<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>Ars de uerbo</title>
    <author>Eutyches</author>
    <respStmt>
     <resp>transcodifica di base da rtf a xml-tei</resp>
     <name>piero colombo - step srl</name>
    </respStmt>
    <respStmt>
     <resp>Testo</resp>
     <name>Marinone, GL-CD</name>
    </respStmt>
    <respStmt>
     <resp>Controllo marcatura XML-TEI</resp>
     <name>Ermanno Malaspina</name>
    </respStmt>
   </titleStmt>
   <publicationStmt>
    <publisher>digilibLT</publisher>
    <pubPlace>Vercelli</pubPlace>
    <date>2017</date>
    <availability>
     <p>
      <ref target="http://creativecommons.org/licenses/by-nc-sa/3.0/it/"/>
     </p>
    </availability>
    <idno>dlt000172</idno>
   </publicationStmt>
   <sourceDesc>
    <p><hi rend="italic">Grammatici Latini, V. Artium Scriptores minores. Cledonius Pompeius Iulianus etc.</hi>, ex recensione H. Keilii, Hildesheim 1961, 447-488 (reprografischer Nachdruck der Ausgabe, Leipzig 1868).</p>
   </sourceDesc>
  </fileDesc>
  <encodingDesc xmlns="http://www.tei-c.org/ns/1.0">
   <projectDesc>
    <p>digilibLT. Biblioteca digitale di testi latini tardoantichi.</p>
    <p>Progetto diretto da Raffaella Tabacco (responsabile della ricerca) e Maurizio Lana</p>
   </projectDesc>
   <editorialDecl>
    <p>
     <hi rend="bold">Note di trascrizione e codifica del progetto digilibLT</hi>
    </p>
    <p>Abbiamo riportato solo il testo stabilito dall'edizione di riferimento non seguendone
     l'impaginazione. Sono stati invece esclusi dalla digitalizzazione apparati, introduzioni, note
     e commenti e ogni altro contenuto redatto da editori moderni.</p>
    <p>I testi sono stati sottoposti a doppia rilettura integrale per garantire la massima
     correttezza di trascrizione</p>
    <p>Abbiamo normalizzato le U maiuscole in V seguendo invece l'edizione di riferimento per la
     distinzione u/v minuscole.</p>
    <p>Non è stato normalizzato l'uso delle virgolette e dei trattini.</p>
    <p> Non è stata normalizzata la formattazione nell'intero <hi rend="italic">corpus</hi> :
     grassetto, corsivo, spaziatura espansa. </p>
    <p> Sono stati normalizzati e marcati nel modo seguente i diacritici. <lb/> espunzioni:
     <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]>
     <lb/>
     <hi rend="italic">loci desperati</hi> :
     <![CDATA[ <unclear>testo</unclear> o <unclear/> testo]]> si visualizzano †testo† e †testo <lb/>
     lacuna materiale: <![CDATA[<gap/>]]> si visualizza [...] <lb/> lacuna integrata dagli editori:
     <![CDATA[<supplied><gap/></supplied> si visualizza <...>]]>
    </p>
    <p> Sono stati marcati i termini in lingua greca
     <![CDATA[<foreign xml:lang="grc">αβγ</foreign>]]>
    </p>
    <p> Ulteriori informazioni sulle norme di trascrizione e codifica su <ref
      target="http://digiliblt.lett.unipmn.it/upload/docs/note_di_trascrizione_e_di_codifica.pdf"
      >Note di trascrizione e codifica di testi latini tardoantichi
      [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref>
    </p>
   </editorialDecl>
  </encodingDesc>
  <profileDesc>
   <langUsage>
    <language ident="la">Latino</language>
   </langUsage>
  </profileDesc>
 </teiHeader>
 <text>
  <body>
   <head>Eutyches de uerbo</head>
   <div type="section">
    <head>praefatio (et epilogus)</head>
    <p>
     <milestone unit="row" n="riga 4 vol. V Keil"/>
     <hi rend="bold"> prologus</hi>
    </p>
    <p> cum semper nouas quaestiones doctoribus auditorum acutiora commouere solent ingenia et
     curiositas humanae familiaris naturae cotidie desiderat aliquid recens, inexcusabilis quodam
     modo respondendi necessitas praeceptoribus iure uidetur inponi. tuis itaque petitionibus
     satisfaciens, meorum dilectissime discipulorum Cratere, quem in omni Graecorum facundia tuos
     aequiperantem maiores in sapientia et maxime laudibus excellentes etiam gaudebam doctrina
     superauisse Romana, opusculum hoc ad discernendas pertinens coniugationes duobus libellis
     inclusi, quorum prior obseruationibus instruitur generalibus, alter indicio finalitatis
     speciales exequitur regulas. </p>
   </div>
   <div type="section">
    <head>de uerbo</head>
    <p>
     <hi rend="bold"> liber I</hi>
    </p>
    <p>
     <hi rend="bold"> de coniugationibus uerborum</hi>
    </p>
    <p> tres quidem sunt apud Graecos coniugationum species: una, quae carens tenore in fine
      <foreign xml:lang="grc">βαρύτονος</foreign> ab eis appellatur, quae ex <milestone unit="page"
      n="p. 448 vol. V Keil"/> consonantibus ante finalem <foreign xml:lang="grc">ω</foreign>
     inuentis ordinem sex coniugationum significat; alia, quae circumflexo accentu prolata apud eos
     iure <foreign xml:lang="grc">περισπωμένη</foreign> nominatur et ex uocalibus in secunda persona
     inuentis ordinem trium coniugationum ostendit; et tertia, quam ex finali terminatione in
      <foreign xml:lang="grc">μι</foreign> desinentem dicunt <supplied><gap/></supplied> licet in paucis uerbis quartam habent
     coniugationem. Latini uero, sicut in aliis multis, nec prorsus omnia uidentur habere
     coniugationum indicia nec iterum carere penitus omnibus. nam in<foreign xml:lang="grc">
      ω</foreign> terminationem ex parte uidentur imitari, o terminalem primae personae in plerisque
     temporibus habentes. cumque sint omnia uerba linguae natura Romanae <foreign xml:lang="grc">
      βαρύτονα</foreign>, hoc est tenore prorsus in fine carentia, nec tamen proprietate
     circumflexorum carent, ex uocali secundae personae coniugationum ordinem ostendentia. sed cum
     secundae personae obseruatio syllabae terminalis, ex qua dinosci coniugationes artium
     scriptores uoluerunt, apud Romanos penitus est incerta, quia non ratione cogimur aliqua scribo
     scribis uerbum tertiae magis an scribas primae et cubo cubas in secunda persona an cubis
     enuntiare, conabor ex prima, sicuti possim, persona differentias coniugationum quasdam
     ostendere, tam uocales quam consonantes ante o uel or finalem positionis uerbi considerans,
     notatis scilicet anomalis uel defectiuis, in quibus plerumque ratio deficit analogiae, ut sum
     prosum inquam cedo edo faxo sodes aue ferit infit et similibus; licet in his ipsis quaedam
     sunt, quae ex ipsa similitudine finalitatis possunt ceterorum regulis oboedire uerborum. </p>
    <p> ante specialium tamen expositionem regularum prius aliquid generale de hac ambiguitate
     coniugationum definire temptabo <supplied><gap/></supplied> quod inchoatiua quidem, quae semper deriuatiua sunt nec a
     uerbis tantum modo, sed etiam a nominibus deriuantur, et in sco solum desinunt et unius tantum
     modo sunt omnibus artigraphis in hoc consentientibus tertiae coniugationis, ut hebesco calesco
     pertimesco euanesco tremesco terresco <milestone unit="page" n="p. 449 vol. V Keil"/> horresco
     patesco notesco feruesco labasco dormisco uesperasco purpurasco inueterasco senesco iuuenesco
     glisco. quo modo meditatiua in urio solum desinunt et quartae tantum modo sunt coniugationis,
     ut lecturio dicturio micturio esurio. frequentatiua uero, quae similiter inchoatiuis et
     meditatiuis deriuatiua sunt, in ito uel in to praecedente consonante uel in so uel etiam in xo
     desinunt et primae sunt tantum modo coniugationis, ut lectito dictito cantito cursito uisito
     canto dicto merso curso nexo. uiso enim uisis, quod et Virgilius <hi rend="italic"
      >Aeneidos</hi> libro VIII refert, <quote type="poetry">«has forte inuisitis aras»</quote>, et
     in eodem <quote type="poetry">«protinus Arcadiae gelidos inuisere fines»</quote>, et Horatius
      <hi rend="italic">carminum</hi> libro primo <quote type="poetry">«omne cum Proteus pecus egit
      altos / uisere montes»</quote>, quia sensu caret frequentatiuorum, ideo nec coniugationem
     illorum seruauit. perfectae autem formae uerba, quae non sunt anomala scilicet uel defectiua,
     in quattuor inueniri coniugationibus uideo; quibusdam tamen ea differentiis arbitror posse
     discerni. et uocalibus quidem antecedentibus facilior est obseruatio, quam consonantibus. tres
     enim uocales ante o uel or uerbi finales reperiuntur, e i u, quia nec a penitus nec o ante o
     inuenitur, nisi in uerbo reboo, quod factum est a <foreign xml:lang="grc">βοῶ</foreign> Graeco
     uerbo et secundum primam coniugationem declinatum reperitur apud Virgilium in tertio libro <hi
      rend="italic">georgicon</hi>, ut <quote type="poetry">«reboant siluaeque et magnus
      Olympus»</quote>, et inchoo inchoas, quod a <foreign xml:lang="grc">χόω</foreign> Graeco
     uidetur traductum. </p>
    <p> omnia igitur uerba ante o uel or finalem e uocalem habentia unius tantum sunt secundum
     ueteres artium scriptores secundae coniugationis, quae sola etiam in primitiuis hoc habet
     proprium, quod uix aliae in deriuatiuis. nam quo modo prima coniugatio frequentatiua, tertia
     inchoatiua, quarta meditatiua uerba, sic secunda in eo terminationem quasi specialem, ipsa
     tamen non in deriuatiuis solum, sed etiam in primitiuis possidet, ut habeo taceo candeo egeo
     squaleo timeo maneo stupeo areo censeo pateo caueo; eodemque modo in eor quoque desinentia non
     solum passiua, sed etiam deponentia uel communia secundae sunt semper coniugationis, ut
     polliceor liceor medeor reor mereor uereor misereor fateor <milestone unit="page"
      n="p. 450 vol. V Keil"/> profiteor tueor intueor. notantur primae quidem coniugationis beo
     creo meo commeo nauseo enucleo laqueo screo, quartae uero eo et queo, et quae tam ex his quam
     ex illis conponuntur. sicut u quoque uocalem ante o uel or finalem habentia uerba primitiua
     tertia sibi sola coniugatio uindicat, ut inbuo tribuo acuo induo arguo fluo polluo pluo adluo
     innuo minuo spuo ruo suo metuo futuo loquor liquor fruor, et ab omnibus his conposita, exceptis
     paucis, quae ad primam coniugationem deriuationis ratio trahit, de qua postea dicetur, ut uacuo
     uiduo tenuo sinuo insinuo continuo fluctuo aestuo tumultuor mutuor. i uero ante o habentia
     trium sunt coniugationum, id est primae tertiae quartae: confusionis enim discernendae causa
     melius mihi uidetur quartam nominare, licet quidam eam quoque tertiam <del>solam</del>, sed
     productam, appellauerunt. sed illa primae sunt, quae adhaerent nominibus non minus trisyllabis,
     absque pio pias et hio hias, i puram paenultimam nulla sequente consonante semper habentibus in
     omni genere, ut nuntius nuntio nuntias, saucius saucio saucias, socius socio socias <del>curia
      decurio decurias</del>, fiducia fiducior fiduciaris, repudium repudio repudias, tripudium
     tripudio tripudias, radius radio radias, consilium consilior consiliaris, concilium concilior
     conciliaris, folium defolio defolias, spolium spolio spolias, somnium somnio somnias, linia
     delinio delinias, auxilium auxilior auxiliaris, corium decorio decorias, furia furio furias,
     uarius uario uarias, basium basio basias, spatium spatior spatiaris, pretium depretio
     depretias, initium initior initiaris, uitium uitio uitias. omne itaque uerbum in io desinens et
     nomen habens adpositum sibi <supplied>in</supplied> i puram paenultimam terminans primae
     coniugationis inuenitur, ut dictum est, excepto hio hias <del>et pio pias</del>, quod licet
     primitiuum est in io desinens, primae tamen est coniugationis. amplio enim amplias ab amplior
     nomine uel amplius aduerbio, sicut satio satias a satias nomine, quo utebantur antiqui pro eo
     quod est satietas, ut Terentius in <hi rend="italic">eunucho</hi><quote type="poetry">«ubi
      satias fieri coepit, commuto locum»</quote>, <milestone unit="page" n="p. 451 vol. V Keil"/>
     potest uenire. lanio quoque uerbum a nomine lanius, quod idem Terentius in eadem <hi
      rend="italic">eunucho</hi> pluraliter per apocopam posuit, <quote type="poetry">«coci lani
      fartores»</quote>, non est dubium fieri. quidquid igitur uerbum in io desinens et praedicta
     carens obseruatione, id est siue penitus origine nominis priuatum est, siue a nomine deriuatum
     non habet adhaerens sibi nomen omnibus modis et ultra duas syllabas et paenultima syllaba in i
     puram desinens, quartae esse coniugationis sine dubio cognoscitur. cuius rei exempla sunt haec,
     ambio ambis, superbio superbis, sancio sancis, sarcio sarcis, farcio expedio impedio fastidio
     condio custodio erudio oboedio uagio praesagio salio sepelio stabilio mollio bullio dormio
     redimio exinanio insanio lenio uenio insignio finio hinnio tinnio grunnio munio punio saepio
     sopio ferio cooperio aperio garrio ligurrio esurio nutrio micturio prurio parturio haurio
     inretio sentio gestio uestio effutio seruio saeuio, blandior blandiris, ordior ordiris, largior
     largiris, sortior sortiris, partior partiris. haec enim omnia uel primitiua sunt et carent
     origine, uel aliunde deriuata non a nominibus non minus trisyllabis i puram paenultimam semper
     habentibus ueniunt. tamen notantur pauca, quae speciem habentia supra dictorum, cum similiter
     deberent esse quartae coniugationis, ad tertiam correptam solam perueniunt coniugationem. sunt
     autem uel a uel i breues ante cio solum et a uel u ante pio similiter habentia, ut iacio facio
     aspicio elicio inlicio pellicio interficio officio capio sapio cupio, et praeterea fodio fugio
     pario quatio concutio morior patior, et interdum orior et potior, et omnia ex his singulis
     conposita. </p>
    <p> alia uero omnia uerba, quae uocali carent ante o finalem, duarum tantum modo sunt
     coniugationum, id est primae et tertiae; sed plerumque primae sunt quae deriuantur a nominibus.
     omne enim uerbum a nomine deriuatum, si non sit meditatiuum uel inchoatiuum uel frequentatiuum,
     quae quasi speciales habent coniugationes proprias, et nec in eo desinens, ut secundae, uel in
     uo primitiuum, ut tertiae, uel in io sine praedictis obseruationibus, ut quartae sit, primae
     plerumque coniugationis inuenitur. </p>
    <p> sed quia sunt et a nominibus uerba et a uerbis nomina deriuata, quae possunt in dubium
     uenire, prius mihi uidetur de hac aliquid ambiguitate, si possim, disserere. itaque sciendum
     est quod, sicut rerum, quaequae sint, sic etiam ubertati uocum studens natura tam uerba de
     nominibus quam de uerbis nomina procreauit. et multa quidem paene de singulis nominum
     terminationibus genuit, quae primae coniugationi <milestone unit="page" n="p. 452 vol. V Keil"
     /> dedit uerborum, de quibus postea dicetur. pauciores uero nominum terminationes, nec ab omni
     motu uerborum, nec eas ipsas semper in multis nominibus a uerborum deriuatione traduxit; quas
     qui perceperit, intellegere facilius potest adhaerentia uerbis nomina, utrum ipsa uerborum sint
     origines, an deducantur a uerbis. a tribus enim quasi fontibus uerbalia nomina deducuntur, id
     est aut ab indicatiuo praesenti aut a praeterito perfecto aut ab infinitiuo futuro siue
     participiis; et singulis eorum certae sunt deriuationum clausulae tam generales quam speciales
     destinatae. </p>
    <p> sunt enim generales quidem nominum deriuationes uenientes a praesenti tempore uerborum hae,
     in ium, in itium, in iculum, in culum, in ulum, in imen, in cundus, in or, in idus, in us, in
     es tam breuem quam longam, in is, in ibilis, in ilis, in uus, in ulus, in ax, in ex, in bulum,
     in bilis, in bundus, illo scilicet obseruando, quod consonans positionis ante o uel eo uel io
     inuenta seruatur in omnibus terminationibus nominum a uocali incipientibus. et ante ium quidem,
     ut litigo litigium, mercor commercium, obsono obsonium, uestigo uestigium, aedifico aedificium,
     sacrifico sacrificium, participo participium, mancipo mancipium, impero imperium, conuiuor
     conuiuium, prandeo prandium, gaudeo gaudium, praesideo praesidium, medeor remedium, nubo
     conubium, iuro periurium, fastidio fastidium, exulo consulo u paenultima in i conuersa exilium
     consilium, obsequor obsequium, eloquor eloquium, domicilio domicilium, solsto solstitium, iusto
     iustitium, cerno silicernium. item ante iculum rideo ridiculum, perpendo perpendiculum, euerro
     euerriculum, deuerto deuerticulum, ueho uehiculum, pereo periculum, fero ferculum absque i; ut
     uincio uinculum, cingo cingulum et iacio iaculum finalitatem non in iculum, sed in ulum
     conuerterunt. item ante imen, ut rego regimen, tego tegimen. et ante cundus i uel e
     praecedentibus etiam, ut rubeo rubicundus, uereor uerecundus, quod e pro i seruauit. ante or
     quoque, quorum pauca ex aliis, pleraque ex secunda ueniunt coniugatione et neutralibus maxime
     uerbis; quae quia non possunt ad passiuam transeuntia significationem in or desinere
     uerbaliter, nomen a uerbo secundae <milestone unit="page" n="p. 453 vol. V Keil"/> praesertim
     coniugationis deriuatum in or desinens quasi incorporalis rei fecere uocabulum, ubique seruata
     scilicet consonante positionis, absque s et t, quae solae ante or inuentae solent ostendere nec
     incorporalia nomina, nec a praesenti, sed ab infinitiuo futuri deducta, ut tonsor defensor
     consolator amator uenator lector petitor auditor. unde censor quoque, licet a praesenti censeo
     poterat traductum uideri, tamen, quia rem corporalem significat, non a praesenti magis illud
     quam ab infinitiuo futuri, qui est censum ire, factum conprobamus. sunt autem in or desinentium
     nominum consonantem positionis seruantium exempla haec, sudo sudor, amo amor, clamo clamor,
     sono sonor, erro error, rubeo rubor, marceo marcor, candeo candor, algeo algor, caleo calor,
     timeo timor, teneo tenor, tepeo tepor, horreo horror, ferueo feruor, strideo uel strido
     stridor, tremo tremor, cano canor, sapio sapor, furo furis, licet deficit prima persona, furor;
     līquor līqueris uerbum, lĭquor lĭquoris nomen; sōpio sŏpor. quorum duo posteriora notantur,
     quod paenultimam uerborum longam corripiunt in nominibus. item ante idus consonans positionis
     inuenitur, ut madeo madidus, splendeo splendidus, sordeo sordidus, frigeo frigidus, caleo
     calidus, timeo timidus, tepeo tepidus, stupeo stupidus, areo aridus, torreo torridus, ferueo
     feruidus, rapio rapidus, cupio cupidus, uiuo uiuidus, fluo interposita u fluuidus. ab inuideo
     et pando minus una syllaba proferuntur inuidus pandus. trepidus enim nomen non a trepido uerbo,
     sed a tremo tremidus et trepidus mihi uidetur magis uenire, et ex eo facere uerbum trepido
     trepidas, sicut a sordidus nomine sordido sordidas uerbum. in es quoque tam breuem quam longam
     uel is uel ibilis uel ilis uel uus uel ulus sic inueniuntur deriuata positionis litteram ante
     clausulam seruantia, tego teges, mergo merges, caedo caedes, luo lues, struo strues, fīdo fĭdes
     paenultima correpta, ut et sŏpio sōpor; item in is, torqueo torquis; item in ibilis uel ilis,
     doceo docibilis docilis, nubo nubilis, facio facilis, utor utilis, effutio effutilis; item in
     uus, occido occiduus, praedor praeduus, caedo incaeduus, perspicio perspicuus, diuido diuiduus;
     item in ulus, bibo bibulus, pendo pendulus, credo credulus, strido stridulus, gero gerulus,
     lego legulus, unde murilegulus, tremo tremulus, cerno cernulus, queror querulus, adopto
     adoptulus. ante <milestone unit="page" n="p. 454 vol. V Keil"/> ax quoque uel ex, ut uoro
     uorax, audeo audax, tumeo tumax, contumeo contumax, teneo tenax, dico dicax, capio capax, rapio
     rapax, perspicio perspicax, efficio efficax, fallo fallax, emo emax, uiuo uiuax, sagio (unde
     praesagio) sagax, salio salax (unde <quote type="poetry">«caudamque salacem»</quote> Horatius
      <hi rend="italic">sermonum</hi> libro I), mentior mendax, lateo latex, uerto uertex. in
     terminationibus autem incipientibus a consonante consonans antecedens ipsam positionem uerbi
     inuenitur praecedens nominis clausulam, in prima quidem coniugatione a sequente, in reliquis
     autem i, in bulum uel in bilis, ut sto stas stabulum, uoco uocas uocabulum, pateo pates
     patibulum, infundo infundis infundibulum, item sto stas stabilis; item in bundus, erro erras
     errabundus, ludo ludis ludibundus, morior moreris moribundus, furo furis furibundus. </p>
    <p> sunt et aliae clausulae nominum a praesenti uerborum tempore uenientes non tam generales nec
     sic in multis inuentae nominibus, ut in a uel in ela uel in erna uel in ina uel in ile uel in o
     uel in edo uel in ido uel in io uel in us uel in um uel in rum desinentibus consonante
     positionis antecedente, ut scribo scriba, nubo pronuba, fugio fuga, perfugio perfuga, aduenio
     aduena, conuenio conuena, ienio lena, sequor adsecula, colo caelicola, gigno uel antique geno
     terrigena, uiuo conuiua; sic insideo insidiae pluraliter tantum. item candeo candela, suadeo
     suadela, luceo lucerna uel etiam lucina, lateo laterna, ruo ruina, rapio rapina, cubo
     concubina; item cubo cubile, sedeo sedile. item in o masculina, ut epulor epulo, lateo latro,
     lenio leno; comedo palpo uerbero incubo, licet in eadem uoce tam uerba sunt quam nomina.
     feminina quoque in edo uel in ido, ut torpeo torpedo, cupio cupido, libet libido: formido item
     et caligo propago, similiter ut comedo, in eadem uoce tam uerba quam nomina sunt. item in io
     quoque, ut opinor opinio, suspicor, suspicio. in us quoque fiunt antecedente consonante
     positionis, ut parco parcus, coco cocus, ludo ludus, fido fidus, pando pandus, luceo lucus,
     arceo arcus, metuo metus, gradior gradus <del>scio scius multiscius inscius praescius, fluo
      refluus septemfluus</del>; sic inuideo inuidus, profugio profugus, a facio luctificus
     terrificus laetificus beneficus maleficus ueneficus, a dico fatidicus ueredicus maledicus, a
     uolo uis beniuolus maliuolus, a <milestone unit="page" n="p. 455 vol. V Keil"/> uolo uolas
     ueliuolus (unde <quote type="poetry">«mare ueliuolum»</quote>), a frango naufragus uel
     nauifragus. in um quoque uel in rum, ut uado <del>hoc</del> uadum <del>uel hic uas huius
      uadis</del>, scalpo scalprum, fulcio fulcrum, iungo iugum. fiunt et o finali tantum reiecta de
     uerbis nomina in er desinentia, ut a fero uel gero conposita lucifer corniger. item, quamuis
     rara, fiunt tamen a uerbis nomina, quae inceptiuam paenultimae uel antepaenultimae syllabae
     uerbi consonantem ante clausulam habent nominum, ut in en et in os et in ex et in eps et in es
      <del>et in cen et in pos et in pex et in fex et in ceps et in bex et in ses</del> desinentia,
     ut a cano cornicen, liticen tubicen fidicen tibicen, a pono compos, ab aspicio auspex, a facio
     artifex opifex, a capio municeps particeps anceps, ab obicio obex; sic praesideo praeses,
     resideo reses, desideo deses, quiesco quies. </p>
    <p> a praeterito quoque perfecto uel magis ab infinitiuo futuro deriuantur generales quidem
     terminationes hae, in culum, in mentum, in men, in bilis, in tio, in tor, in trix, in tiuus, in
     sio, in sor, in sibilis, in tilis, in ticius. et ante tum quidem infinitiui posita uocalis uel
     consonans seruatur etiam in deriuationibus, in culum, in mentum, in men, in bilis desinentibus
     nominibus mutatione tum syllabae in eas facta, ut oraculum miraculum propugnaculum, fundamentum
     ornamentum sacramentum munimentum alimentum incrementum, solamen foramen purgamen flamen
     liquamen certamen <del>agmen fragmen</del> acumen munimen flumen; sic amatum ire amabilis,
     laudatum laudabilis, statum stabilis, motum mobilis, notum nobilis, auditum audibilis. in
     reliquis autem in tio uel in tor uel in trix uel in tiuus uel in sio uel in sor uel in sibilis
     uel in tilis uel in ticius desinentibus nominibus ante clausulam nominum inuenitur uocalis uel
     consonans, quae ante tum uel sum in futuro infiniti uerbi erat, mutatione um syllabae in
     praedictas facta terminationes, ut probatio inuocatio laudatio obrigatio eleuatio usurpatio
     aequatio obseruatio exhibitio munitio dictio lectio auditio; item bellator bellatrix, uenator
     uenatrix, fultor fultrix, uictor uictrix, petitor petitrix, auditor auditrix, nutritor nutrix
     minus una syllaba propter euphoniam, item doctor doctrix, <milestone unit="page"
      n="p. 456 vol. V Keil"/> et ab eo doctrina, tonsor tonstrix tonstrina, textor textrix
     textrina; item optatiuus deriuatiuus deminutiuus subditiuus; nec non et in sio et in sor et in
     sibilis et in tilis et in ticius desinentibus nominibus, quae mutatione um in has terminationes
     fiunt, ut uisum uisio iussio mersio laesio missio iussor suasor risor pransor sponsor tonsor
     defensor lusor, uisibilis plausibilis sensibilis missibilis sessibilis flatilis fictilis
     textilis altilis scriptilis tortilis; sic aduenticius aduecticius commendaticius <del>sic steti
      statum ire status statio; sic ab eo quod est caedo caesum ire Caesar</del>. et praeteriti
     perfecti consonans, licet raro, tamen in uerbalibus nominibus inuenitur, ut rexi rex, duxi dux,
     luxi lux, rupi rupes, ambegi ambages. </p>
    <p> et participiorum quoque uel similium participiis nominum per omnia genera eodem modo per
     singulas tam coniugationes quam significationes uerborum inueniuntur deriuatae terminationes,
     ut amans docens legens sapiens audiens, amandus docendus legendus audiendus sequendus metuendus
     furibundus ludibundus, uocatus doctus scriptus auditus, uocaturus docturus scripturus
     auditurus; non solum in accidentibus nominibus, sed etiam in fixis uocabulis <del>uel
      participiis</del>, et maxime femininis in ura desinentibus, ut pictura scriptura litura natura
     censura. </p>
    <p> licet autem obseruationem non inutilem tradere, qua cognoscitur quasdam rerum differentias
     natura frequentius artis adminiculo reperire. </p>
    <p> quippe nomina uerborum origine deducta et gemino quasi fonte manantia diuersa litterarum
     diuisione separauit. nam ab indicatiuo praesenti uenientibus nominibus ante clausulae casualis
     uocalem omnes consonantes positionis uerborum significatiuas praeposuit, duabus exceptis
     tantum, id est s et t; quibus solis permisit ut non solum uerbis praecedant frequentatiuis,
     quae deriuatiua sunt, sed ut item ante omnes terminationes luceant, quae de praeterito perfecto
     uel infinitiuo futuri descendant, ut exempla nominum declarant ante lata. de quibus omnibus
     terminationibus et traductionibus quia Romanae lumen facundiae, meus, immo communis omnium
     hominum praeceptor, in quarto de nomine libro summa cum subtilitate copiosissime grammaticus
     Priscianus disseruisse cognoscitur, ideo contentus haec ad renouandam tantum modo legentium
     memoriam perstrinxisse, reliquae parti promissionis meae satisfacere temptabo, id est supra
     positis obseruationibus nominum de uerbis traductorum exceptis, quidquid uerbum appositum
     nomini reperiatur (nam non solum a uerbo nomen, sed etiam uerbum a nomine deductum), ostendere
     quod <milestone unit="page" n="p. 457 vol. V Keil"/> ipsum uerbum a nomine traductum o finalem
     praecedente consonante non ad aliam nisi ad primam uerborum pertinet coniugationem; idque
     manifestius apparebit, si per singulas uni cuique declinationum attributas terminationes
     exempla decurrant; nisi forte uel mere Graecae sint, quae plerumque in nominibus inuentae
     propriis carent huius modi uerbis, uel nisi aut a propriis Romanis aut etiam ab accidentibus
     deriuatae nominibus corporalibus rerum uocabula significent incorporalium, ut eis merito
     superuacua uideatur traductio uerbi rem significantis, quam in nominis etiam ipsius
     pronuntiatione designabant. qualia sunt iustitia pigritia miseria clementia solertia inertia,
     longitudo latitudo fortitudo pulchritudo dulcedo acredo pinguedo, claritas seueritas honestas
     libertas paupertas et similia, de quibus haud facile deriuata uerba reperies. </p>
    <p> ex prima itaque declinatione in a desinente terminatione nominum, maxime fixorum, uerba
     ueniunt ad primam coniugationem paene consonantibus uniuersis praecedentibus, ut b turba turbo
     turbas, c spica spico spicas inspico inspicas, d praeda praedor praedaris, g fuga fugo fugas, l
     stilla stillo stillas, stipula stipulor stipularis, m spuma spumo spumas, n trutina trutino
     trutinas, machina machinor machinaris, pugna pugno pugnas, nundinae nundinor nundinaris, p
     culpa culpo culpas, q aqua aquor aquaris, r mora moror moraris, quadra quadro quadras, cura
     curo curas, s causa causor causaris, t rota roto rotas, multa multo multas, x rixa rixo rixas,
     lixa elixo elixas, u conuiua conuiuor conuiuaris, ch baccha bacchor baccharis. </p>
    <p> ex secunda similiter declinatione nominum per singulas terminationes tam ab accidentibus
     quam fixis deriuantur uerba omnibus consonantibus paene antecedentibus: <supplied>ab
      accidentibus</supplied>, ut b probus probo probas, c opacus opaco opacas, amicus amico amicas,
     d nudus nudo nudas, foedus foedo foedas, g uagus uagor uagaris, i pius pio pias, l solus desolo
     desolas, m firmus firmo firmas, infirmus infirmo infirmas, n sanus sano sanas, alienus alieno
     alienas, serenus sereno serenas, unus aduno adunas, hibernus hiberno hibernas, p crispus crispo
     crispas, q aequus aequo aequas, obliquus obliquo obliquas, propinquus propinquo propinquas, r
     ignarus ignoro ignoras, s lassus lasso lassas, t latus dilato dilatas, laetus laetor laetaris,
     aptus apto aptas, sollicitus sollicito sollicitas, cruentus cruento cruentas, x laxus laxo
     laxas, u uiduus uiduo uiduas, <milestone unit="page" n="p. 458 vol. V Keil"/> mutuus mutuor
     mutuaris: a fixis, c locus loco locas, fucus fuco fucas, Graecus graecor graecaris, g uulgus
     uulgo uulgas, l stimulus stimulo stimulas, m fumus fumo fumas, n terminus termino terminas,
     annus perenno perennas, sonus sono sonas, r numerus numero numeras, u riuus diriuo diriuas, ch
     etiam Graecum stomachus stomachor stomacharis: item a neutris um terminatis, b libum libo
     libas, l uelum uelo uelas, colum percolo percolas, collum decollo decollas, peculium depeculor
     depecularis, m a plurali nomine quod est haec arma armo armas, n stagnum stagno stagnas, regnum
     regno regnas, signum signo signas, donum dono donas. </p>
    <p> in er quoque desinentia nomina secundae similiter declinationis faciunt uerba, ut liber
     libero liberas, sacer sacro sacras, ager agri peragro peragras, integer integro integras, miser
     miseror miseraris <del>misereor potest etiam esse ab inpersonali miseret</del>, minister
     ministro ministras, satur saturi saturo saturas. </p>
    <p> a tertiae quoque declinationis nominibus supra dictis exceptis omnibus obseruatis eodem modo
     fiunt deriuationes uerborum per singulas terminationes; in o, ut contio contionis contionor
     contionaris, ordo ordinis ordino ordinas, uirgo uirginis deuirgino deuirginas; in c quoque, ut
     lac lactis lacto lactas; in l, ut uigil uigilis uigilo uigilas, exul exulo exulas; in n, ut
     semen semino seminas, fulmen fulmino fulminas; in er quoque, uerber uerbero uerberas, uber
     exubero exuberas, agger aggero aggeras, iter itero iteras; in or, labor laboro laboras, uapor
     uaporo uaporas, memor memoro memoras, honor honoro honoras; in ur robur roboro roboras, fur
     furor furaris, murmur murmuro murmuras, augur auguris auguro auguras; in as quoque, nugas
     indeclinabile nugor nugaris, uas uadis uador uadaris; in es, aries arieto arietas, miles milito
     militas, comes comitor comitaris, sedes sedo sedas, locuples locupletis locupleto locupletas,
     heres heredis exheredo exheredas; in is quoque turpis turpo turpas, tenuis tenuo tenuas,
     tristis contristor contristaris, testis testor testaris; in os, os oris oro oras, ros roris
     roro roras, dos dotis doto dotas; in us, decus decoris decoro decoras, ulcus ulcero ulceras,
     pondus pondero ponderas, olus oleror oleraris, munus muneror muneraris; aes aeris adaero
      <milestone unit="page" n="p. 459 vol. V Keil"/> adaeras; laus laudis laudo laudas, fraus
     fraudo fraudas; pax paco pacas; nex necis neco necas, uindex uindicis uindico uindicas, iudex
     iudico iudicas, remex remigo remigas, lex lego legas; radix eradico eradicas, cornix cornicor
     cornicaris; uox uoco uocas, nox noctis pernocto pernoctas; merx, mercis mercor mercaris; hiems
     hiemis hiemo hiemas; praeceps praecipitis praecipito praecipitas. </p>
    <p> a quarta etiam et quinta, aestus aestuo aestuas, fluctus fluctuo fluctuas, tumultus
     tumultuor tumultuaris, gelu gelo gelas; in es, ut rabies rabiei rabio rabias, macies macio
     macias, maceries macero maceras, luxuries luxurio luxurias, glacies glacio glacias. licet pauca
     sint harum duarum declinationum exempla, quia pleraque nomina quartae declinationis
     incorporalium sunt rerum uocabula et ipsa magis a uerbis deriuata cognoscuntur, ut uisus nisus
     motus nutus; idemque potest etiam in quinta deprehendi, ut acies facies fides res. </p>
    <p> ex omnibus itaque supra scriptis exemplis manifeste monstratum est de nominibus facta uerba
     primae esse coniugationis. hoc quoque idem e contrario potest obseruari, ut, siquid uerbum
     nomini appositum consonante praecedente non sit primae coniugationis, non ex nomine deductum,
     sed nominis esse principium cognoscatur, ut scribo scribis scriba. </p>
    <p> aduenio aduenis aduena, perfugio perfugis perfuga, molo molis mola. </p>
    <p> consulo consulis consul, uado uadis uadum et hic uas, mergo mergis haec merges mergitis,
     quiesco quiescis haec quies, caedo caedis haec caedes. </p>
    <p> luo luis haec lues, struo struis haec strues, metuo metuis metus, tribuo tribuis tribus,
     parco parcis parcus, gradior graderis gradus, fido fidis fidus, pando pandis pandus, coco cocis
     cocus, ludo ludis ludus, curro curris currus, uiuo uiuis uiuus; et reliqua uerba, quae sunt
     enumerata. </p>
    <p> cum monstrabantur nomina, quae de indicatiuo praesentis temporis uerborum deriuata non
     generalibus clausulis terminata nec in multis adeo nominibus inuenta probantur, quia omnia
     uerba quae non sunt primae coniugationis, quamuis adhaerent nominibus, non ab illis duci
     monstrantur, sed e contrario nominum esse primordia. formido quoque formidas et caligo caligas
     et propago propagas et palpo palpas et indago indagas uerba, licet primae sunt coniugationis et
     habent adhaerentia sibi nomina formido caligo propago palpo indago, tamen, quia non respondent
     syllabis genitiui nominum, merito mihi uidentur magis nomina de uerbo tulisse, quam de
     nominibus ipsa traducta. nam et siquis uelit attendere <milestone unit="page"
      n="p. 460 vol. V Keil"/> perspicacius, artis subtilitatem mirabitur, quae coniugationum
     distinguens confusionem a positione uerborum traducta uerbalia nomina, paucissima quidem et ea
     ipsa uix in duabus aut tribus terminationibus ex prima, ex aliarum uero coniugationum uerbis
     multa et a pluribus clausulis progenuit nomina. et ceterarum quidem coniugationum praesens
     indicatiuum, quia nominum traductiones in uerbi finalitatem non suscipit, et maxime tertiae,
     indifferenter multa de se nomina facere non prohibuit. primae uero coniugationis positio, quia
     multas nominum suscipit ab omnibus tam declinationibus quam clausulis traductiones in uerbo,
     merito de se nomina non adeo concessit proferre. secunda enim et quarta licet interdum a
     nominibus deriuata uerba suscipiunt, tamen de genitiuo nominum per incrementa syllabarum,
     quibus utraque coniugatio cognoscitur, id est per eo secunda, per io quarta, deriuata carent
     huius modi confusione. unde potest etiam illa quaestio solui, quam quidam ex superuacuo
     proponunt dubitantes, ea uerba, quae superius a singulis tam declinationibus quam finalitatibus
     nominum deriuata primae coniugationis esse monstrauimus, utrum uerba de nominibus, an nomina de
     uerbis procreantur. nam si de uerbis essent nomina, non diuersas et quasi singulares ex uno
     fine uerborum haberent clausulas, sed, sicut participia uel nomina uerbalia, deberent eodem
     modo plura sub una eademque terminatione finiri, quod e contrario cernitur. nominum enim de
     uerbi positione traductorum absque paucis generalibus, quas superius ostendimus, reliquas
     speciales et tam clausulis quam declinationibus diuersas et in rarioribus exemplis inuentas
     terminationes, uerborum uero de nominibus factorum et generales finalitates et ad unam tantum
     pertinentes coniugationem et in exemplis innumerabilibus apparentes uidemus. ex eo quoque, quod
     uniformiter et sibi congrue ab omni terminatione nominum plura uerba consonantibus
     praecedentibus traducta primae sunt solius coniugationis syllabarum etiam genitiui rationem et
     in uerbo seruantia, manifestissime probantur uerba de nominibus esse traducta. ut enim feminina
     nomina masculinis adhaerentia et ab illis gigni dicuntur et pares eis semper habere syllabas
     coguntur, ut ater atri atra, tener teneri tenera, longus longi longa, arduus ardui ardua, sic
     haec uerba de nominibus fieri dicimus, quod genitiuorum syllabis positio uerbi respondet, ut
     sacer sacri sacro sacras, liber liberi libero liberas, uigil uigilis uigilo uigilas, semen
     seminis semino seminas, memor memoris memoro memoras, miles militis milito militas, <milestone
      unit="page" n="p. 461 vol. V Keil"/> iudex iudicis iudico iudicas, manceps mancipis mancipo
     mancipas. et sic semper ex certis et manifestis incerta regulantur et ambigua; nemoque dubitat,
     quod priora prorsus a uerbis sunt nomina, in quibus naturaliter substantia nominis antecedit
     actum qui spectatur in uerbis. </p>
    <p> exempli causa de multis libet proferre pauca, ut esca inesco inescas, unda inundo inundas,
     pax pacis paco pacas, radix eradico eradicas, piscis piscor piscaris, cor cordis concordo
     discordo recordor, odor odoror odoraris, Horatius in <hi rend="italic">epodo</hi><quote
      type="poetry">«proiectum odoraris cibum»</quote>: radius radio radias, humus humo humas, fumus
     fumo fumas, contio contionor, limen elimino, cacumen cacumino, <quote type="poetry">«summasque
      cacuminat aures»</quote> Ouidius <hi rend="italic">metamorphoseon</hi> libro I: rumen ruminis
     rumino, <quote type="poetry">«ilice sub nigra pallentes ruminat herbas»</quote> Virgilius in
      <hi rend="italic">bucolico</hi>: aurum inauro inauras, Horatius in <hi rend="italic"
      >epistularum</hi> libro I <quote type="poetry">«ut te / confestim largus fortunae riuus
      inauret»</quote>: scortum scortor scortaris, gurges gurgitis ingurgito, Cicero <hi
      rend="italic">in Pisonem</hi><quote type="prose">«numquam te in tot flagitia
      ingurgitasses»</quote>. cras aduerbium, crastinus nomen, et ab eo uerbum procrastino; dies
     nomen, perendie aduerbium, comperendino uerbum. praeterea de uerbis etiam deriuata uerba
     consonante praecedente primae semper sunt, ut omnis frequentatiua forma. nec ad aliam potest
     huiusce modi uerborum deriuatio uenire coniugationem, nisi forte incidat in clausulam, iam ante
     cuidam coniugationi generaliter deputatam, ut in urio desinentia meditatiua esse quartae facit
     ipsa formae finalitas et inchoatiua tertiae; etiamque in sco desinentia perfecta, si tamen non
     sint a nominibus, quasi in possessionem tertiae solius concesserunt. singulisque formis
     deriuatiuorum uerborum singulas accipere coactis ad differentiam sui coniugationes iure
     meditatiua quidem quartam in io terminatione meruerunt, sicut in eo desinentia, siue primitiua
     siue deriuatiua sint, solam secundam etiam in forma perfecta habent; frequentatiua uero et
     inchoatiua, carentia uocali ante o, primam et tertiam inuicem necessario sortiuntur; meritoque
     utraque forma deriuatiuorum ad eam maxime uenit coniugationem, in qua suae finalitatis
      <milestone unit="page" n="p. 462 vol. V Keil"/> inueniebat etiam primitiua. et sic alias
     similiter traductiones uerborum antecedente consonante prima sibi tantum coniugatio uindicat,
     seu a uerbis seu a nominibus ueniant. qualia sunt in co uel in to uel in lo uel in cinor uel in
     cito uel etiam in alias quasdam terminationes desinentia. </p>
    <p> in quibus etiam illud est obseruandum, quod per earum ipsarum clausularum incrementa
     deriuatio uerbi solet prouenire, ut uello uellis uellico, fodio fodis fodico, nutrio nutrico,
     albus albi albico, claudus claudico, faber fabrico, alter altercor, communico frondico debilito
     nobilito oscito periclitor uentilo pullulo gratulor latrocinor febricito; parique modo etiam
     commissor sarcino <del>opem tuli</del> opitulor, praesto praestolor. in go quoque desinentia i
     breui antecedente, ut nauigo remigo litigo mitigo fumigo, siue a nominibus figurantur in uerba,
     siue inest eis uerbi quod est ago quaedam compositio, quia cum nomine componuntur, ad primam
     iure perueniunt coniugationem. eodem modo etiam ab aduerbio intus uel intro uerbum fit intro
     intras, et <supplied>a</supplied> penitus item penetro, et ab eo quod est temere temero
     temeras. </p>
    <p> et ne diutius isdem rationibus inmorer (tempus enim me citius quam exempla deficiant), si
     omnes huius modi traductiones uerborum primae solius coniugationis existant, sic esse potest
     aliquis contentiosus, ut non alia quoque uerba, quibus adhaerent nomina, si primae non sint
     coniugationis, fateatur de nominibus esse traducta. ut totam igitur regulam recolligere uidear,
     illud etiam addam supra dictis, quod, a quacumque declinatione nominum traductum sit uerbum,
     siquidem in eo desinat, eius est coniugationis, cuius et alia sunt in eo desinentia, quae
     primitiua sunt et a nulla deducuntur origine, id est secundae solius coniugationis, ut canus
     cani caneo, calles callis calleo, flos floris floreo, lux lucis luceo, frons frondis frondeo,
     census census censeo. in uo uero principalia quidem tertiae solius inueniuntur, ut inbuo acuo
     induo arguo luo nuo spuo ruo suo, futuo statuo. uacuo autem uiduo insinuo tenuo fluctuo aestuo
     mutuor tumultuor infatuo, quia ex nominibus uacuus uiduus sinus tenuis fluctus aestus mutuus
     tumultus fatuus deriuata sunt, iure sibi prima uindicat coniugatio. nam tribus et metus et lues
     et strues magis ipsa deducuntur a uerbis tribuo metuo luo struo, quam faciunt uerba. si autem
      <milestone unit="page" n="p. 463 vol. V Keil"/> in io desinat, tum considerabimus: et siquidem
     nomen ei appositum habeat ultra duas syllabas et paenultimam in i desinentem sequente uocali,
     secundum datas in ante dictis obseruationes primae erit coniugationis; hoc autem non consecuto
     uerbum in io desinens a nomine deriuatum, a quacumque uenerit declinatione, paucis illis
     exceptis, quae superius ad tertiam pertinentia notauimus, quartae erit sine dubio
     coniugationis, cuius etiam primitiua sunt in io desinentia. idque his confirmatur exemplis: a
     prima quidem declinatione bulla ebullio, poena punio; a secunda superbus superbio, blandus
     blandior, largus largior, insanus insanio, murus murio et munio (siue a nomine quod est moenia
     moenio et munio), saeuus saeuio, seruus seruio, lasciuus lasciuio; hisque similiter a nomine
     balbus uerbum fit balbutio, licet non seruauit omnem obseruationem clausulae; a tertia quoque
     rete retis inretior, pes pedis impedio, moles molis molior, mollis mollio, stabilis stabilio,
     finis finio, inanis exinanio, insignis insignio, saepes saepio, sitis sitio, uestis uestio,
     custos custodio, mens mentior, pars partior, sors sortior; a quarta item gestus gestio. notatur
     crux crucio crucias, cum carens obseruationibus primae debuit esse quartae coniugationis.
     calcio enim calcias non a calx calcis, sed a calcius deriuatum, quia paenultimae non infertur
     consonans, iure uidetur esse primae coniugationis. consonante uero praecedente semper uerba de
     nominibus deriuata praedictis modis primae sunt solius coniugationis. adeoque uera uidetur esse
     obseruatio clausularum, quod ex una terminatione nominis duae uerbi factae deriuationes
     diuersam pro qualitate finalitatis coniugationem meruerunt: ut ab eo quod est meta metor quidem
     metaris primae est coniugationis, metior metiris quartae; seruus seruo seruas primae, seruio
     autem seruis, quod in io desinit, quartae est; et a sanus sano quidem sanas primae, insanio
     autem insanis quartae fit; et ab eo quod est aptus apto aptas fit uerbum, ab eo autem quod est
     ex eo compositum nomen ineptus ineptio ineptis uerbum fit. ut enim in io desinentia uerba, nisi
     habeant adhaerentia nomina trisyllaba i paenultimam puram habentia, primae esse coniugationis
     non possunt, sed ad quartam perueniunt, paucis illis exceptis, quae sola sibi tertia uindicat;
     sic quacumque consonante antecedente ex nominibus facta uerba, siquidem seruent consonantem
     nominis, primae sunt <milestone unit="page" n="p. 464 vol. V Keil"/> coniugationis. i uero quam
     non habuit nomen in uerbo addentia respuuntur a prima coniugatione et ad quartam plerumque
     redeunt et una syllaba crescunt a genitiuo nominis, ut punio superbio custodio gestio ineptio;
     quod in uerbis primae coniugationis a nominibus deductis non solet euenire. nam positio uerbi,
     siue quaelibet consonans sit ante o siue i uocalis, a quacumque nominis ueniat terminatione,
     syllabas solet genitiui nominis seruare, ut turba turbae turbo turbas, nuntius nuntii nuntio
     nuntias, ulcus ulceris ulcero ulceras, spes spei spero speras. tantum quartae declinationis
     nomina parem nominatiuo genitiuum habentia uincunt uerba ab eisdem nominibus deriuata et, ut u
     non amittant, crescunt una syllaba, ut fluctus fluctuo, aestus aestuo, tumultus tumultuor,
     sinus sinuo et insinuo. e quoque ante o habentia deriuata uerba, quae iure secundam
     coniugationem sequuntur, una syllaba genitiuum nominis uincunt, ut aeger aegri aegreo, miser
     misereor, census censeo. eademque diuersitas clausularum differentiam coniugationum etiam
      <del>a terminatione nominum</del> in secunda solet facere coniugatione, ut a nomine uenientia
     uerba, siquidem non in eo desinant, primae sint coniugationis, in eo uero desinentia modis
     omnibus ad secundam perueniant, ut albo albas et albeo albes, ut Virgilius <hi rend="italic"
      >Aeneidos</hi> libro XII <quote type="poetry">«campique ingentes ossibus albent»</quote>:
     durus duro duras et dureo dures, unde duresco, densus denso densas et denseo denses; miser
     quoque miseri miseror miseraris primae, misereor uero secundae. sicut in aliis quoque uerbis
     primitiuis idem euenit, quae in eo quidem desinentia secundae coniugationis sunt, e autem
     carentia tertiae sunt, ut ferueo ferues et feruo feruis, unde Virgilius in octauo libro <quote
      type="poetry">«feruere Leucaten»</quote> dixit: strido stridis, ut Virgilius <hi rend="italic"
      >georgicon</hi> libro IIII <quote type="poetry">«stridere apes utero»</quote>, strideo
     strides, ut Lucanus sexto libro <quote type="poetry">«auribus incertum feralis strideat
      umbra»</quote>: tueor et tuor, quod apud Statium in libro III legimus, <quote type="poetry"
      >«hosne ego complexus genitrix, haec oscula nati / uestra tuor? sic uos extremo in fine
      ligauit»</quote>; ex quo compositum etiam intuor idem in eodem libro dixit, <quote
      type="poetry">«armigeras summi Iouis exultante caterua / <milestone unit="page"
       n="p. 465 vol. V Keil"/> intuor, Inachii sunt hi tibi, concipe, reges»</quote>: idem etiam
     aliud ab eo compositum in VIII libro <hi rend="italic">Thebaidos</hi> extulit, contuor, ut
      <quote type="poetry">«namque modo infensos utero mihi contuor enses»</quote>. </p>
    <p> sola itaque prima coniugatio syllabas genitiuorum nominis custodire solet in uerbi
     traductione, notatis illis paucis terminationibus in co uel in to uel in lo uel in cinor uel in
     cito uel in uo a quarta declinatione traductis <del>et in io a quinta</del>, et siquae sunt
     tales deriuationes, quas quasi praeter aliarum morem crescentes superius obseruauimus; illo
     quoque generaliter, ut omnis ambiguitas tollatur, addendo, quod, licet duplex sit terminatio
     Latinorum in positione uerborum, id est aut o aut or indicatiuo praesenti desinens, absque
     corruptis, quae regulis analogiae carent, ut sum es est, possum prosum edo et similibus,
     sciendum est in or quidem desinentia uerba, si passiua sint, suorum actiuorum coniugationem
     seruare, id est, siue uocalis seu consonans sit ante o, addita r littera non mutatur
     coniugatio, si permaneat eadem uerbi significatio, ut curo curor, doceo doceor, scribo scribor,
     audio audior; mutato uero genere uel significatione uerbi, licet nihil aliud nisi r adsumat,
     tamen non obseruat eandem coniugationem, ut sperno spernis spernor sperneris, aspernor deponens
     aspernaris; conspicio conspicis aspicio aspicis conspicior conspiceris aspicior aspiceris,
     conspicor deponens conspicaris; sterno sternis sternor sterneris, consternor autem deponens
     consternaris; facio neutrum, gratificor gratificaris, ludificor ludificaris; sentio item sentis
     adsentor deponens adsentaris; gero geris, morigeror morigeraris. et e quidem habentia ante or
     secundae sunt coniugationis, ceu ante dictum est, ut liceor polliceor medeor reor mereor
     misereor uereor fateor tueor, et quae ex his singulis componuntur. i autem ante or habentia
     obseruationibus primae carentia coguntur ad quartam uenire coniugationem, ut amicior blandior
     ordior largior molior opperior metior sortior partior adsentior, exceptis gradior et morior et
     patior, quae tertiae sunt correptae solius. orior autem et potior tam tertiae quam quartae
     quosdam motus habent. in uor quoque desinentia primitiua tertiae sunt, ut fruor frueris liquor
     liqueris, loquor loqueris, sequor sequeris. quorum posteriora ad consonantium regulam pertinere
     uidentur et in cor desinentium uerborum habere praeteritum, ut locutus sum, secutus sum.
     consonantibus uero solis antecedentibus in <milestone unit="page" n="p. 466 vol. V Keil"/> or
     desinentia, si passiua non sint nec deriuentur ab actiuis, ut illorum sequantur coniugationes,
     siue deponentia sint seu communia, uniformis illa regula uindicat ut primae tantum modo sint
     ipsa quoque coniugationis obseruationem secuta generalem, quia pleraque sunt a nominibus
     deriuata, ut precor uador uagor suffragor <del>gratior</del> negotior auxilior opitulor
     gratulor racemor rimor peregrinor dignor aucupor aquor miror aduersor testor conuiuor rixor et
     similia: exceptis paucis, quae sunt tertiae correptae, ut labor fungor sequor liquor loquor
     queror reuertor utor nitor, et quae ab his singulis componuntur, quae ideo excepta iure sunt
     tertiae coniugationis uerborum, quia nullam uidentur originis nominum occasionem monstrare
     (idemque hoc etiam in superius relatis, id est in ior uel in uor desinentibus uerbis, obseruari
     potest, quod ad tertiam illa pertinent coniugationem, quae quasi primitiua nominum carent
     communione, ut gradior morior patior orior potior fruor liquor sequor exsequor; a nominibus
     deriuata i quidem paenultimam puram habentibus primae sunt, hoc autem priuata quartae
     coniugationi necessario deputantur, quod et in io desinentibus uerbis, id est actiuis uel
     neutralibus, fieri praediximus, paucis illis superius notatis ad tertiam redeuntibus
     primitiuis): exceptis etiam in cor desinentibus communibus uel deponentibus as uel es uel is
     ante cor habentibus, quae, siue primitiua sint seu deriuatiua, solius tertiae sunt, ut nascor
     irascor uescor ulciscor nanciscor paciscor expergiscor comminiscor adipiscor uel antique
     apiscor obliuiscor; meritoque haec quoque uerba, licet quaedam ex his deriuata sunt a
     nominibus, tertiam coniugationem non effugerunt, quae unam in sco terminationem tam in
     deriuatiuis, quae formae sunt inchoatiuae, quam in primitiuis, quae formae sunt perfectae, sola
     possidet. semelque hoc generaliter est obseruandum, quod in io seu in ior desinentia uerba uel
     primae sunt tantum deriuatiua, uel quartae tam primitiua quam deriuatiua, sed obseruatione
     primae coniugationis carentia; consonantem uero ante o uel or habentia uerba prima quidem
     coniugatio, quamuis plerumque deriuatiua, tamen habet interdum et primitiua. tertia uero absque
     in sco desinentibus inchoatiuis et communibus uel deponentibus in scor desinentibus, in quibus
     solis terminationibus habet deriuatiua, in omnibus reliquis finalitatibus non facile
     deriuatiua, sed primitiua tantum uerba habere <milestone unit="page" n="p. 467 vol. V Keil"/>
     reperitur. sed quia in omnibus iam ante dictis sunt tam primitiua, de quibus aliquid potest
     ignorari, quam deriuatiua, quorum dubia est originatio, nequid restet ambigui, placet etiam
     specialiter singulas terminationes uerborum scrutari. quoniam autem de uerbis in eo uel in eor
     uel in io uel in ior uel in uo uel in uor desinentibus iam ante dictis nihil, ut opinor, addi
     potest, nisi hoc, quod nec secunda, quae semper in eo desinit, uerbum potest habere disyllabum
     absque neo nes net uerbo, quod neui facit in praeterito, et fleo fles flet (unde et beo creo
     screo meo, licet in eo desinentia secundae deberent esse, tamen primae sunt; eo quoque et queo
     quartae sunt coniugationis), nec in io desinentia, cuiuscumque sint coniugationis, minus tribus
     esse syllabis possunt, notatis primae quidem hio hias et pio pias, quartae uero fio fis, scio
     scis, et interdum cio cis, unde componitur excio excis excire, quod et cieo secundae
     coniugationis inuenitur; reliquas terminationes uerborum consonantibus praecedentibus per
     ordinem in sequenti tamen libello contemplabimur. </p>
    <p>
     <hi rend="bold"> liber II</hi>
    </p>
    <p>
     <hi rend="bold"> de finalitatibus</hi>
    </p>
    <p> omnia in bo uel in bor desinentia uerba quacumque uocali seu consonante praecedente primae
     sunt coniugationis, ut libo libas, probo probas, orbo orbas, titubo titubas, cubo cubas, excubo
     excubas, subo subas, Horatius in <hi rend="italic">epodo</hi><quote type="poetry">«iamque
      subando»</quote>. excipiuntur pauca quae ad tertiam correptam perueniunt coniugationem. a
     quidem antecedente longa unum deponens inuenitur, lābor lāberis, unde <quote type="poetry"
      >«labitur uncta uadis abies»</quote> apud Virgilium VIII libro <hi rend="italic">Aeneidos</hi>
     legimus, a quo et participium lapsus fit; quamuis sub eodem sensu etiam primae coniugationis
     actiuum uel neutrum inuenitur antecedente a, sed breui, ut lăbo lăbas lăbat, unde in II libro
      <hi rend="italic">Aeneidos</hi> Virgilius dixit <quote type="poetry">«labat ariete crebro
      ianua»</quote>. </p>
    <p> scaberet etiam, quod tertiae personae imperfecti temporis subiunctiui modi quandam speciem
     seruans apud Horatium in I libro <hi rend="italic">sermonum</hi> reperitur, ut <quote
      type="poetry">«saepe caput scaberet uiuos et roderet ungues»</quote>, notamus quasi tertiae
     coniugationis, licet nullum eius alium motum apud <milestone unit="page" n="p. 468 vol. V Keil"
     /> aliquem inueniri cognouimus, nisi infinitiuum scabere apud Menippeum Varronem in <hi
      rend="italic">Catamito </hi>; quod uenire a positione uerbi quod est scabio uel scabo, unde
     scabies nomen est deriuatum, et uerisimile potest existimari. </p>
    <p> i uero antecedente haec tantum sunt tertiae coniugationis, breui quidem ut bibo bibis, longa
     uero ut scribo scribis. item u uocali longa antecedente unum est tertiae coniugationis, ut nubo
     nubis; m uero consonante antecedente duo sunt, ut lambo lambis, unde Virgilius II libro <hi
      rend="italic">Aeneidos</hi> dixit <quote type="poetry">«lambere flamma comas»</quote>, et a
     uerbo cumbo, quod simplex in usu non est, composita, incumbo incumbis, procumbo procumbis,
     accumbo accumbis, succumbo succumbis, quorum primitiuum sine m enuntiatur tamque simplex quam
     compositum sine m prolatum primae coniugationis est, ut cubo cubas, incubo incubas, procubo
     procubas, excubo excubas. </p>
    <p> in co desinentia uerba primitiua seu deriuatiua quacumque uocali antecedente primae sunt
     coniugationis, ut placo placas, uaco uacas, neco necas, seco plico mico dimico emico frico dico
     paenultima breui, cuius futurum in I libro <hi rend="italic">Aeneidos</hi> Virgilius posuit,
      <quote type="poetry">«conubio iungam stabili propriamque dicabo»</quote>, unde dedico indico
     abdico componuntur: albico item albicas, Horatius <hi rend="italic">carminum</hi> libro I
      <quote type="poetry">«nec prata canis albicant pruinis»</quote>: uellico uellicas, idem <hi
      rend="italic">sermonum</hi> libro I <quote type="poetry">«uellicat absentem
     Demetrius»</quote>: claudico claudicas, uindico uindicas, duplico duplicas, eradico eradicas,
     Terentius in <hi rend="italic">Andria</hi><quote type="poetry">«di te eradicent, ita me miseram
      territas»</quote>: mendico mendicas, suffoco suffocas, loco locas, uoco uocas, quod
     paenultimam nominis longam in uerbo corripuit. notantur tertiae coniugationis coco cocis et
     quae ab eo componuntur, decoco percoco incoco. cui uerbo licet nomen adhaeret cocus, tamen non
     ab eo uerbum, sed a uerbo nomen deduci monstratum in supra dictis sufficienter existimo. </p>
    <p> excipiuntur pauca etiam, quae tertiae sunt coniugationis differentiae causa: i quidem uocali
     longa antecedente, dico dicis, id est narro, ut distet ab eo cui breuis i antecedit et sensu et
     coniugatione et tempore. unde merito suis respondent primitiuis ab utroque composita, ut
      <del>edico edicis</del> praedico praedicis longitudinem primitiui seruans tertiae est
     coniugationis, <milestone unit="page" n="p. 469 vol. V Keil"/> praeteritum perfectum tempus in
     xi faciens, ut praedixi, quando quod Graece <foreign xml:lang="grc">προλέγω</foreign> monstrat;
     praedico autem praedicas item breuitatem primitiui seruans primae est, praeteritum perfectum
     tempus in aui faciens, ut praedicaui, cum quod Graece <foreign xml:lang="grc">κηρύσσω</foreign>
     significat. et indico tam indicis longa i antecedente, ut apud Virgilium libro I <hi
      rend="italic">Aeneidos</hi><quote type="poetry">«et diuum templis indicit honorem»</quote>,
     apud eundem libro VII <quote type="poetry">«hoc et tum Aeneadis indicere bella
     Latinus»</quote>, ex quo perfectum indixi fit, ut Lucanus libro II <quote type="poetry"
      >«indixitque nefas»</quote>; quam indicas, ut apud Horatium <hi rend="italic">carminum</hi>
     libro I <quote type="poetry">«me tabula sacer / uotiua paries indicat uuida / suspendisse
      potenti / uestimenta maris deo»</quote>, et apud Ouidium in XI libro <hi rend="italic"
      >metamorphoseon</hi><quote type="poetry">«omnia seruauit, lapidis color indicat
     illud»</quote>, apud eundem in XV <quote type="poetry">«cornua fronte gerit, quem uobis indicat
      auctor»</quote>; ex quo perfectum fit indicaui. duco quoque u longa antecedente tam in
     simplici quam in omnibus compositionibus tertiae coniugationis est, ut abduco abducis, adduco
     adducis, subduco subducis, induco inducis, educo educis, id est extraho. in una tantum
     compositione educo u breui profertur differentiae causa, significans nutrio, et tum solum
     primae est coniugationis, ut apud Virgilium in libro X <quote type="poetry">«quattuor hic
      iuuenes, totidem quos educat Vfens»</quote>. </p>
    <p> tamen uidetur educo educas uerbum rationabilius a nomine uerbali, quod est dux ducis,
     deriuatum iure primae esse coniugationis, ut tempus etiam nominis in paenultima uerbi seruatum
     significat. </p>
    <p> consonante quoque quacumque absque s antecedente in co finita uerba primae sunt
     coniugationis, ut pecco peccas, calco calcas, sulco sulcas, mulco mulcas, trunco truncas,
     Lucanus in libro VI <quote type="poetry">«caesorum truncare cadauera regum»</quote>, ex quo
     componitur obtrunco obtruncas. </p>
    <p> sic etiam uerbum inesco inescas, quod Terentius in <hi rend="italic">adelphis</hi> ponit,
      <quote type="poetry">«nescis inescare homines, Sannio»</quote>, primae est coniugationis,
     licet <milestone unit="page" n="p. 470 vol. V Keil"/> s habeat ante co; quod a nomine esca
     deductum tam nominis seruauit scripturam in uerbo, quam regulam a nomine deriuatorum uerborum. </p>
    <p> notantur tertiae uinco uincis et ab eo composita, conuinco conuincis, deuinco deuincis;
     parco quoque, quod solum r ante co habens est tertiae coniugationis. s uero antecedente,
     siquidem sint inchoatiua, tertiae sunt sine dubio, ceu praedictum est, coniugationis, ut
     horresco tepesco calesco erubesco. quae non solum a uerbis secundae coniugationis, sed etiam a
     labo labas, quod est primae coniugationis, labasco et, licet raro, a nominibus etiam deriuata
     inueniuntur, ut uesperasco iuuenesco glisco. et si non sint inchoatiua <del>s ante co
      habentia</del>, si tamen non a nominibus deriuentur, tertiae sunt similiter, ut pasco pascis
     paui, cresco crescis creui, compesco compescis compescui, disco discis didici, adsuesco
     adsueui, posco poposci, quiesco quieui, unde nomen deriuatum quies quietis inquieto inquietas
     uerbum primae coniugationis facit, rationabiliter syllabis genitiui nominis respondens.
     praedicta autem uerba non esse inchoatiua praeteritum perfectum tempus ostendit. inesco uero
     inescas, ut nec inchoatiuum nec primitiuum, sed a nomine esca deductum, iure primae
     coniugationis est. in cor desinentia, cuiuscumque sint generis uel significationis, nisi as uel
     es uel is ante cor inueniatur, primae sunt coniugationis quacumque uocali seu consonante
     antecedente, ut precor precaris, suspicor suspicaris, iudificor iudificaris, iocor iocaris,
     mercor mercaris, graecor graecaris, Horatius in <hi rend="italic">sermonum</hi> libro II <quote
      type="poetry">«uel si Romana fatiget militia adsuetum graecari»</quote>. bacchor quoque
     baccharis, ut Virgilius <hi rend="italic">Aeneidos</hi> libro IIII <quote type="poetry"
      >«bacchatur qualis commotis excita sacris / thyas»</quote>, et stomachor stomacharis, ut
     Terentius in <hi rend="italic">eunucho</hi><quote type="poetry">«id equidem adueniens mecum
      stomachabar modo»</quote>, licet in chor aspiratum desinunt, ut a nominibus baccha stomachus
     deriuata, tamen huic regulae sunt inputata et ad primam iure perueniunt coniugationem. as autem
     uel es uel is ante cor inuenta, etiamsi a nominibus deducantur, sine dubio tertiae sunt, ut
     dictum est, coniugationis, ut nascor irascor uescor ulciscor nanciscor paciscor comminiscor
     adipiscor obliuiscor expergiscor. </p>
    <milestone unit="page" n="p. 471 vol. V Keil"/>
    <p> in do desinentia uerba uocali praecedente, siquidem sint a nominibus deriuata, generali
     regula primae subiacebunt coniugationi uerborum, ut sedes sedis sedo sedas, nudus nudo nudas,
     foedus foedo foedas <del>tardus tardo tardas</del>, heres exheredo exheredas, Cicero <hi
      rend="italic">pro Sexto Roscio</hi><quote type="prose">«exheredare filium pater
      cogitabat»</quote>: lapis lapido lapidas, ex quo componitur dilapido, Terentius in <hi
      rend="italic">Phormione</hi><quote type="poetry">«priusquam dilapidet nostras triginta
      minas»</quote>: fraus fraudo fraudas, laus laudo laudas <del>cor concordo concordas</del>,
     udus udo udas; et ab eo uidetur quasi subudo per syncopam sudo sudas factum. </p>
    <p> unde sudor nomen deriuatur. in do autem desinentia nec a nominibus deducta, naturaliter
     longa uel breui syllaba antecedente, tertiae sunt coniugationis, ut uado uadis, inuado inuadis,
     rado radis, cedo cedis, incedo incedis, pedo pedis, Horatius <hi rend="italic">sermonum</hi>
     libro I <quote type="poetry">«nam displosa sonat quantum uesica, pepedi»</quote>: fido fidis,
     strido stridis, laedo laedis, caedo caedis, inlīdo inlīdis, occīdo occīdis, quae a laedo et
     caedo composita longitudinem diphthongi seruauerunt: item rodo rodis, prodo prodis, ludo ludis,
     cudo cudis, Terentius in <hi rend="italic">heautontimorumeno</hi><quote type="poetry">«argentum
      cudo»</quote>, excudo excudis, produco procudis, Virgilius <hi rend="italic">Aeneidos</hi>
     libro I <quote type="poetry">«ac primum silici scintillam excudit Achates»</quote>. </p>
    <p> item libro VI <quote type="poetry">«excudent alii spirantia mollius aera»</quote>, item <hi
      rend="italic">georgicon</hi> libro I <quote type="poetry">«durum procudit arator / uomeris
      obtunsi dentem, cauat arbore lintres»</quote>: trudo trudis, detrudo detrudis, abstrudo,
     obtrudo; <del>rudo</del> et cuius apud Persium legimus infinitiuum rudere, <quote type="poetry"
      >«findor, ut Arcadiae pecuaria rudere credas»</quote>, ab eo uenire potest quod est rudo
     rudis, ut est ex participio eius, quo <milestone unit="page" n="p. 472 vol. V Keil"/> Virgilius
     utitur, suspicari: <hi rend="italic">Aeneidos</hi> enim libro III dicit <quote type="poetry"
      >«primusque rudentem / contorsit laeuas proram Palinurus ad undas»</quote>, item libro VII
      <quote type="poetry">«hinc exaudiri gemitus iraeque leonum / uincla recusantum et sera sub
      nocte rudentum»</quote>, item <hi rend="italic">georgicon</hi> libro III <quote type="poetry"
      >«comminus obtruncant ferro grauiterque rudentes / caedunt»</quote>. </p>
    <p> nomen quoque, quo nauis funes significantur, id est rudentes, non aliunde reor deductum, ut
     idem docet Virgilius in I libro <hi rend="italic">Aeneidos</hi> dicens <quote type="poetry"
      >«insequitur clamorque uirum stridorque rudentum»</quote>. </p>
    <p> plaudo plaudis, cludo uel claudo claudis; cado quoque cadis, licet antecedens a corripitur,
     tertiae est coniugationis; et occido incido decido occidis incidis decidis etiam, quando a cado
     sunt composita, i tamen paenultima correpta est. edo quoque es, licet anomalum est per
     personas, et diuido diuidis quamuis paenultimam corripit, tamen nihil discrepant a
     coniugatione. notantur primae coniugationis duo producentia i, trucido trucidas, formido
     formidas, quod in eadem uoce tam uerbum quam nomen significat, et unum i corripiens, trepido
     trepidas, quod a trepidus trepidi nomine ueniens iure primae est coniugationis. n quoque ante
     do habentia tertiae sunt similiter coniugationis, ut scando scandis, ascendo pando pendo tendo
     prehendo incendo offendo findo scindo condo tundo mando fundo; nisi tamen eius modi uerba de
     nominibus deriuentur: tunc enim sine dubio primae coniugationis erunt, ut unda undo undas,
     inundo inundas, abundo abundas, exundo exundas, Virgilius <hi rend="italic">Aeneidos</hi> libro
     XII <quote type="poetry">«ad caelum undabat uortex»</quote>, idem in eodem <quote type="poetry"
      >«hinc densi rursus inundant»</quote>, idem in libro IIII <hi rend="italic"
      >georgicon</hi><quote type="poetry">«ergo apibus fetis idem atque examine multo / primus
      abundare et spumantia cogere pressis / mella fauis»</quote>: fecundus fecundo fecundas, idem
     in eodem <quote type="poetry">«et uiridem Aegyptum nigra fecundat harena»</quote>: <milestone
      unit="page" n="p. 473 vol. V Keil"/> secundus secundo secundas, idem <hi rend="italic"
      >Aeneidos</hi> libro III <quote type="poetry">«rite secundaret uisus omenque leuaret»</quote>. </p>
    <p> ab eo quoque quod est menda uel mendum <del>nomine</del> (utramque enim terminationem
     ueteres usurpant: Cicero in <hi rend="italic">praetura Siciliensi</hi><quote type="prose">«quod
      mendum ista litura correxit»</quote>, Ouidius <hi rend="italic">artis amatoriae</hi> libro I
      <quote type="poetry">«nocte latent mendae uitioque ignoscitur omni»</quote>, idem eiusdem
     libro II <quote type="poetry">«eximet ipsa dies omnes ex corpore mendas»</quote>) uerbum fit
     emendo emendas, ut Iuuenalis libro V <quote type="poetry">«et tamen uno / semodio scobis haec
      emendat seruulus unus»</quote>, et Statius <hi rend="italic">Thebaidos</hi> libro I <quote
      type="poetry">«quo tempore tandem / terrarum furias abolere et saecula retro / emendare
      facta»</quote>. </p>
    <p> sed etiam differentiae significationis causa tam primae quam tertiae quaedam ex his
     inueniuntur, ut mando mandis, id est manduco, ut primitiuum, tertiae; mando mandas, quasi in
     manum do, id est permitto, quasi deriuatiuum uel compositum, primae est; unde etiam amendo
     amendas, commendo commendas facta sunt. item quod ad fusionem quidem attinet fundo fundis, ut
     primitiuum, tertiae est, unde fundus nomen, id est ager, deriuatur, quod fundit nobis fructus
      <del>aut aliud nomen fundus, quod altitudinem significat</del>; fundo autem fundas uerbum, id
     est fundamenta pono, quod a nomine quod est fundus, id est <foreign xml:lang="grc"
      >πυθμήν</foreign>, deriuatur, unde et profundus componitur, a quo fundamenta dicuntur, iure
     primae coniugationis est. uerbum uero monosyllabum do das simplex quidem primae est, et si cum
     aduerbiis uel disyllabis praepositionibus componatur, seruat coniugationem, ut circumdo
     circumdas, pessumdo pessumdas; cum monosyllabis autem praepositionibus uel cum nominibus
     compositum tertiae fit coniugationis, ut trado tradis, reddo reddis, perdo perdis, prodo
     prodis. </p>
    <milestone unit="page" n="p. 474 vol. V Keil"/>
    <p> sic etiam credo uendo a cretum do et uenum do, ut quidam putant, composita. sed quamuis
     praeter consuetudinem sit Latinorum uerborum, ut eadem manente finalitate compositio sola mutet
     coniugationem, uidetur tamen hoc imitatione Graecorum mutatum, apud quos simplex quidem uerbum
     circumflexum <foreign xml:lang="grc">ὁρκῶ ὁρκοῖς</foreign> tertiae, compositum autem<foreign
      xml:lang="grc"> εὐορκῶ εὐορκεῖς ἐπιορκῶ ἐπιορκεῖς</foreign> primae est, simplex Graecum
      <foreign xml:lang="grc">συλῶ συλᾷς </foreign> secundae, compositum uero<foreign xml:lang="grc"
      > ἱεροσυλῶ ἱεροσυλεῖς</foreign> primae circumflexorum est coniugationis. quod perspicaciores
     Graecorum refutantes adfirmant huius modi uerborum declinationes non a uerbis simplicibus esse,
     sed magis a nominibus compositis <foreign xml:lang="grc">εὔορκος ἐπίορκος ἱερόσυλος</foreign>,
     unde composita uerba facta uerbis in declinatione non respondere primitiuis. ex quo mihi quoque
     uidetur do uerbum in simplicitate praeter regulam declinatum suam in compositione cepisse
     proprietatem. primitiuum enim existens tertiae debuit esse coniugationis, quia in do desinentia
     uerba tunc tantum modo primae sunt coniugationis, cum a nominibus deriuantur, primitiua uero
     tertiae solius, ut ante lata demonstrat exempla. </p>
    <p> quod igitur, cum esset monosyllabum, perdidit, ut non esset tertiae, sed primae
     coniugationis, more scilicet aliorum monosyllaborum, sicut no nas nat, flo, sto, for faris
     fatur, id in compositione recipit, ut ad tertiam solam pertineat coniugationem, absque duabus
     compositionibus, id est circumdo circumdas, pessumdo pessumdas, in quibus uidetur integrum
     seruari, cum naturaliter his in unitatem non sic cohaeret. in dor desinentia primae sunt
     coniugationis, ut uador praedor uerecundor. </p>
    <p> in go uel in gor desinentia uerba ex antecedentibus litteris dinoscuntur. a igitur ante
     finalem habentia syllabam primae sunt coniugationis, ut propago propagas, uagor uagaris,
     indagor indagaris, refragor refragaris. notantur tertiae ago agis, ut primitiuum, et ab eo
     composita, siue seruent a in compositione, ut perago circumago, seu mutent eam, ut exigo
     subigo, seu penitus excludant, ut dego cogo. e ante go praecedente tertiae sunt, ut lego legis,
     dego degis etiam ab ago compositum. </p>
    <p> excipiuntur nego negas, lego legas e longam habens ad differentiam <milestone unit="page"
      n="p. 475 vol. V Keil"/> primitiui et a nomine quod est lex legis deriuatum. lego enim legas
     legitime et iure seruans e longam nominis primae est coniugationis. adlego quoque et ablego et
     relego, licet aliud significare uidentur, eiusdem sunt coniugationis, ut a lego, quod
     paenultimam longam habet, deriuata: Virgilius in III libro <hi rend="italic"
      >georgicon</hi><quote type="poetry">«atque ideo tauros procul atque in sola relegant /
      pascua»</quote>, Terentius in <hi rend="italic">Andria</hi><quote type="poetry">«ne a me
      credas adlegatum hunc senem»</quote>, Cicero <hi rend="italic">Verrinarum</hi> quarto libro
      <quote type="prose">«causam sese dimisso atque ablegato consilio defensurum negauit»</quote>,
     Lucanus <quote type="poetry">«dum bella relegem, / extremum Scythici transcendam frigoris
      axem»</quote>, Statius <hi rend="italic">Achilleidos</hi> II libro <quote type="poetry"
      >«Peleus te nato socerum et Thetis hospita iungunt / adlegantque suos utroque a sanguine
      diuos»</quote>; Ouidius in <hi rend="italic">ibide</hi> participium ponit, <quote
      type="poetry">«ille relegatum gelidas aquilonis ad oras / non sinit exilio delituisse
      suo»</quote>. </p>
    <p> i ante go antecedente, siquidem sint ex praepositione et ago uerbo composita (tunc enim
     seruant primitiui coniugationem) tertiae sunt, ut exigo subigo adigo abigo prodigo colligo,
     sicut etiam perago circumago. carentia uero praepositionis obseruatione breui quidem i primae
     sunt coniugationis, ut lĭgo lĭgas, rĭgo rĭgas. litĭgo quoque litĭgas, remĭgo remĭgas, nauĭgo
     nauĭgas, licet quibusdam uidentur ab ago uerbo composita, tamen, quia cum nominibus sunt
     composita, iure primam coniugationem meruerunt. longam i ante go habentia, siquidem trisyllaba
     sint, primae sunt similiter, ut instīgo uestīgo fatīgo calīgo; disyllaba uero tertiae, ut fīgo
     fīgis, flīgo flīgis, unde adflīgo conflīgo sunt composita. o antecedente <milestone unit="page"
      n="p. 476 vol. V Keil"/> primae sunt, ut rogo rogas, interrogo interrogas. cogo enim cogis ab
     ago compositum, quod ostendit et in praeterito perfecto suo coegi, seruat coniugationem
     primitiui. u antecedente primae sunt, ut fugo coniugo conrugo nugor nugaris, quae a nominibus
     fuga iugum ruga nugas facta iure sunt primae. notatur tertiae sugo sugis, ut primitiuum. item n
     uel r antecedentibus ante go, nisi sint a nominibus, quacumque uocali anteposita tertiae sunt
     omnia coniugationis, ut tango frango pango, Horatius <hi rend="italic">epistularum</hi> libro I
      <quote type="poetry">«nec cum uenari uolet ille, poemata panges»</quote>: plango fingo mingo
     ningo tingo extingo stringo restringo cingo pingo lingo ringor iungo ungo emungo pungo fungor
     spargo mergo tergo uergo inuergo surgo. purgo enim purgas a purus nomine deriuatum et iurgo
     iurgas ab eo quod est iure urgeo traductum et l ante g adsumens uulgo, a quo etiam promulgo
     promulgas componitur, a uulgus nomine deductum, merito primae sunt coniugationis. </p>
    <p> adspirationem ante o habentia Latina duo sunt, quae nullam occasionem deriuationis
     monstrantia tertiae sunt coniugationis, ut traho ueho, et quae ex his componuntur, retraho
     subtraho adueho proueho subueho. </p>
    <p> nam triumpho bacchor stomachor et Graeca sunt, et a nominibus deriuata iure primae sunt
     coniugationis. </p>
    <p> aio et meio, quod et mingo dicitur, i pro consonante ante o habentia, tertiae sunt, ut
     primitiua, et licet defectiua sunt, habent tamen quaedam signa tertiae. tertia enim persona
     pluralis aiunt et infinitiuus meiere apud Iuuenalem in primo libro lectus, <quote type="poetry"
      >«cuius ad effigiem non tantum meiere fas est»</quote>, indicant coniugationem praedictam. nam
     scio fio, quae sunt quartae, et <milestone unit="page" n="p. 477 vol. V Keil"/> hio et pio,
     quae sunt primae, i uocalem ante o habent, de quibus abunde dictum in ante latis existimo. </p>
    <p> in lo desinentia a uel e uel i uocalibus antecedentibus primae sunt coniugationis, ut halo
     halas, exhalo exhalas, anhelo gelo protelo uigilo sibilo uentilo, excepto alo alis, id est
     nutrio, intellectus causa, ut carens graui spiritu etiam coniugatione differat ab eo quod
     adspiratum primae est coniugationis, halo halas, significans spiro, unde <quote type="poetry"
      >«exhalat opaca mefitim»</quote> Virgilius in VII libro protulit. similiter o etiam uel u
     antecedentibus primae sunt, ut uolo uolas, dolo dolas, ambulo ambulas, ululo ululas, maculo
     maculas, pullulo pullulas, simulo simulas, cumulo exulo uapulo, excepto colo colis, quod etiam
     o breuem habet, quod ad culturam pertinet. nam percolo, id est defaeco, quod longam habet o,
     primae est coniugationis et a nomine quod est colum compositum, quod significat instrumentum
     rusticum, unde Virgilius pluraliter <quote type="poetry">«colaque praelorum»</quote> in libro
     II <hi rend="italic">georgicon</hi> dixit. excipiuntur similiter occulo occulis, consulo
     consulis, ex quo consul nomen deriuari praediximus, et ad differentiam uerbi quod est primae
     coniugationis uolo uolas uerbum anomalum uolo uis, et ab eo composita malo mauis, nolo non uis,
     et molo molis, unde Horatius compositum dixit in libro <hi rend="italic">sermonum</hi> I,
      <quote type="poetry">«non alienas permolere uxores»</quote>; licet immolo immolas primae est,
     ut Virgilius in libro X <quote type="poetry">«lapsumque superstans immolat ingentique umbra
      tegit»</quote>. sed a molo molis uerbo primitiuo, unde compositum permolo permolis permolere,
     nomen deriuatur mola, ut est <quote type="poetry">«ipsa molam manibusque piis»</quote> in
     Virgilii libro quarto <hi rend="italic">Aeneidos</hi>; et a nomine mola fit uerbum primae
     coniugationis compositum deriuatum seruans coniugationem, ut immolo immolas. consonante
     quacumque antecedente uel duabus l tertiae magis inueniuntur, cum primitiua sint,
     coniugationis, ut fallo fallis, uello uellis, tollo tollis, percello percellis, excello
     excellis, quod etiam excelleo antiqui dixerunt, psallo Graecum psallis, ut Salustius in <hi
      rend="italic">Catilinario</hi><quote type="prose">«psallere et saltare elegantius, quam
      necesse erat probae»</quote>, Horatius <hi rend="italic">epistularum</hi> libro II <milestone
      unit="page" n="p. 478 vol. V Keil"/><quote type="poetry">«psallimus et saltamus Achiuis
      scitius unctis»</quote>: pello pellis, id est trudo, unde componitur appello appellis. nam
     quod ad salutationem pertinet, licet simplex non facile inuenitur, tamen in compositione
     differentiae sensus causa primae est coniugationis, ut appello appellas. bello autem bellas
     uallo uacillo scintillo stillo, ut a nominibus bellum uallum uacillum scintilla stilla
     deriuata, generali regula iure primae sunt. in lor quoque desinentia primae sunt omnia, ut
     palor, unde in V libro Virgilius dixit <quote type="poetry">«palantes Troas agebat»</quote>,
     praestulor fabulor osculor adulor aemulor epulor gratulor iaculor regulor. </p>
    <p> in mo desinentia quacumque uocali seu consonante praeposita, primitiua seu deriuatiua,
     primae sunt coniugationis, ut amo clamo aestimo domo humo autumo hiemo fumo spumo flammo armo
     lacrimo firmo, nisi sint primitiua e breuem habentia: tunc enim tertiae sunt coniugationis, ut
     emo emis, gemo gemis, premo tremo. notatur primae cremo cremas. i quoque breui ante mo inuenta
     primae sunt, ut aestimo lacrimo exanimo, nisi composita sint ex his quae e ante mo habent in
     simplicitate et in compositione eam etiam in i mutauerunt: tunc enim solius tertiae sunt
     coniugationis, ut conprimo exprimo interimo adimo dirimo. in quibus notantur dēmo dēmis, prōmo
     prōmis, quia ab eo quod est emo secundum quosdam composita longitudinem praepositionis
     seruauerunt, sicut pĕrimo pĕrimis breuitatem: quibusdam non ab eo uidentur composita. </p>
    <p> sumo item solum tertiae coniugationis inuenitur u longam seruans, sicut uomo o breuem ante
     mo habens; et como paenultima longa a compono concisum, ut est apud Statium <hi rend="italic"
      >Thebaidos</hi> libro III <quote type="poetry">«inplet amore sui, comunt furor iraque
      cristas»</quote>, apud eundem libro VIIII <quote type="poetry">«hunc toto capies pro corpore
      crinem, / comere quem frustra me dedignante solebas»</quote>. </p>
    <p> in mor pauca quidem, primae tamen inueniuntur, quippe a nomine deriuata, ut rimor rimaris a
     rima, racemor racemaris a racemo. </p>
    <p> in no desinentia quacumque uocali antecedente breui uel longa <milestone unit="page"
      n="p. 479 vol. V Keil"/> primae sunt solius coniugationis, ut no nas nat monosyllabum, Ouidius
     in libro I <hi rend="italic">metamorphoseon</hi><quote type="poetry">«nat lupus inter
      oues»</quote>, sano sanas, mano ceno alieno sereno: i longa antecedente declino declinas,
     propino, Iuuenalis libro I <quote type="poetry">«quando propinat Virro tibi»</quote>, supino
     festino diuino; i breui antecedente fascino inquino nomino gemino termino attamino contamino
     destino procrastino conglutino: item longa o obsono obsonas, Terentius in <hi rend="italic"
      >adelphis</hi><quote type="poetry">«obsonat, potat, olet unguenta»</quote>, dono donas; item
     breui o sono sonas, tono tonas: item u longa antecedente, ut ieiuno ieiunas: exceptis paucis,
     quae tertiae sunt coniugationis, ut primitiua, cum pleraque praedictorum deriuatiua sunt. et
     unum quidem exceptorum a breuem ante no habet, cano canis, quam in i mutant ex eo composita, ut
     occino concino succino, Persius <quote type="poetry">«cui uerba? quid istas succinis
      ambages?»</quote>; duo uero i ante no habent, lino linis, sino sinis, et unum o, pono ponis,
     et quidquid ab eis componitur, ut oblino oblinis, desino compono repono et similia. consonante
     quacumque antecedente primae sunt similiter coniugationis, quippe a nominibus pleraque
     traducta, ut damno damnas, pugno pugnas, signo signas, regno regnas, uerno uernas, hiberno
     hibernas: exceptis item primitiuis ad tertiam iure uenientibus coniugationem, sperno spernis,
     sterno sternis, temno temnis, cerno cernis (ex quo decerno et discerno), et omnibus quae ab eis
     singulis componuntur. in nor desinentia communia uel deponentia similiter primae sunt solius
     coniugationis, ut opinor opinaris, conor criminor dignor peregrinor patrocinor minor uaticinor
     uenor. consternor quoque et aspernor, ut deponentia, primae sunt coniugationis, licet sperno et
     sterno actiua, ex quibus, quantum ad uocem, uidentur fieri, tertiae sunt, ceu praediximus;
     tamen consterno etiam consternas differentiae significationis causa primae inuenitur, ut
     Statius libro VII <hi rend="italic">Thebaidos</hi><quote type="poetry">«adiurat turmasque metu
      consternat inani»</quote>, <milestone unit="page" n="p. 480 vol. V Keil"/> cuius participium
     passiuum praeteriti temporis Ouidius in V libro <hi rend="italic">fastorum</hi> refert, <quote
      type="poetry">«Hippolyte infelix, uellem coluisse Dionen, / cum consternatis deripereris
      equis»</quote>. </p>
    <p> in po uerba primitiua uel deriuatiua primae sunt coniugationis, ut crepo crepas, discrepo
     dissipo culpo usurpo turpo nuncupo occupo mancipo, Horatius <hi rend="italic">sermonum</hi>
     libro II <quote type="poetry">«quaedam, si credis consultis, mancipat usus»</quote>: participo
     participas, anticipo, Ouidius <hi rend="italic">metamorphoseon</hi> libro III <quote
      type="poetry">«tardius exierant, sed per compendia montis / anticipata uia est»</quote>: palpo
     palpas, quod in eadem uoce tam nomen quam uerbum significat. </p>
    <p> tertiae pauca primitiua reperiuntur, et sunt haec, scalpo scalpis, sculpo sculpis, carpo
     repo serpo strepo rumpo, et quae ex his componuntur. </p>
    <p> in por quoque desinentia communia uel deponentia primae sunt, ut aucupor aucuparis. </p>
    <p> in quo uel in quor primitiua quidem, quae et pauca sunt, tertiae sunt, ut linquo linquis,
     relinquo relinquis, delinquo delinquis, inquam uel inquo defectiuum inquis, cuius pluralem
     Horatius <hi rend="italic">sermonum</hi> libro I refert, <quote type="poetry">«communi sensu
      plane caret, inquimus»</quote>, et imperatiuum Terentius in <hi rend="italic">Phormione</hi>,
      <quote type="poetry">«tum autem uideo patrem filium ab sese amittere inuitum, inque»</quote>,
     sequor sequeris, loquor loqueris, līquor līqueris deponens prima syllaba producta, ut Virgilius
     in I libro <hi rend="italic">georgicon</hi><quote type="poetry">«uere nouo gelidus canis cum
      montibus humor / liquitur et zephyro putris se gleba resoluit»</quote>, quamuis neutrum siue
     actiuum primae coniugationis inuenitur, prima tamen syllaba correpta, lĭquo lĭquas, elĭquo
     elĭquas, Lucanus libro VII <quote type="poetry">«excussit cristas galeis capulosque solutis /
      perfudit gladiis ereptaque pila liquauit»</quote>, Persius <quote type="poetry">«Phyllidas,
      Hypsipylas, uatum aut plorabile siquid, / eliquat, ac tenero supplantat uerba palato»</quote>,
     Ouidius <hi rend="italic">fastorum</hi> libro IIII <milestone unit="page"
      n="p. 481 vol. V Keil"/><quote type="poetry">«nec pigeat tritum nigro cum lacte papauer /
      sumere et expressis mella liquata fauis»</quote>. </p>
    <p> cum uero sint a nominibus, tunc iure primae sunt coniugationis, ut aequus aequo aequas,
     propinquus propinquo propinquas, obliquus obliquo obliquas, antiquus antiquo antiquas, aqua
     aquor aquaris, Virgilius libro IIII <hi rend="italic">georgicon</hi><quote type="poetry">«sed
      circum tutae sub moenibus urbis aquantur»</quote>. </p>
    <p> in ro desinentia e antecedente omnia primae sunt coniugationis, ut libero liberas, lacero
     desidero considero aggero numero genero impero blatero, Horatius libro <hi rend="italic"
      >sermonum</hi> II <quote type="poetry">«magno blateras clamore»</quote>: itero iteras, idem
     libro I <hi rend="italic">carminum</hi><quote type="poetry">«nunc retrorsum / uela dare atque
      iterare cursus / cogor relictos»</quote>: excipiuntur pauca primitiua, et quae ab eis singulis
     componuntur, tertiae coniugationis, ut gero geris, digero aggero, unde <quote type="poetry"
      >«aggeritur tumulo tellus»</quote> in III libro <hi rend="italic">Aeneidos</hi> Virgilii
     legimus; ex quo uerbo nomen fit agger, et ab eo uerbum deriuatum aggero aggeras est primae
     coniugationis, ut idem Virgilius refert in libro XI <hi rend="italic">Aeneidos</hi><quote
      type="poetry">«aggerat et longo praedam iubet ordine duci»</quote>: tero item teris detero
     protero; sero item seris, ex quo componuntur insero dissero prosero desero (nam obsero obseras
     iure primae est coniugationis a nomine quod est haec sera huius serae, et ab eo compositum est
     resero reseras); queror item deponens correpta paenultima quereris; fero etiam, quod licet
     anomalum est, tertiae tamen esse coniugationis ex quibusdam eius motibus ostenditur, et ab eo
     similiter deriuata, ut infero suffero perfero. uociferor autem, quod est a fero, et morigeror,
     quod est a gero compositum, uel quia cum nominibus componuntur, iure primae sunt coniugationis
     uerborum. obseruandum est tamen quod, quae superius ut tertiae coniugationis uerborum
     notauimus, omnia disyllaba sunt, quod in aliis e ante ro habentibus raro reperitur. et
     quacumque alia uocali antecedente ro syllabam similiter uerba sunt primae coniugationis, ut aro
     aras, paro spiro deliro uoro ploro roboro, Horatius <hi rend="italic">carminum</hi> libro IIII
      <quote type="poetry">«rectique cultus pectora roborant»</quote>: laboro obscuro instauro
     inauro figuro, Horatius <hi rend="italic">epistularum</hi> lib(ro) II <milestone unit="page"
      n="p. 482 vol. V Keil"/><quote type="poetry">«os tenerum pueri balbumque poeta
      figurat»</quote>: exceptis uro uris et quaero actiuo quaeris, ex quo composita, licet ae
     diphthongon in i longam conuertunt, coniugationem tamen seruant, ut inquiro inquiris, Lucanus
     libro VIIII <quote type="poetry">«inquire in fata nefandi Caesaris»</quote>, conquiro
     conquiris. consonante etiam quacumque antecedente primae sunt, ut celebro celebras, tenebro
     consecro obsecro quadro migro latro lustro narro erro. notantur tertiae coniugationis curro
     curris, uerro uerris, Statius <hi rend="italic">Thebaidos</hi> libro IIII <quote type="poetry"
      >«sat dubium coetu solante timorem / fallere et incultos aris aduerrere crines»</quote>. </p>
    <p> in ror desinentia deponentia uel communia primae sunt, ut exsecror morigeror feneror miror
     moror odoror furor lucror, excepto queror, ut ante dictum est, tertiae. </p>
    <p> in so similiter primae sunt coniugationis, quia deriuatiua sunt. nam uel a nominibus
     pleraque deriuantur, uel certe frequentatiua sunt, ut lasso lassas penso spisso denso, quod et
     denseo secundae coniugationis, ut in eo terminatum, licet raro lectum, inuenitur, ut extulit in
     primo libro <hi rend="italic">georgicon</hi> Virgilius, <quote type="poetry">«denset erant quae
      rara modo, et quae densa relaxat»</quote>, idem in XII libro <hi rend="italic"
      >Aeneidos</hi><quote type="poetry">«uela dabit, uos unanimi densete cateruas»</quote>; cuius
     infinitiuum Salustius <hi rend="italic">historiarum</hi> libro II refert, <quote type="prose"
      >«ille festinat subsidiis principes augere et densere frontem»</quote>: conuaso conuasas,
     Terentius in <hi rend="italic">Phormione</hi><quote type="poetry">«aliquid conuassem»</quote>:
     accuso accusas, merso curso cesso. excipiuntur accerso arcesso lacesso facesso capesso incesso,
     cuius inpersonale infinitiuum Virgilius duodecimo libro dixit, <quote type="poetry">«incessi
      muros, ignis ad tecta uolare»</quote>; Statius quoque in libro I <hi rend="italic"
      >Thebaidos</hi> extulit eius actiuum uel neutrale uerbum infinitiuum <quote type="poetry"
      >«hanc etiam poenis incessere gentem decretum est»</quote>, idem libro III <milestone
      unit="page" n="p. 483 vol. V Keil"/><quote type="poetry">«nec tua cara fides, ne falsa
      incessere gaude»</quote>; cuius idem imperatiuum libro XI <quote type="poetry">«solumque quod
      ante uocasti inuideo, ne incesse moras»</quote>; licet in eodem libro participium quasi
     frequentatiuum ut a prima coniugatione ueniens lectum est, <quote type="poetry">«tecta
      incessantem»</quote>. uiso quoque uisis et pinso pinsis tertiae coniugationis sunt, ut Persius
      <quote type="poetry">«o Iane, a tergo quem nulla ciconia pinsit»</quote>; et defectiuum quaeso
     quaesis, cuius infinitiuum quaesere Salustius in primo posuit <hi rend="italic"
      >historiarum</hi> libro. in sor deponentia uel communia similiter primae sunt coniugationis,
     ut causor commissor grassor. uersor conuersor diuersor auersor aduersor, licet a uerto uertis
     uel a uertor uerteris simplici, quod est tertiae coniugationis, componuntur, tamen ut
     deponentia primae sunt coniugationis. </p>
    <p> in to desinentia, quotcumque sint syllabarum, quacumque uocali uel consonante antecedente,
     primitiua seu deriuatiua, primae sunt coniugationis, ut sto stas, praesto resto obsto nato,
     Virgilius in IIII libro <hi rend="italic">Aeneidos</hi><quote type="poetry">«natat uncta
      carina»</quote>; ueto uetas, uito dubito cogito noto porto muto puto reputo refuto, Virgilius
     in libro XII <hi rend="italic">Aeneidos</hi><quote type="poetry">«fors dicta refutet»</quote>:
     confuto confutas, Terentius in <hi rend="italic">Phormione</hi><quote type="poetry">«confutauit
      uerbis admodum iratum patrem»</quote>: occulto exulto ausculto uasto gesto manifesto, Statius
     in <hi rend="italic">Thebaidos</hi> libro II <quote type="poetry">«ramus manifestat oliuae
      legatum»</quote>, Ouidius in <hi rend="italic">metamorphoseon</hi> libro XIII <quote
      type="poetry">«insidias prodet manifestabitque latentem»</quote>: eructo eructas, rapto capto
     salto canto arto, Lucanus in libro IIII <quote type="poetry">«continuus multis subitarum
      tractus aquarum / artauit clausitque amnem»</quote>: lacto, Terentius in <hi rend="italic"
      >Andria</hi><quote type="poetry">«eorum animas lactas»</quote> idem in eadem <quote
      type="poetry">«nisi me lactasses amantem»</quote>: marito maritas, Statius libro II <hi
      rend="italic">Achilleidos</hi><quote type="poetry">«dum Pelea dulce maritat Pelion»</quote>,
     Horatius in <hi rend="italic">epodo</hi><milestone unit="page" n="p. 484 vol. V Keil"/><quote
      type="poetry">«altas maritat populos»</quote>: leto letas, Ouidius in <hi rend="italic"
      >ibide</hi><quote type="poetry">«quique Lycurgiden letauit et arbore natum»</quote>, idem in
     III <hi rend="italic">metamorphoseon</hi> libro <quote type="poetry">«letataque corpora
      uidit»</quote>: exceptis paucis tertiae coniugationis, quae et disyllaba sunt et primitiua, a
     quidem antecedente scato scatis, licet non sit eius frequens usus; cuius infinitiuum etiam
     Lucretius in V libro protulit, <quote type="poetry">«largifluum fontem scatere atque erumpere
      lumen»</quote>, ex quo Horatius participii praesentis accusatiuum in III libro <hi
      rend="italic">carminum</hi> refert, <quote type="poetry">«sic et Europe niueum doloso /
      credidit tauro latus et scatentem / beluis pontum mediasque fraudes / palluit audax»</quote>:
     e autem uocali et c consonante antecedente pecto necto flecto et plecto antique: e breui
     antecedente duo, peto ac meto: r antecedente similiter duo, uerto et sterto: geminata t ante o
     unum, mitto, et s antecedente aequaliter unum, sisto. in tor quoque deponentia uel communia
     primae sunt, ut scrutor testor antestor, ut Horatius <hi rend="italic">sermonum</hi> libro I
      <quote type="poetry">«licet antestari»</quote>. notantur tertiae coniugationis plector
     amplector complector nitor utor et ab eis composita; uertor quoque et reuertor. </p>
    <p> in uo, u uocali pro consonante ante o posita, omnia primae sunt coniugationis: pleraque enim
     sunt deriuatiua, ut leuo leuas, seruo curuo, notantur tertiae duo, uiuo uiuis, unde nomen est
     deriuatum uiuus, et lauo lauis, ut Virgilius in X libro <quote type="poetry">«lauit inproba
      teter ora cruor»</quote>, Horatius <hi rend="italic">carminum</hi> libro II <quote
      type="poetry">«uillaque, flauus quam Tiberis lauit»</quote>, idem <hi rend="italic"
      >sermonum</hi> libro I <quote type="poetry">«ora manusque tua lauimus, Feronia,
      lympha»</quote>; quod et primae coniugationis inuenitur, Iuuenalis libro I <milestone
      unit="page" n="p. 485 vol. V Keil"/><quote type="poetry">«nec pueri credunt, nisi qui nondum
      aere lauantur»</quote>, cuius supinum Horatius in libro I <hi rend="italic">sermonum</hi>
     protulit, <quote type="poetry">«ast ubi me fessum sol acrior ire lauatum / admonuit»</quote>. </p>
    <p> l uero ante uo antecedente tertiae coniugationis primitiua inueniuntur, ut soluo soluis,
     uoluo uoluis, caluo caluis, id est decipio, ut est apud Salustium in <hi rend="italic"
      >historiarum</hi> libro III <quote type="prose">«contra ille calui ratus quaerit, extisne an
      somnio portenderetur thesaurus»</quote>. in uor desinens deponens unum est, conuiuor, quod
     primae est, generali regulae deponentium seruiens, cum non respondet suo primitiuo, id est uiuo
     uiuis, uel quia de nomine quod est conuiua deriuatur. </p>
    <p> in xo desinentia pauca sunt, primae quidem coniugationis, ut laxo laxas, luxo uexo taxo. sed
     tertiae non inueniuntur nisi pexo pexis, texo texis, nexo nexis: faxo enim faxis defectiuum
     est. nexo autem tam nexas, ut ostendit Virgilius participium dicens <quote type="poetry"
      >«nexantem nodis»</quote>, quam nexis, ut Accius in <hi rend="italic">Deiphobo</hi><quote
      type="poetry">«nos continuo ferrum eripimus <del>omnibus</del> manibus / manicas
      neximus»</quote>; licet nexi lectum est. quod etiam a necto nectis, sicut a pecto pectis pexi
     potest esse. in xor similiter desinentia primae sunt coniugationis, ut rixor amplexor. </p>
    <p> in or passiua quacumque praecedente uocali uel consonante coniugationem suorum sequuntur
     actiuorum, ceu ante diximus. </p>
    <p> composita quoque in omnibus terminationibus simplicium suorum coniugationes, eadem scilicet
     manente finalitate, sequuntur, si tamen cum uerbis uel cum praepositionibus, cum quibus
     frequentius solent coniungi, componantur: cum uerbis, ut tepefacio calefacio madefacio
     patefacio liquefacio; cum praepositionibus, ut capio praecipio decipio, facio inficio afficio
     deficio, fero praefero perfero infero affero suffero defero, turbo proturbo, scribo describo
     conscribo, neco eneco, uinco conuinco, fraudo defraudo, fundo infundo, cedo discedo concedo,
     ligo inligo, ago perago circumago subigo exigo cogo, traho subtraho, halo exhalo, fallo
     refello, clamo reclamo, emo coemo, no adno, pono expono repono depono <milestone unit="page"
      n="p. 486 vol. V Keil"/> inpono, crepo discrepo, repo adrepo inrepo, aro exaro, curro incurro
     discurro concurro, penso dispenso compenso, uiso inuiso. canto decanto, mitto inmitto submitto,
     curuo incuruo, soluo dissoluo, duco deduco educo, nisi sensus causa mutetur coniugatio,
     producta quidem paenultima tertiae, educo educis, correpta autem paenultima primae, educo
     educas, id est nutrio, non extraho, ut Virgilius in libro X <quote type="poetry">«quattuor hic
      iuuenes, totidem quos educat Vfens»</quote>; quod a nomine dux ducis posse fieri praediximus.
     et manduco manducas, licet a duco ducis uerbo uidetur componi, tamen cum nomine compositum,
     quasi manum ad os duco, iure primae est. intellectus autem differentia solet interdum et in
     simplicitate uerborum mutare coniugationem, ut dico dicis et dico dicas, mando mandis et mando
     mandas, fundo fundis et fundo fundas; sicut sero quidem seras a nomine quod est haec sera,
     licet correpta paenultima, et lego legas producta paenultima primae sunt, ut a nominibus sera
     et lex uenientia; sero autem seris correpta similiter paenultima, ex quo dissero prosero insero
     fiunt, et lego legis, unde diligo sublego componuntur, differentiae causa ut primitiua tertiae
     sunt. pello quoque pellas, quod simplex in usu non est, unde appello appellas, primae est;
     pello autem pellis, ex quo inpello inpellis, depello depellis, tertiae; sicut uolo uolas et
     uolo uis intellectus causa diuersas coniugationes meruerunt. sono enim sonas et sono sonis,
     unde sonere infinitiuus, crepo crepas et crepo crepis, unde et crepere, fulgeo et fulgo, unde
     et fulgĕre, ferueo et feruo, unde et feruĕre, oleo et olo, unde et olĕre paenultima correpta,
     strido stridis et strideo strides, sicut albo albas et albeo albes, denso densas et denseo
     denses, duro duras et dureo dures, maturo maturas et matureo matures, ex quibus induruit et
     maturuit perfecta ueniunt, haec auctoritas sola uetustatis, non artis tradidit ratio. unde nec
     omnes motus haec eadem uerba tritos et usitatos in utraque coniugatione habere noscuntur. </p>
    <p> cum nominibus autem composita uerba mutant plerumque coniugationem. nam generali regulae
     nominum subiecta et quasi a nominibus deriuata iure ad primam ueniunt coniugationem uerborum,
     ut litigo litigas, remigo remigas, uociferor uociferaris, morigeror morigeraris. et maxime
     excludentia i, quam in simplici uerbo ante o habuerunt, etiamsi cum praepositione componantur,
     mutant coniugationem, ut aedifico <milestone unit="page" n="p. 487 vol. V Keil"/> aedificas,
     significo significas, sacrifico sacrificas, laetifico laetificas, amplifico amplificas,
     terrifico terrificas; mancipo quoque aucupo participo, licet possunt haec quasi a nominibus
     manceps et auceps et particeps, sicut uindico uindicas, iudico iudicas, indico indicas,
     auspicor auspicaris, a nominibus uindex iudex index auspex uenientia, iure primae esse. </p>
    <p> idemque etiam de superioribus intellegi potest, ut a sacrificus laetificus amplificus
     terrificus nominibus, quae sunt in usu, uerba deducantur, hisque similiter excurrisse aedifico
     et significo uerba uideantur, licet carent appositis, ad aliorum similitudinem compositis
     nominibus. et cum solis tamen praepositionibus uerba composita, si in compositione careant i,
     quam habuerunt in simplicitate, mutant coniugationem, ut a capio capis, quod est tertiae,
     primae fiant coniugationis, ut anticipo anticipas, occupo occupas. ut enim a nominibus uerba
     deriuata e uel i addentia una syllaba genitiuum primitiui solent uincere, ut canus cani caneo,
     insanus insani insanio, sors sortis sortior, et e contrario a uerbis in eo uel in io uel in uo
     desinentibus traducta nomina, quae e uel i uel u uocales excludant, minus una syllaba
     proferuntur, ut arceo arcus, perfugio perfuga, aduenio aduena, gradior gradus, tribuo tribus,
     metuo metus: sic etiam in ipsis uerbis solet euenire, ut in io uerbo desinentia, si in
     compositione i excludant, omnibus modis unam minuentia syllabam coniugationem quoque mutare
     cogantur, ut facio facis aedifico aedificas, capio capis occupo occupas; sicut a nomine et
     capio nuncupo nuncupas facit; eodemque modo a fugio fugis fit nomen deductum fuga et ex hoc
     nomine uerbum fugo fugas; quo modo a uerbo iungo iungis nomen iugum, et ab hoc uerbum iugo
     iugas, et molo molis, inde nomen mola, et ab eo uerbum immolo immolas. sicut sedeo uerbum
     secundae coniugationis et, quod eiusdem est coniugationis compositum, insideo, unde nomen
     insidiae, ex quo aliud uerbum insidior insidiaris traducitur, ex praeterito perfecto suo, quod
     est in primitiuo sedeo sedi, factum expulsione e, quae ante o erat, productaque paenultima,
     facit uerbum primae coniugationis, sedo sedas (quo modo in circumflexis apud Graecos Syracusano
     more saepe uerbi positio deriuatur ab alterius uerbi praeterito perfecto, ut <foreign
      xml:lang="grc">ποιῶ πεποίηκα πεποιήκω</foreign>,<foreign xml:lang="grc"> νοῶ νενόηκα
      νενοήκω</foreign>); quod potest etiam a <milestone unit="page" n="p. 488 vol. V Keil"/>
     praeterito perfecto, quod est <del>sedeo</del> sedi producta paenultima. nomen fecisse haec
     sedes eadem uerbi longitudine etiam in nomine seruata. ut ab eo quod est rumpo rupi rupes,
     sterno straui strages, sic a nomine sedes deriuatum uerbum generalis regula nominum iure primae
     coniugationi dedisse uerborum uidetur, sedo sedas. a nomine quoque plurali quod est hae sordes
     sordeo sordes secundae coniugationis uerbum deductum, cum fecisset ex se nomen mobile sordidus,
     ab eo uerbum deriuans sordido sordidas merito primae dedit illud uerborum coniugationi. de
     monosyllabo autem uerbo, quod est primae praeter regulam coniugationis, do das dat, et
     compositionibus eius rationabiliter non respondentibus primitiuo in supra dictis abunde reor
     esse monstratum <del>omnia deponentia uel communia consonante antecedente or primae sunt
      coniugationis, ut suspicor praedor indagor palor rimor opinor aucupor aquor moror aduersor
      scrutor conuiuor amplexor, exceptis VIIII tertiae coniugationis, labor fungor sequor liquor
      loquor queror euertor utor nitor, et illis exceptis quae ante cor as uel es uel is habent, ut
      irascor nascor uescor paciscor nanciscor, et quidquid simile inueniatur, quae iure tertiae
      sunt, quia haec forma, id est in sco desinens, tertiam coniugationem uindicat sibi</del>. </p>
    <milestone unit="page" n="p. 494 vol. V Keil"/>
   </div>
  </body>
 </text>
</TEI>
