<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>De orthographia</title>
    <author>Caper (Ps.)</author>
    <respStmt>
     <resp>transcodifica di base da rtf a xml-tei</resp>
     <name>piero colombo - step srl</name>
    </respStmt>
    <respStmt>
     <resp>Testo</resp>
     <name>Marinone, GL-CD</name>
    </respStmt>
    <respStmt>
     <resp>Controllo marcatura XML-TEI</resp>
     <name>Ermanno Malaspina</name>
    </respStmt>
   </titleStmt>
   <publicationStmt>
    <publisher>digilibLT</publisher>
    <pubPlace>Vercelli</pubPlace>
    <date>2017</date>
    <availability>
     <p>
      <ref target="http://creativecommons.org/licenses/by-nc-sa/3.0/it/"/>
     </p>
    </availability>
    <idno>dlt000073</idno>
   </publicationStmt>
   <sourceDesc>
    <p><hi rend="italic">Grammatici Latini, VII. Scriptores de orthographia. Terentius Scaurus, Vellius Longus etc.</hi>, ex recensione H. Keilii, Hildesheim 1961, 92-107 (reprografischer Nachdruck der Ausgabe, Leipzig 1880).</p>
   </sourceDesc>
  </fileDesc>
  <encodingDesc xmlns="http://www.tei-c.org/ns/1.0">
   <projectDesc>
    <p>digilibLT. Biblioteca digitale di testi latini tardoantichi.</p>
    <p>Progetto diretto da Raffaella Tabacco (responsabile della ricerca) e Maurizio Lana</p>
   </projectDesc>
   <editorialDecl>
    <p>
     <hi rend="bold">Note di trascrizione e codifica del progetto digilibLT</hi>
    </p>
    <p>Abbiamo riportato solo il testo stabilito dall'edizione di riferimento non seguendone
     l'impaginazione. Sono stati invece esclusi dalla digitalizzazione apparati, introduzioni, note
     e commenti e ogni altro contenuto redatto da editori moderni.</p>
    <p>I testi sono stati sottoposti a doppia rilettura integrale per garantire la massima
     correttezza di trascrizione</p>
    <p>Abbiamo normalizzato le U maiuscole in V seguendo invece l'edizione di riferimento per la
     distinzione u/v minuscole.</p>
    <p>Non è stato normalizzato l'uso delle virgolette e dei trattini.</p>
    <p> Non è stata normalizzata la formattazione nell'intero <hi rend="italic">corpus</hi> :
     grassetto, corsivo, spaziatura espansa. </p>
    <p> Sono stati normalizzati e marcati nel modo seguente i diacritici. <lb/> espunzioni:
     <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]>
     <lb/>
     <hi rend="italic">loci desperati</hi> :
     <![CDATA[ <unclear>testo</unclear> o <unclear/> testo]]> si visualizzano †testo† e †testo <lb/>
     lacuna materiale: <![CDATA[<gap/>]]> si visualizza [...] <lb/> lacuna integrata dagli editori:
     <![CDATA[<supplied><gap/></supplied> si visualizza <...>]]>
    </p>
    <p> Sono stati marcati i termini in lingua greca
     <![CDATA[<foreign xml:lang="grc">αβγ</foreign>]]>
    </p>
    <p> Ulteriori informazioni sulle norme di trascrizione e codifica su <ref
      target="http://digiliblt.lett.unipmn.it/upload/docs/note_di_trascrizione_e_di_codifica.pdf"
      >Note di trascrizione e codifica di testi latini tardoantichi
      [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref>
    </p>
   </editorialDecl>
  </encodingDesc>
  <profileDesc>
   <langUsage>
    <language ident="la">Latino</language>
   </langUsage>
  </profileDesc>
 </teiHeader>
 <text>
  <body>
   <head>[Caper] de orthographia</head>
   <p> haec uia quo ducit? dicemus, non ubi. <del>cato</del> descendit dicimus, non discendit.
    interrogamus: quo die uel qua hora solet ire foras et esse foris? eiecti in litus dicamus,
    delati in portum. </p>
   <p> intro imus uel inrumpimus, intus sumus. </p>
   <p> uado ad grammaticum uel ad medicum, disco apud istos dicendum. </p>
   <p> in profundum nummi et in arcam conduntur. inuehor et iocor in Marcum, incidit in manus meas
    inimicus, et in manus aquam poscimus. </p>
   <p> ueteres autem aquam manibus pedibusque dixerunt. in mentem uenit, non in mente. </p>
   <p> oblitus ne sis nostri, non nos: ueteres tamen et hoc modo dixerunt: et inuideo tibi diuitiis,
    non diuitias. </p>
   <p> comesor comesa comesum uti dicas, messor messura messum. </p>
   <milestone unit="page" n="p. 93 vol. VII Keil"/>
   <p> seui messem, non serui dicendum. </p>
   <p> pulchrum cum h scribendum, sepulcrum sine h. </p>
   <p> cella penaria, non pinaria dicendum. </p>
   <p> praecoqua dicendum, praecocia deridendum. </p>
   <p> peperaria mola non dicendum est, sed piperaria. </p>
   <p> thesaurum sine n scribendum, non thensaurum et cetera. </p>
   <p> misertus mei per genetiuum dicimus, at per accusatiuum miseratus me. </p>
   <p> pecto caput, non pectino, et pexum, non pectinatum. sic et pexi memet hodie et pectam cras.
    sic nexi a necto. ructo et nausio dicendum, quamuis quidam ueteres ructor et nausior dixerint.
    non egeo, non eges, non eget dicendum, non autem egeor et egeris. </p>
   <p> dico me uicturum, dico illum uicturum, non uinciturum. sic quoque ficturum et picturum
    dicendum, non pinciturum. </p>
   <p> fido mihi, confido tibi, et fidimus nobis, confidimus uobis. sic fidere media correpta. nam
    si esset fideo, ut tepeo rideo, faceret fidere, ut tepere ridere. </p>
   <p> sordet acet anet floret calet squalet aret splendet uiget, haec perfecta sunt; at inceptiua
    sordescit acescit anescit florescit calescit squalescit arescit splendescit uigescit. </p>
   <p> suffragor, non suffrago. sic suffragatus sum, non suffragaui. <milestone unit="page"
     n="p. 94 vol. VII Keil"/> euentura mihi praesago praesagis praesagit, nos praesagimus, uos
    praesagitis, illi praesagunt. </p>
   <p> hic pecten, hic lien, hic rien, sic tibicen fidicen liticen dicendum. </p>
   <p> praeses praesidis facit. </p>
   <p> ambos et duos accusatiuo dicimus, ambo et duo nominatiuo. </p>
   <p> acer inermus infirmus faciunt pluraliter acri inermi infirmi. at acris inermis infirmis in
    plurali numero faciunt acres inermes infirmes. sic hilarus hilari facit, hilaris hilares. </p>
   <p> nostri nostrorum nostrum uenit a nos: sic uestri uestrorum uestrum uenit a uos. </p>
   <p> uas uasis facit genetiuo singulari; et datiuo plurali uasis facit, non uasibus, et genetiuo
    uasorum, non uasuum. </p>
   <p> odea musea Serapea Isea Mausolea caducea dicendum. </p>
   <p> non est sorbo, sed sorbeo, nec sorbsi, sed sorbui. sic et absorbui, non absorbsi, ut Lucanus. </p>
   <p> coactus, non coctus dicendum. abscondi, non absconsi. sic et absconditus, non absconsus
    dicendum, et lassatus, non lassus. </p>
   <p> alter e duobus, unus e tribus uel pluribus. </p>
   <p> descendi in solium maius, non maiorem. </p>
   <p> bina ac trina dicenda sunt quae sunt semper pluralia, ut binos ludos plerumque spectauimus
    uno die; sic trinos circenses. </p>
   <p> fruitus sum illa re: ueteres dixerunt: fruitus uix illam rem. </p>
   <milestone unit="page" n="p. 95 vol. VII Keil"/>
   <p> somnio dicendum, non somnior, et somniaui, non somniatus sum. </p>
   <p> illud scamnum dicendum, at ipsum, non ipsud. pauper uir et mulier dicendum, non paupera
    mulier. </p>
   <p> Graeca nomina, ut Phryne et phalanx et Phronimus, per p et h scribenda: Latina, ut fallere et
    facile, per f scribenda. </p>
   <p> cum, si praepositio erit, per c scribendum; si aduerbium temporis aut causale, per q. </p>
   <p> omnia aduerbia numeri sine n scribenda sunt, ut milies centies decies: quotiens totiens per n
    scribenda sunt. </p>
   <p> nullum pronomen per t scribitur, sed per d, ut quid dicis? quid agis? quid scribis? quid
    facis? per t autem, uerbum ubi erit, scribitur, ut inquio inquis inquit, eo is it, et aduerbium
    numeri, ut quot tot, et monoptoton, ut lact: licet quidam negent illud nomen muta posse finiri,
    et ideo dicant lacte esse dicendum, non lac aut lact. ad praepositio per d, at coniunctio per t
    scribi debet. </p>
   <p> exsul cum addito s scribendum est etymologiae causa, a solo quoniam uenit. </p>
   <p> formosus sine n scribendum est ab etymologia, quod est a forma. </p>
   <p> nactus uno n scribendum, at nanciscor duobus. </p>
   <p> quicquid in priore syllaba per c litteram scribendum, quoniam d <milestone unit="page"
     n="p. 96 vol. VII Keil"/> diuidit in duas uoces. sic quanquam <supplied>in</supplied> priore
    syllaba n habere debet, non m, ne similiter duas esse uoces ostendat. </p>
   <p> atqui caret n, similiter alioqui. </p>
   <p> hau dolo per d recte scribitur. etenim d inter duas uocales esse debet. quod si consonans
    sequitur, d addi non debet, ut hauscio. narro narratio per duo r, querela loquela per unum l. </p>
   <p> mas erit in positione, in diminutione masculus, non, ut quidam putant, mascellus. </p>
   <p> pronomina nostrum ac uestrum si <supplied>in</supplied> scriptura diuidenda sunt, s littera
    posteriori syllabae applicari debet, quoniam sequens littera t muta est. sic, si maiestas
    scribis, stas in diductione uocis esse debet, non tas. sic in similibus. </p>
   <p> tunc temporis aduerbium est, tum ordinis. <foreign xml:lang="grc">τοῦ</foreign> tunc
    antitheton est nunc, <foreign xml:lang="grc">τοῦ</foreign> uero tum antitheton est cum. </p>
   <p> modo praeteriti est temporis, et ideo dicendum: modo scripsi, modo feci, non modo scribo,
    modo facio; quamuis quidam ueteres et praesentis putauerint. </p>
   <p> circiter ad numerum refertur, circum ad locum, circa ad tempus <del>quod est <foreign
      xml:lang="grc">κύκλῳ</foreign></del>. ergo dicimus circumisse nos urbem, non circaisse.
    superest restat significat, superat eminet, ut <quote type="poetry">«superant capite et
     ceruicibus altis»</quote>. item <quote type="poetry">«egressi superant fossas»</quote>,
    transiliunt uel <milestone unit="page" n="p. 97 vol. VII Keil"/> euadunt significat: <quote
     type="poetry">«casus superauerat omnes»</quote> pro euaserat: <quote type="poetry">«captae
     superauimus urbi»</quote> pro superuiximus: <quote type="poetry">«superent quibus hoc, Neptune,
     dedisti»</quote> pro uincant: <quote type="poetry">«amissa solus palma superabat
     Acestes»</quote> pro restabat. </p>
   <p> spectabat. spectare <foreign xml:lang="grc">θεωρεῖν</foreign> erit, expectare sine s <foreign
     xml:lang="grc">ἀναμένειν</foreign>. demitte est deorsum mitte, dimitte<foreign xml:lang="grc">
     ἀπόλυσον</foreign> absolue: dismitte non dicas. </p>
   <p> fidus amicus erit; famulum fidelem dicito. </p>
   <p> coram illo dicendum, non palam illo. nam palam ad multos refertur: palam factum est de multis
    habet significationem, etiamsi hoc ueteres uariauerint. </p>
   <p> cognoscimus ignota et inuisa, agnoscimus quae nobis exciderant. </p>
   <p> illius similis ad mores refertur, illi similis ad uultum. </p>
   <p> clipeum <foreign xml:lang="grc">ἀσπίδα</foreign>, clupeum ornamentum dices. </p>
   <p> uorsus paginae dicetur, uersus participium est a uerbo uertor. </p>
   <p> alias temporis est aduerbium, quod Graeci <foreign xml:lang="grc">ἄλλοτε</foreign>
    <supplied>dicunt</supplied>, aliter <foreign xml:lang="grc">ἄλλως</foreign>. </p>
   <p> cilo est capite angusto, cui hoc contigit in partu; chilo modum labiorum excedens. </p>
   <p> collactaneus est eisdem mammis educatus, collacteus qui ex uno <milestone unit="page"
     n="p. 98 vol. VII Keil"/> eodemque lacte creatus est. lactens qui lacte alitur, et lactans qui
    decipit: lactens lacte abundans, ut <quote type="poetry">«lactentes ficus»</quote>, Lucilius
     <quote type="poetry">«lactentia coagula cum melle bibi»</quote>. lactea candida, ut <quote
     type="poetry">«lactea laudas brachia»</quote> Horatius dicit. </p>
   <p> suscipimus ad animum et mentem refertur, ut <quote type="poetry">«susceptum perfice
     munus»</quote>. succipimus corpore, ut <quote type="poetry">«succipiunt famulae conlapsaque
     membra»</quote>. suspicimus aliquem uenerantes. accidere aliquid aduersi dicito, contingere
    aliquid pulchri. </p>
   <p> quamdudum interrogantis est, iamdudum respondentis. </p>
   <p> cals dicendum, ubi materia est, per s; at cum pedis est, calx per x. </p>
   <p> mihi datiuus est, mi uocatiuus. </p>
   <p> inuidus est qui inuidet, inuidiosus qui inuidiam sustinet. </p>
   <milestone unit="page" n="p. 99 vol. VII Keil"/>
   <p> terga hominis tantum, singulariter tergum facit. quadrupedum erit tergus, pluraliter tergora,
    id est coria. tegus quoque inuenio dici et esse eius plurale tegora. </p>
   <p> noctu temporis est aduerbium; nocte nomen est. noctu dicimus cenaui: hac nocte dicimus nihil
    breuius. </p>
   <p> commoda <foreign xml:lang="grc">χρῆσον</foreign>, id est praesta; accommoda apta <foreign
     xml:lang="grc">ἀπὸ τοῦ ἁρμόζειν</foreign>, id est coaptare. </p>
   <p> olea arbor est, oliua fetus, oleum liquor. </p>
   <p> flemina sunt, ubi abundant crura sanguine; plemina, cum in manibus uel pedibus callosi sulci
    sunt. </p>
   <p> uortex fluminis est, uertex capitis. </p>
   <p> licet <foreign xml:lang="grc">ἐξόν</foreign>, liquet <foreign xml:lang="grc">δῆλον
     προφανές</foreign>
    <del>apertum uel manifestum</del>. </p>
   <p> pauperies damnum est, paupertas condicio ipsa. </p>
   <p> foedus sancitur religione, at sponsio poena est. </p>
   <p> mammas esse hominis scito, at pecudis ubera. </p>
   <p> bucina erit tuba, qua signum dat bucinator; bucinus ipse canor editus ex hac. </p>
   <p> a patria patrium dices, a patre paternum. </p>
   <p> precor prospera, inprecor taetra. </p>
   <p> dum manat, sanguis est; effusus uero cruor erit. </p>
   <p> sumimus ipsi, accipimus ab alio. sic cum dabimus, dicendum accipe; cum permittimus ipsi
    tollere, dicendum est sume. </p>
   <p> pone loci aduerbium est, post temporis, postsecus omnino nihil est. </p>
   <p> barbam hominum, barbas pecudum dicimus. </p>
   <milestone unit="page" n="p. 100 vol. VII Keil"/>
   <p> calua <foreign xml:lang="grc">κρανίον</foreign> uocatur, licet Gellius et Varro caluariam
    dicant. nam caluariae plurale est. caluae uero ossa, quae sunt et singulariter calua. uultus
    mutatur, facies manet. </p>
   <p> maestum animo, tristem aspectu dices. </p>
   <p> protenus per e aduerbium locale est, id est porro tenus, ut <quote type="poetry">«cum
     protenus utraque tellus / una foret»</quote>. protinus per i aduerbium temporale est, id est
    statim, ut <quote type="poetry">«protinus Aeneas celeri certare sagitta»</quote>. </p>
   <p> quatenus per e aduerbium est, quatinus per i coniunctio causalis, ut si dicas: quatinus hoc
    sine plagis non facis, en tibi plagas. </p>
   <p> aduerbium autem est quatenus aut temporis <del>interdum</del> aut loci: temporis, cum
    dicimus: quatenus hos mores exercebis; loci, cum dicimus: quatenus ibimus. </p>
   <p> esse <foreign xml:lang="grc">φαγεῖν</foreign>, id est <del>in unum</del> manducare. </p>
   <p> buxus arbor est, buxum autem materia ipsa. </p>
   <p> hic malus nauis, haec malus frugifera arbor. </p>
   <p> pinnas murorum, pennas auium dicimus. </p>
   <p> laserpicium florem dicimus, at caulem laser aiunt. </p>
   <p> exprobrat qui commemorat quae praestitit, obprobrat qui obprobrium obiectat, hoc est uitium. </p>
   <p> scorpio bellica res, at scorpius animal. </p>
   <p> adulescens nomen, adolescens participium. </p>
   <p> primo pedatu, non pidato dicendum. </p>
   <milestone unit="page" n="p. 101 vol. VII Keil"/>
   <p> ne quidem fieri potest non dicendum, sed ne fieri quidem potest, ut disiunctum sit. </p>
   <p> uir praetorius et quaestorius, non praetoricius aut quaestoricius dicendum. </p>
   <p> pulchra liburnica dicendum, non pulchra liburna. </p>
   <p> uae datiuus et accusatiuus sequi debent, non alius, ut uae populo Maurorum et uae populum
    Maurorum. </p>
   <p> salmenta proferre non timeas, quia Latinum est. </p>
   <p> duo tanta ac tria tanta, duplum ac triplum, ueteres in usu habuerunt. </p>
   <p> omne animal pecus est homine excepto uocitatum. </p>
   <p> mox aliam ordibor et ordiar telam: utroque modo ueteres dixerunt. </p>
   <p> hic culleus, hic pluteus puteus cuneus laqueus postis margo ueper uel uepres masculina sunt.
    hic cardo, hic axis modius sextarius, hic congius, hic corbis, hic gladius, sanguis, uenter
    aqualiculus, hic uectis, hic flos ros pons. </p>
   <p> hoc lutum atque macellum <foreign xml:lang="grc">ἑνικῶς</foreign>
    <del>singulariter</del> exire memento, Memmius ista macella licet, Caesar luta dicat. </p>
   <p> rete hoc dices, haec retia pluraliter: reticulum ac reticula usurpandum. </p>
   <p> omnia nomina in nis finita masculina erunt, ueluti hic finis crinis cinis <milestone
     unit="page" n="p. 102 vol. VII Keil"/>
    <del>canis</del> amnis. hic radius, non hoc radium <unclear/>ille sal aspersus Musarum est: non
    erit hoc sal haeue sales, sed hic sal<foreign xml:lang="grc"> ἑνικῶς</foreign> erit quod edimus,
    hi sales pluraliter urbanitatis alicuius. hic puluinus mollis. idem producte refertur ad
    personam masculini generis etiam in plurali numero, ut idem lupus et idem lupi. idem correpte
    neutri <supplied>est</supplied> et ad rem refertur, ut idem scamnum et idem rus. </p>
   <p> mi Paula et mi Aemilia non dicendum, quia mi masculini est generis pronomen, non feminini, et
    ortum est a prima positione meus; sed dicendum mea Paula et mea Aemilia, o meum caput, o meumque
    brachium. </p>
   <p> nec non <del>et</del> ille soloecismus <del>est</del>, ubi dicier audis: omnibus maior et
    melior, cum syncrisis omnis, / alter ubi est, fiat, praelatio uero, ubi plures <del>sunt</del>.
    / ergo illustrior <supplied>est</supplied> luna sol; omnibus astris / haud dices, cunctorum
    autem illustrissimus hic est. </p>
   <p> similiter multo est hic dignior illo, dignissimus illorum, non dignior illorum dicendum est.
    sic potior e duobus, potissimus omnium; primus ex multis, prior e duobus dicitur. </p>
   <milestone unit="page" n="p. 103 vol. VII Keil"/>
   <p> mustacius siue mustacium non ad genus referendum est, quasi hoc potius sit aut illud, cum per
    se nihil sit, sed sit plane <foreign xml:lang="grc">τῶν πρός τι</foreign>. </p>
   <p> mustacius panis recte dicimus et mustacium libum. sic militis puer galearius recte dicitur:
    nam galearia soloecismus est. non est puer galearia: nam pueram sic rite uoces: puer est
    galearius <unclear/>hic a soloecus. </p>
   <p> hoc cerebrum est. nam cereber qui dicunt sine cerebro uiuunt. respondidi nihil est: respondi
    dic Ciceroni. </p>
   <p> bargena, non bargina, genus cui barbaricum sit. </p>
   <p> uasa istaec uinaria sunt, uinaria cella, uulgus adhuc retinet de prisca uerba loquela. </p>
   <p> sobrius per i, non per e scribendum. </p>
   <p> sedi non secus te, sed secundum te dicendum. </p>
   <p> ludos aliquem longe egregios fecisse dices, non dedisse. </p>
   <p> uir ducit, mulier nubit, quia pallio flammeo obnubit caput suum genasque. </p>
   <p> induxit pro decepit. seduxit <foreign xml:lang="grc">ἀκύρως</foreign> non dicitur, nisi cum
    significamus: in aliam partem duxit, ut seduxit foras. </p>
   <p> patre ac matre caret quis, cognato, fratre sororeue, non opibus caret aut nummis. </p>
   <milestone unit="page" n="p. 104 vol. VII Keil"/>
   <p> nongentos, non noncentos dicendum est ab nouem, nonagies, nonaginta, non nonacenta. </p>
   <p> castigauit <del>me</del> uti dicas, non corripuit me. </p>
   <p> hic lanius nomen est, uerbum autem lanio lanias laniat. dixerunt tamen ueteres et lanio in
    nomine. </p>
   <p> rostra uoca, non prorostra. nam pro rostris quod dicimus ante rostra significat, ut pro
    muris. sic errant qui proscenia appellant <del>id est scenam</del> operosam fabricam ex aduerso
    caueae, quae apud Graecos de fronde ornatus umbraeque causa fiebat et ab umbra, quam praestabat,
    scena dicebatur. unde proscenia rectius pulpita quae ante scenam sunt appellabuntur, ut <quote
     type="poetry">«ueteres ineunt proscenia ludi»</quote>. </p>
   <p> inuersis armis pugnasse gladiatores non est dicendum, sed uersis, hoc est transmutatis; sic
    nec inuersis pannis agitasse aurigas, sed uersis. </p>
   <p> balneae dic lauant, non lauantur. ad homines utroque modo potest dici. </p>
   <p> quadrigas trigas bigas pluraliter effer, antemnas quoque non aliter <del>a</del> priscis
    memoratas <del>nisi plurali numero</del>. </p>
   <p> carcer masculini generis semper singulariter dicitur, in quo homines coercentur, pluraliter
    uero carceres, unde currus effunduntur. </p>
   <p> participium a nomine tripliciter discernitur, comparatione, declinatione, significatione. </p>
   <milestone unit="page" n="p. 105 vol. VII Keil"/>
   <p> numeris etiam nomina communia sunt, ut sedes res spes nubes labes clades. </p>
   <p> frequentatiua uerba sunt caenito pransito lectito dictito cursito uectito: ex hac nota sunt
    ito habitoque. </p>
   <p> cum de genere alicuius nominis ambigis, pluralem consule numerum: ut puta si quaeras, hic
    pratus sit dicendum an hoc pratum, pluralis numerus cum faciat haec prata nec recipiat hi prati,
    manifestum est genus <del>hoc est neutri</del>. </p>
   <p> confessiua fit uox ex duplici uoce abnutiua, ut non nolo dicere: ostendo enim me uelle: et
    non nescio, quae tibi uita est et non numquam prandeo et nec non est libera res mihi. </p>
   <p> rumigat nihil est, sed ruminat et rumino. </p>
   <p> dilibuit dic unguento, non delibuit. </p>
   <p> ungue dic, non unge. </p>
   <p> laquearia, non lacunaria <del>est</del>. </p>
   <p> linteo mercator dicetur. </p>
   <p> y litteram nulla uox nostra adsciscit. ideo insultabis gylam dicentibus. </p>
   <p> sub diuo legimus, audimus uero de eo quod subiungebant ueteres et dicebant: sub diuo caelo. </p>
   <p> Martulus <foreign xml:lang="grc">ἱερεύς</foreign> a Marte, non marculus. </p>
   <p> saeua fames, non famis dicendum. </p>
   <milestone unit="page" n="p. 106 vol. VII Keil"/>
   <p> felicem, non filicem dicere debemus. unde et felicata opera priores dixerunt caelata. unde et
    felix, quam ita credo dictam, quod sit minus felix aruis. </p>
   <p> polenta, non pulenta dicendum est. </p>
   <p> fictum rationis est, fixum uetustatis. ut pingo pictum, sic fingo fictum facit
    participialiter. </p>
   <p> gobius piscis, non numquam legitur gobio. </p>
   <p> torpedo est, non torpido. </p>
   <p> nequam non malum significat, sed inutilem, et est monoptoton, ut frugi. </p>
   <p> uensica n habet, quia non est sine uento <unclear/>iam semper dicendum, quia nihil est ia.
    item non iamus, sed eamus. montosam Italiam seu Sardiniam memorato. </p>
   <p> scriptula dicendum, non scripula. </p>
   <p> tinguere dicendum, non tingere, quoniam tinguo est, et tinguis tinguit. </p>
   <p> ingenii profer, sic officii, quia nullus a recto casu minor est <supplied>umquam</supplied>
    genetiuus. </p>
   <p> in Siciliam dicendum, non is Siciliam, <foreign xml:lang="grc">κατὰ τὸ ν</foreign>, non
     <foreign xml:lang="grc">κατὰ τὸ σ</foreign>, quia numquam sine n pronuntiatur. </p>
   <p> audacter Latinum est, sed audaciter melius, quia nomina in x littera terminata in aduerbiis
    iter adsumunt, ut atrox atrociter, ferox ferociter, uelox uelociter. sic audax audaciter.
     <milestone unit="page" n="p. 107 vol. VII Keil"/> stlataris sine c littera dicendum ab stlata,
    rate piratica. </p>
   <p> stellonem dicito sine i littera a similitudine stellarum. </p>
  </body>
 </text>
</TEI>
