<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title> De orthographia liber</title>
    <author>Scaurus</author>
    <respStmt>
     <resp>transcodifica di base da rtf a xml-tei</resp>
     <name>Piero Colombo - step srl</name>
    </respStmt>
    <respStmt>
     <resp>Testo </resp>
     <name>Marinone, GL-CD adeguato su ed. Biddau </name>
    </respStmt>
    <respStmt>
     <resp>Adeguamento testo su nuova edizione</resp>
     <name>Alice Borgna </name>
    </respStmt>
   </titleStmt>
   <publicationStmt>
    <publisher>digilibLT</publisher>
    <pubPlace>Vercelli</pubPlace>
    <date>2017</date>
    <availability>
     <p>
      <ref target="http://creativecommons.org/licenses/by-nc-sa/3.0/it/"/>
     </p>
    </availability>
    <idno>DLT000440</idno>
   </publicationStmt>
   <sourceDesc>
    <p><hi rend="italic">De orthographia liber</hi>, introduzione, testo critico, traduzione e
     commento a cura di Federico Biddau (Collectanea Grammatica Latina), Hildesheim 2008</p>
   </sourceDesc>
  </fileDesc>
  <encodingDesc xmlns="http://www.tei-c.org/ns/1.0">
   <projectDesc>
    <p>digilibLT. Biblioteca digitale di testi latini tardoantichi.</p>
    <p>Progetto diretto da Raffaella Tabacco (responsabile della ricerca) e Maurizio Lana</p>
   </projectDesc>
   <editorialDecl>
    <p>
     <hi rend="bold">Note di trascrizione e codifica del progetto digilibLT</hi>
    </p>
    <p>Abbiamo riportato solo il testo stabilito dall'edizione di riferimento non seguendone
     l'impaginazione. Sono stati invece esclusi dalla digitalizzazione apparati, introduzioni, note
     e commenti e ogni altro contenuto redatto da editori moderni.</p>
    <p>I testi sono stati sottoposti a doppia rilettura integrale per garantire la massima
     correttezza di trascrizione</p>
    <p>Abbiamo normalizzato le U maiuscole in V seguendo invece l'edizione di riferimento per la
     distinzione u/v minuscole.</p>
    <p>Non è stato normalizzato l'uso delle virgolette e dei trattini.</p>
    <p> Non è stata normalizzata la formattazione nell'intero <hi rend="italic">corpus</hi> :
     grassetto, corsivo, spaziatura espansa. </p>
    <p> Sono stati normalizzati e marcati nel modo seguente i diacritici. <lb/> espunzioni:
     <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]>
     <lb/>
     <hi rend="italic">loci desperati</hi> :
     <![CDATA[ <unclear>testo</unclear> o <unclear/> testo]]> si visualizzano †testo† e †testo <lb/>
     lacuna materiale: <![CDATA[<gap/>]]> si visualizza [...] <lb/> lacuna integrata dagli editori:
     <![CDATA[<supplied><gap/></supplied> si visualizza <...>]]>
    </p>
    <p> Sono stati marcati i termini in lingua greca
     <![CDATA[<foreign xml:lang="grc">αβγ</foreign>]]>
    </p>
    <p> Ulteriori informazioni sulle norme di trascrizione e codifica su <ref
      target="http://digiliblt.lett.unipmn.it/upload/docs/note_di_trascrizione_e_di_codifica.pdf"
      >Note di trascrizione e codifica di testi latini tardoantichi
      [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref>
    </p>
   </editorialDecl>
  </encodingDesc>
  <profileDesc>
   <langUsage>
    <language ident="la">Latino</language>
   </langUsage>
  </profileDesc>
 </teiHeader>
 <text>
  <body>
   <head>De orthographia</head>
   <div type="section" n="1">
    <p>
     <supplied><gap/></supplied> Ortographia igitur est ratio recte syllabis scribendi. </p>
   </div>
   <div type="section" n="2">
    <p>
     <milestone unit="par" n="1"/> Scribendi autem ratio quattuor modis uitiatur: per adiectionem,
     detractionem, inmutationem, annexionem. <lb/>
     <milestone unit="par" n="2"/> Per adiectionem, ut cum querelam per duo l scribunt, cum querulus
     sit, non querullus. <lb/>
     <milestone unit="par" n="3.1"/> Per detractionem, <supplied>ut</supplied> cum haedus sine
     aspiratione scribitur, cum alioqui cum ea debeat, <milestone unit="par" n="3.2"/> quoniam apud
     antiquos faedus sit dictus, et ubi illi f litteram posuerunt, nos h substituimus: ut quod illi
     fordeum dicebant nos hordeum, fariolum quem nos hariolum, similiter faedum quem nunc nos haedum
     dicimus. <lb/>
     <milestone unit="par" n="4"/> Per immutationem, ut cum at coniunctionem per d scribunt et
     eandem, quotiens praepositio sit, per t, cum alioqui e contrario debeat fieri. <lb/>
     <milestone unit="par" n="5.1"/> Per <milestone unit="page" n="p. 12 vol. VII Keil"/>
     annexionem, ut cum in uerbo nescio s litteram priori syllabae iungunt, cum posterioris initium
     esse debeat: est enim nescio non scio; <milestone unit="par" n="5.2"/> nam ne pro non positum
     est apud antiquos , <supplied>quod</supplied> significat nefrendes <del>porcos qui sunt sine
      dentibus</del>, id est qui fabam frendere non possunt; nesapus qui non sapit, ita et nescio
     non scio, diductis in uerbum et aduerbium syllabis. </p>
   </div>
   <div type="section" n="3">
    <p>
     <milestone unit="par" n="1"/> Recorrigitur uero regulis tribus, historia, originatione, quam
     Graeci <foreign xml:lang="grc">ἐτυμολογίαν </foreign> appellant, proportione, quae
      Graece<foreign xml:lang="grc"> ἀναλογία</foreign> dicitur. <lb/>
     <milestone unit="par" n="2"/> Et historia quidem, ut cum sed per <supplied>d</supplied>
     nouissimam litteram scribimus, quoniam antiqui sedum dixerunt et per abscisionem coniunctionis
     pars remanserit. <lb/>
     <milestone unit="par" n="3"/>
     <del>at</del> Originatione, ut cum dicimus inchoare cum aspiratione scribendum, quoniam a chao
     dictum, quod fuerit initium omnium rerum. <lb/>
     <milestone unit="par" n="4.1"/> Proportione, ut cum dicimus equum et seruum et similia debere
     scribi, quanquam antiqui per uo scripserunt, quoniam scierunt uocalem non posse geminari
     credebantque et hanc litteram geminatam utroque loco in sua potestate perseuerare, ignorantes
     eam praepositam uocali consonantis uice fungi et poni pro ea littera quae sit ϝ; <milestone
      unit="par" n="4.2"/> deinde, quod omnia nomina feminina nominatiuo singulari a littera finita,
     quotiens in masculinum transeunt, seruatis praecedentibus litteris nouissimum a in u uertunt et
     assumta s littera contrarium sexum significant, ut iusta iustus, casta castus, pia pius, ita et
     equa et serua seruatis praecedentibus litteris et u pro a substituto equus et seruus et equum
     et seruum per duo u, non per unum u efficere; <milestone unit="par" n="4.3"/> excepto uno auia
     auus, unde apparet auium debuisse dici. <milestone unit="page" n="p. 13 vol. VII Keil"/>
    </p>
   </div>
   <div type="section" n="4">
    <p>
     <milestone unit="par" n="1"/> Redditis ergo uitiorum modis et emendationis regula exposita,
     antequam ad ea ueniamus, circa quae scribentium error argui solet, necessarium putamus ante
     cognationem explicare litterarum, quoniam huius quoque notitia haesitantibus saepe succurrat. <lb/>
     <milestone unit="par" n="2"/> Vocales itaque inter se mutuis uicibus in declinatione funguntur,
     ut ago egi, tango tetigi, salit exilit, salsus insulsus; quod non minus in extremitatibus
     nominum apparet, cum iustus iusti iusto iuste dicimus uni litterae subinde succedentibus ceteris.<lb/>
     <milestone unit="par" n="3"/> Nec minus consonantes, ut f et h: utraque enim
      <supplied>est</supplied> flatus; quare quem antiqui fircum, nos hircum, et quam Falisci habam,
     nos fabam appellamus, et quem antiqui fariolum, nos hariolum. <lb/>
     <milestone unit="par" n="4.1"/> Item l et d et r et s, cuius rei maximum argumentum est quod
     balbi, qui r exprimere non possunt, aut l dicunt aut s; nec minus quod capra per deminutionem
     capella dicitur et frater fratellus; <milestone unit="par" n="4.2"/> item Furios dicimus quos
     antiqui Fusios, et aras quas illi asas, et Lares quos Lases, item sellam quam illi seddam
      <del>et attulit attinet t pro d substituto</del>. <lb/>
     <milestone unit="par" n="5"/> M deinde et n consentiunt et paene idem sonant, ut
     distinguendorum sonorum utriusque litterae causa <unclear>dicere antiqui praepositae l quam n
      maluerunt</unclear>; hoc probant etiam Graeci, qui, ubi nos m litteram ponimus, n ponunt, ut
     graphium <milestone unit="page" n="p. 14 vol. VII Keil"/><foreign xml:lang="grc"
      >γραφεῖον</foreign> et salum <foreign xml:lang="grc">σάλον</foreign> et similia. <lb/>
     <milestone unit="par" n="6"/> X littera cognata <supplied>est cum</supplied> c et g, quod
     lingua paullum sublata hae dicuntur, ut ab eo quod est lux et lex dicimus lucis et legis. <lb/>
     <milestone unit="par" n="7.1"/> B cum p et m consentit, quoniam origo eorum non sine labrorum
     coniunctione respondet; a quo quem Graeci <foreign xml:lang="grc">Πυρρίαν </foreign> nostri
     Burriam, et quem Pyrrhum antiqui Burrum et Palatium <supplied>Balatium</supplied>, item
     Publicolam Poplicolam; et alii scamillum, alii scabillum dicunt; <milestone unit="par" n="7.2"
     /> aut cum ab eadem uoce duae gignuntur, ut ab eo quod est princeps et caeleps principis et
     caelibis, nec minus e contrario in uerbis, cum carpo et scribo, carpsi et scripsi proferimus. <lb/>
     <milestone unit="par" n="8"/> C cognationem habet cum g, et ideo alii dicunt gaunacem, alii
     caunacem, item camellum gamellum. <supplied>cum</supplied>
     <foreign xml:lang="grc"> χ </foreign> quoque Graeca littera consentit, unde quidam coronam, non
     nulli choronam dixerunt. <lb/>
     <milestone unit="par" n="9.1"/> K quidam superuacuam esse litteram iudicauerunt, quoniam uice
     illius fungi satis c posset, sed retenta est, ut quidam putant, quoniam notas quasdam
     significaret, ut Kaesonem ut kaput et kalumniam et kalendas. <milestone unit="par" n="9.2"/>
     Hac tamen antiqui in conexione syllabarum ibi tantum utebantur, ubi a littera subiungenda erat,
     quoniam multis uocalibus instantibus, quotiens <milestone unit="page" n="p. 15 vol. VII Keil"/>
     id uerbum scribendum erat, in quo retinere hae litterae nomen suum possent, singulae pro
     syllaba scribebantur, tanquam satis eam ipso nomine explerent: ut puta decimus, d per se deinde
     cimus, item cera, c simplex et ra; et bene, b et ne; <milestone unit="par" n="9.3"/> ita et
     quotiens canus et carus scribendum erat, quia singulis litteris primae syllabae notabantur, k
     prima ponebatur, quae suo nomine a continebat, quia, si c posuissent, cenus et cerus futurum
     erat, non canus et carus. <milestone unit="par" n="9.4"/> Ego autem contenderim magis
     superuacuam esse c quam k, quoniam k, ut apud Graecos, satis uim etiam c litterae exprimat;
      <milestone unit="par" n="9.5"/> sed quosdam figura deceptos, qua non solum apud nos, uerum
     etiam apud antiquos Graecorum haec <supplied>g</supplied> littera notabatur - ut testatur
     foedus Graece <unclear>camelo</unclear> aereo in hortis Caesaris in aede Fortis Fortunae
     incisum, ubi pro <foreign xml:lang="grc">γ</foreign> haec <supplied>c</supplied> forma posita
     sit; item XII tabulae, ubi est ni pacunt per hanc formam, quod male quidam per c enuntiant: est
     enim praeteritum eius pepigi a pango, ut <supplied>a</supplied> tango tetigi, non paxi, ut a
     dico dixi - credidisse nobis c deesse, et hanc quidem c dixisse, ceterum pro ea nota
      adiecta<supplied>m</supplied> a Spurio Caruilio nouam formam g litterae praepositam.
      <milestone unit="par" n="9.6"/> Nam non fuerunt tam imperiti antiqui, qui k seruarent, si
     aliam litteram idem sonantem habuissent: quis enim uel hebetis animi sonorum similitudinem
     sentire non possit? <lb/>
     <milestone unit="par" n="10"/> Q littera aeque retenta est propter notas, quod per se posita
      <milestone unit="page" n="p. 16 vol. VII Keil"/> significaret <del>q</del> quaestorem, et quia
     cum illa u littera conspirat, quotiens consonantis loco ponitur, id est pro uau littera, ut
     quis et qualis; unde et Graeci coppa, quod pro hac ponebant, omiserunt, postquam uau quoque,
     quod auxilio eius litterae indigebat, superuacuum uisum est. </p>
   </div>
   <div type="section" n="5">
    <p>
     <milestone unit="par" n="1"/> Sequitur ut demonstremus, quae littera aut praeponi possit aut
     subici. <lb/>
     <milestone unit="par" n="2.1"/> A igitur littera praeposita est u et e litteris,
      <supplied>ut</supplied> ae et au. subiectiua uerum enim uero u sequitur ut uau <milestone
      unit="par" n="2.2"/> et apud antiquos i <supplied>quoque litterae praeponebatur, apud quos
      i</supplied> littera pro e scribebatur, ut testantur <foreign xml:lang="grc"
      >μεταπλασμοί</foreign>, in quibus est eiusmodi syllabarum diductio, ut <quote type="poetry"
      >«pictai uestis»</quote> et <quote type="poetry">«aulai in medio»</quote> pro pictae et aulae;
     sed magis in illis e nouissima sonat, et praeterea antiqui quoque Graecorum hanc syllabam per
      <milestone unit="page" n="p. 17 vol. VII Keil"/>
     <foreign xml:lang="grc">αε </foreign> scripsisse traduntur. <lb/>
     <milestone unit="par" n="3"/> O praeiectiua est e litterae, ut a, et secundum antiquos eadem
     syllaba i. <lb/>
     <milestone unit="par" n="4"/> V littera omnibus uocalibus et praeiectiua et subiectiua
     consentit, ut ua ue ui uo et rursus au eu iu ou, in quibus syllabis non uocalis sed consonantis
     uicem praestat: est enim posita pro digamma, quod quidam Graecorum etiam uau appellant. <lb/>
     <milestone unit="par" n="5"/> I littera cum omnibus uocalibus praeiiciatur nulli subiicitur,
     nisi u litterae, ut uidi, uir; nisi secundum antiquos eiusmodi syllabae loi et moi per oi
     scribantur, non per oe. <lb/>
     <milestone unit="par" n="6"/>
     <del>V littera cui cunque uocali praeiici, sed tanquam consonans potest nec minus
     subiici</del>. <lb/>
     <milestone unit="par" n="7"/> Ex consonantibus b praeiicitur in syllabis d l n r,
      <supplied>ut</supplied> bde ble bne bre, alii nulli. <lb/>
     <milestone unit="par" n="8"/> C praecedens init consortium syllabae assumta l m n r t, ut cle
     cme cne cre cte, aliarum consortium respuit. <lb/>
     <milestone unit="par" n="9"/> D praeicitur l n r, ut dle dne dre, aliis minime. <lb/>
     <milestone unit="par" n="10"/> F praeiecta conspirat cum l n r, ut fle fne fre. <lb/>
     <milestone unit="par" n="11"/> G praeicitur l m n r, ut gle gme gne gre, et litterae digamma
     insequente, ut gue (gϝe). <lb/>
     <milestone unit="par" n="12"/> H nulli consonantium praeiicitur; uocalibus uero modo utroque
     consentit, ut heri hodie humus hilum hamus, item subiecta, ut ah eh ih oh uh. consonantibus
     tribus subiicitur c p t, ut che phe the. <lb/>
     <milestone unit="par" n="13"/>
     <supplied>K</supplied> omnibus litteris quibus c et praeiici et subiungi potest. <lb/>
     <milestone unit="par" n="14"/> L nulli consonantium praeiicitur, sed subiectiuam tantummodo
     habet potestatem; subiungitur autem f litterae, ut <milestone unit="page"
      n="p. 18 vol. VII Keil"/> flauus, et p, ut placidus, et b, ut blandus, et g, ut glaucus, et t,
     ut <unclear>tlo</unclear>. <lb/>
     <milestone unit="par" n="15"/> M <supplied>n</supplied> tantum consonanti praeiecta conspirat
      <del>n</del>, ut Mnester. <lb/>
     <milestone unit="par" n="16"/> N nullius consonantium praeiectiua est, sed subiectiuam tantum
     habet potestatem. <lb/>
     <milestone unit="par" n="17"/> P praeicitur consonantibus l n r s t, <supplied>ut</supplied>
     ple pne pre pse pte. <lb/>
     <milestone unit="par" n="18"/> Q neque subicitur cuiquam consonantium excepta s, ut squilla,
     neque praeponitur excepta uau, ita tamen, si ab illo uocalis tertio loco fuerit, ut que quis. <lb/>
     <milestone unit="par" n="19"/> R nulli consonantium praeiicitur, sed subiectiuam habet
     potestatem. <lb/>
     <milestone unit="par" n="20"/> S omnibus consonantibus praeiicitur exceptis h et x, quibus
     nihil praeiici potest. <lb/>
     <milestone unit="par" n="21"/> T praeiicitur litteris l m n r, ut tle tme tne tre. </p>
   </div>
   <div type="section" n="6">
    <p><milestone unit="par" n="1"/> Et quatenus huic parti satisfactum est, hinc iam quaestiones
     quae in rationem scribendi cadunt secundum praepositae diuisionis ordinem explicare
     temptabimus. <lb/>
     <milestone unit="par" n="2.1"/>Primum igitur per adiectionem illa uidentur esse uitiosa, quod
     Accius geminatis uocalibus scribi natura longas syllabas uoluit, cum alioqui adiecto uel
     sublato apice longitudinis et breuitatis nota posset obstendi: nam singulares uocales et
     produci et corripi possunt, unde etiam Lucilius in nono saturarum de orthographia praecipiens
     ait: <lb/>
     <quote type="poetry">
      <milestone unit="par" n="2.2"/>«a primum est: hinc incipiam, et quae nomina ab hoc
      sunt»</quote>, <lb/> deinde: <lb/>
     <quote type="poetry">«ac primum, longa <supplied>an</supplied> breuis syllaba, nos tamen unum
      <lb/> hoc faciemus et uno eodemque ut dicimus pacto <lb/> scribemus pacem Pacideianum aridum
      acetum, <lb/>
      <foreign xml:lang="grc">Ἆρες Ἄρες</foreign> Graeci ut faciunt»</quote>. </p>
    <p><milestone unit="par" n="3.1"/> Item quod Lucilius, ubi i exile est, per se iubet scribi, at
     ubi plenum est, praeponendum esse e credit his uersibus: <milestone unit="page"
      n="p. 19 vol. VII Keil"/>
     <lb/>
     <milestone unit="par" n="3.2"/><quote type="poetry">«mille hominum, duo milia: item huc e
      utroque opus, meille, <lb/> militiam tenues i; pilam, in qua lusimus, pilum, <lb/> quo piso,
      tenues; si plura haec feceris, pila: <lb/> quae iacimus, addes e, peila, ut plenius
      fiat»</quote>. </p>
    <p>
     <milestone unit="par" n="3.3"/> Quam inconstantiam Varro arguens in eundem errorem diuersa uia
     delabitur, dicens in plurali quidem numero debere i litterae <supplied>e</supplied> praeponi,
     in singulari uero minime, cum alioqui et in singulari non aliud quam in <supplied> plurali,
      neque aliud in media quam in </supplied> extrema syllaba sonet, ut in uerbis manifestum est:
     dicimus enim mitto et misimus; nisi aliam hic uult esse rationem quod est absurdum, ut, cum
     uerba quoque eis syllabis constent et diuersa regula corrigantur. <lb/>
     <milestone unit="par" n="4"/> Similiter peccant et qui nux et trux et ferox in
      <supplied>s</supplied> nouissimam litteram dirigunt, cum alioqui duplex sufficiat, quae in se
     et s habet. <lb/>
     <milestone unit="par" n="5.1"/> Item qui prensus cum aspiratione scribunt, cum eam prima
     persona non habeat; et similiter uemens, cum a ui mentis dicatur; quam quidam putant <milestone
      unit="page" n="p. 20 vol. VII Keil"/> adiiciendam, quoniam id non aliunde putant esse quam a
     uehi <del>ferri</del> cum hoc uerbo sine dubitatione aspiretur. <milestone unit="par" n="5.2"/>
     Negat Varro etiam Gracco aspirandum, quoniam a gerendo sit cognominatus: matrem enim eius qui
     primus Graccus sit dictus duodecim mensibus utero <supplied>eum</supplied> gessisse. <milestone
      unit="par" n="5.3"/> Et pulcrum, quamuis in consuetudine aspiretur, nihilominus tamen ratio
     exiliter et enuntiandum et scribendum esse persuadet, ne una omnino dictio aduersus Latini
     sermonis naturam media aspiretur, quanuis Santra a Graecis putet esse translatum, quasi
     polychrum. <lb/>
     <milestone unit="par" n="6.1"/> In mensoribus tamen, <supplied>n</supplied> litteram recuset
     ratio quia metior sine illa dicatur, uindicat tamen consuetudo, quod uox plenius sonet.
      <milestone unit="par" n="6.2"/> In coniugis tamen nominatiuo utramque partem ratio defendit:
     nam et siue detrahendum nouissimae parti putauerimus, auxilio erit quod genetiuo non coniungis
     sed coniugis dicimus; siue adiiciendum, quod a uerbo quod est iungo hoc nomen declinatum sit;
     sed melius tamen uidetur sine n littera dicere et scribere. <lb/>
     <milestone unit="par" n="7"/> Verum sine dubio peccant qui paullum <del>et Paullinum</del> per
     unum l scribunt, cum alioqui prima positio eius duplici hac littera enuntietur, ut pullum et
     pusillum. <lb/>
     <milestone unit="page" n="p. 21 vol. VII Keil"/>
     <milestone unit="par" n="8.1"/> Interdum et p littera superuacuo adiicitur, ut cum scribimus
     sumptus demptus comptus, cum alioqui ceterum declinationibus uerborum non assit. sumo enim
      <supplied>est</supplied> et demo et emo; detracta uerbis superuacua quare participationibus
     adiiciatur ratio non est; nam ruptum cum ea dici non mirum est, cum uerba quoque non sine ea
     sint - et rumpo et rupi et reliqua. <milestone unit="par" n="8.2"/> Similiter hiems carere p
     littera debet, quia in casibus nusquam p nec b propinqua eius respondet, sine quarum altera
     nusquam in Latinis ea nomina declinantur, quae in <foreign xml:lang="grc">ψ</foreign> Graecam
     uocem efferuntur, ut princeps et caeleps, quia principis et caelibis scribitur.<lb/>
     <milestone unit="par" n="9"/> Non mediocriter peccant etiam qui formoso n litteram assumunt:
     non magis enim haec littera huic nomini necessaria est quam glorioso, quod a gloria uenit: ita
     ut gloriosus a gloria, formosus a forma. <lb/>
     <milestone unit="par" n="10"/> Nec minus falluntur qui Mezentium per duo z scribunt, ignorantes
     duplicem litteram non debere geminari, quanquam quidam colligant duplicem non esse. <lb/>
     <milestone unit="par" n="11.1"/> Causam item <supplied>a</supplied> multis scio per duo s
     scribi ut non attendentibus hanc litteram, ut etiam cognatam illius r, nisi praecedente uocali
     correpta non solere geminari, <milestone unit="par" n="11.2"/> et praeterea quotiens productam
     uocalem u sequatur in id solere desinere syllabae sonum, ut in plausu et lusu: ita, cum hac
     utique littera eiusmodi syllabarum finiri sonus debeat, nunquam autem a gemina ulla syllaba
     incipiat, apparet causam geminatum s non recipere, quoniam neque in fine praecedentis syllabae
     alterum potest poni, neque a gemino <milestone unit="page" n="p. 22 vol. VII Keil"/> sequens
     incipere. <milestone unit="par" n="11.3"/> Sed illud sequuti uidentur quod cauissa dicta sit a
     cauillationibus uel a cauendo, deinde per <foreign xml:lang="grc">συγκοπὴν</foreign> caussa:
     ita et in illa <foreign xml:lang="grc">συγκοπἡν</foreign> geminandum s putauerunt, ut
     originatio appareret. </p>
   </div>
   <div type="section" n="7">
    <p>
     <milestone unit="par" n="1"/> Deinde per detractionem hoc modo scribendi ratio corrupta est
     quibusdam uno i scribentibus genitiuum eorum nominum quae <supplied>in</supplied> ius
     nominatiuo singulari finiuntur, ut Antonius Antoni, Tremelius Tremeli, exigente regula ut in
     horum genetiuis i littera geminetur, quoniam genitiuus singularis non debeat minorem numerum
     habere syllabarum quam nominatiuus - quin immo interdum etiam maior fit. <milestone unit="par"
      n="1.2"/> Propter quam causam ego etiam uocatiuos horum per duo i, non ut consuetudo usurpauit
     per unum putem esse scribendos, quia non debeat aeque uocatiuus minorem numerum syllabarum
     habere quam nominatiuus: ita o Antonii et o Aemilii in singulari uocatiuo et dicendum et
     scribendum esse contenderim. <lb/>
     <milestone unit="par" n="2"/> Item cum exul et expectatus sine s littera scribuntur, cum
     alioqui adiecta ea debeant scribi, quoniam similiter solum spectatus que dicatur, et adiecta
     praepositione saluum esse illis initium debeat. <lb/>
     <milestone unit="par" n="3"/>
     <supplied>H</supplied> detrahitur a quibusdam eis nominibus quae ab y littera incipiunt
      <del>h</del> contendentibus neque litteram eam esse et posse uel non adiecta illa
      aspiratione<supplied>m</supplied> in y littera secundum haec nomina intellegi, quoniam
      <milestone unit="page" n="p. 23 vol. VII Keil"/> nusquam y littera praecedens exiliter
     enuntietur, ut Hypnos Hymnos Hyacinthos: ita satis per se positam aspirationem sui declararet,
     nisi opicus legat. <milestone unit="par" n="3.2"/> quibus primum illud respondemus, h et esse
     litteram et apud Graecos quoque fuisse, quod significant Attici, qui <supplied>per</supplied>
     principes litterarum, <del>a quibus earum nomina incipiunt</del>, numeros notantes hac quoque
     in eadem significatione utuntur: nam quotiens unum notant, <foreign xml:lang="grc"
      >ἰῶτα</foreign> litteram ponunt, quoniam apud illos <foreign xml:lang="grc"> μία</foreign> et
      <foreign xml:lang="grc">ἴα</foreign> dicitur, <foreign xml:lang="grc">δύο
      δ'</foreign>,<foreign xml:lang="grc"> τρία τ</foreign>: sic et <foreign xml:lang="grc"
      >Ηἑκατόν</foreign>, id est centum, <foreign xml:lang="grc">Η</foreign> littera notant.
      <milestone unit="par" n="3.3"/> Deinde quod in ordine litterarum nulla nota sibi locum
     uindicet, cum h octauo loco posita sit. sequitur quod more reliquarum litterarum, quae mutato
     ordine alias atque alias efficiant potestates - quod notae non ualent -, <del>et</del> sicuti
     as et sa aliam uocem et aliam efficiunt potestatem, et ad et da, ita et ha et ah. <milestone
      unit="par" n="3.4"/> Praeterea quod litteris principibus dictionum singula nomina aut uerba
     comprendimus, ut cum scribimus r. p. et rem p. : ita et h per se, cum hac lege et hac die
     significamus et horam tertiam heredes ue. <milestone unit="par" n="3.5"/> Extremo quod proprium
     est litterarum <del>quod</del> propinquitate sociari et inuicem succedere, ut cum Fusios Furios
     dicimus et sedlam sellam: ita cum h eiusdem sit facultatis, nimirum haec quoque inter litteras
     est, quod cum f inuicem ita mutatur, ut quam nos fabam dicimus antiqui habam dixerunt et quod
     hordeum appellamus <milestone unit="page" n="p. 24 vol. VII Keil"/> illi fordeum nominauerunt.
      <milestone unit="par" n="3.6"/> Apparet itaque adiiciendam esse nec sine scripto intellegendam
     quotiens in Latinis nominibus uis illius exegerit. <lb/>
     <milestone unit="par" n="4"/> Quaesitum est extrinsecus et intrinsecus utrum <supplied>cum
      n</supplied> littera an sine ea scribendum esset. et quidam sine illa putauerunt, quoniam
     extra diceretur et a in compositione in i interdum mutaretur, ut facere et deficere: ita, quod
     est <supplied>com</supplied>positum ex aduerbio extra et secus,
     <supplied>extrisecus</supplied>; quidam cum <supplied>n</supplied>, quoniam extraneus
     diceretur, intrisecus uero sine eadem littera, ne bis posita eadem littera duriorem sonum
     faceret. </p>
   </div>
   <div type="section" n="8">
    <p>
     <milestone unit="par" n="1"/> Sequitur mutatio, in qua multa quaeruntur; et primum quidem illud
     de quo diximus, utrum per ai an per ae genetiuo et datiuo singulari et nominatiuo et uocatiuo
     plurali eiusmodi nomina scribenda sint: Senecae et Catilinae et Perpennae, quorum quoniam iam
     reddita est ratio, ad reliqua ueniamus. <lb/>
     <milestone unit="par" n="2"/> In uocalibus ergo quaeritur maximus an maxumus, id est per u an
     per i, debeat scribi; item optimus et optumus et artibus et artubus et manibus et manubus. <lb/>
     <milestone unit="par" n="2.2"/> Et qui haec nomina scribenda per u litteram putant illam
     rationem sequuntur quoniam nominatiuo et prima positione eorundem per eandem litteram artus et
     magnus et manus et bonus dicantur, ignorantes cognationem inter se litterarum de qua
     praediximus; nam et castus castis facit et Iulianus Iulianis et restitutus restitutis: u in i
     transit et fluctus, fluctibus et anus, anibus. <milestone unit="par" n="2.3"/> Adiice quod
     maximus corruptum sit ex magnissimo: nam secundum analogiam magnus superlatiue magnissimus
     facit, inde corrupte maximus figuratum. item <milestone unit="page" n="p. 25 vol. VII Keil"/>
     optimum ab optione dicitur, quare optimum. <milestone unit="par" n="2.4"/> Artibus autem et
     artubus quidam uariauerunt, et per i quidem datiuo et ablatiuo plurali scribi putauerunt,
     quotiens ab arte dicerent, ut sit ars artis artibus, artubus autem per u quotiens ab eo quod
     essent artus, unde apud Lucretium legunt: <lb/>
     <quote type="poetry">«hinc noua proles <lb/> artubus infirmis teneras lasciua per herbas <lb/>
      l. l. m. m. p. n.»</quote>. <lb/>
     <milestone unit="par" n="2.5"/> Quod si distinctionis causa ratio corrumpitur, caueas quoque
     quare non accentu aut litteram immutamus, cum et uerbum et nomen significet? et in hoc tectis,
     cum et nomen et participium sit, et in similibus? <milestone unit="par" n="2.6"/> Ergo uox
     scribenda quomodo et sonat: nemo autem unquam tam insulse per u artubus dixerit. <lb/>
     <milestone unit="par" n="3"/> Y litteram superuacuam Latino sermoni putauerunt, quoniam pro
     illa u cederet; sed cum quaedam in nostrum sermonem Graeca nomina admissa sint, in quibus
     euidenter sonus huius litterae exprimitur; ut hyperbaton et hymnis et hyacinthus et similia -
     in eisdem hac littera fungimur necessario. <lb/>
     <milestone unit="par" n="4"/> Quaesitum est et de mutatione nouissimae litterae praepositionum
     quotiens in compositionem uenirent, quam quidam imperite semper custodiunt ut adripit dicentes
     et conripit et conludit. <milestone unit="par" n="4.2"/> Quotiens ergo a liquida littera
     sequens coeperit uerbum cui <del>liquidae</del> praepositae fuerint (liquidae autem <milestone
      unit="page" n="p. 26 vol. VII Keil"/> sunt quattuor, l m n r) <supplied>re</supplied>missa
     nouissima sui parte, sequentis uerbi primam litteram geminant, ut rapio: arripio et corripio et
     surripio. <milestone unit="par" n="4.3"/> Item accerso, quanuis alii arcesso dicant non sine
     ratione, quod etiam <del>in r</del> in eiusmodi compositionibus d in r transit, quo ad
     praepositio finitur, ut in arripio; sed quidam differentiam esse uoluerunt, ut arcesso quidem
     ab eo uerbo esset, quod est arceo, accerso uero ab eo quod est accio. sed nobis, utcunque
     scribendum, ad eandem significationem uidentur pertinere. <lb/>
     <milestone unit="par" n="4.4"/> Similiter lego: alligo, colligo, pelligo, ut omnes antiqui
     dixerunt; unde et apud Vergilium legendum <quote type="poetry">«pelligerent oculis»</quote>,
     non perligerent. <milestone unit="par" n="4.5"/> Item muto: commuto per duo m et immuto et
     imminet. In his autem seruat praepositio litteram suam, ut innuba et innuit et innocens,
     quoniam sequentia uerba ab eadem littera incipiunt. <milestone unit="par" n="4.6"/> Et
     semiuocalibus quoque geminant praepositiones primam sequentis uerbi litteram, ut effatus, non
     exfatus nec ecfatus, ut quidam putauerunt, <supplied>aut</supplied> efferuens: <milestone
      unit="par" n="4.7"/> item mutis: attulit per t et attigit et attinuit. in contulit tamen non
     mutat nec <milestone unit="page" n="p. 27 vol. VII Keil"/> in conuiuit nec in consumit, et
     sicubi longa sequatur aut natura aut positione, nisi media consonans liquida fuerit. <lb/>
     <milestone unit="par" n="5"/> Quaesitum est, hiems utrum per ps an per ms deberet scribi, cum
     alioqui dubium non sit quin per ms scribenda sit, quoniam genetiuo hiemis facit, et quoniam per
     p et s ea scribantur, quae apud Graecos <supplied>in</supplied>
     <foreign xml:lang="grc">ψ</foreign> desinunt. Hanc autem non in <foreign xml:lang="grc"
      >ψ</foreign> desinere manifestum est ex eo, quod quae illa littera terminentur aut in <foreign
      xml:lang="grc">πος</foreign>, ut<foreign xml:lang="grc"> Πέλοψ Πέλοπος</foreign>, aut
      in<foreign xml:lang="grc"> βος</foreign> desinant, ut <foreign xml:lang="grc"> φλέψ
      φλεβός</foreign>: hiems autem neutram harum syllabarum genetiuo recipiat. <milestone
      unit="par" n="5.2"/> Item non constat, obscurum utrum per ob an per op debeat scribi, nec
     minus obseruo, obsido, cum in illis b littera euidenter sonum suum uindicet. <lb/>
     <milestone unit="par" n="5.3"/> Non caret quaestione etiam pleps et urps et Pelops, quae Varro
     ita distinguit, ut per b et s ea nominatiuo casu putet esse scribenda, quae eandem litteram
     genetiuo reddant, ut plebs plebis, urbs urbis, ea uero per p et s, quae similiter genitiuo
     eiusdem numeri in pis excurrant, ut Pelops, Pelopis. sed nobis utrumque per ps uidetur esse
     scribendum, quoniam ex his <foreign xml:lang="grc">ψ</foreign> littera constet, quam genetiuo
     diximus aut in bis aut in pis exire. <lb/>
     <milestone unit="par" n="6"/> Quis quidam per cuis scribunt, quoniam superuacuam esse q
     litteram putant; sed nos cum illa u litteram, siquando tertia ab ea uocalis ponitur, <milestone
      unit="page" n="p. 28 vol. VII Keil"/> consentire iam demonstrauimus. <milestone unit="par"
      n="6.2"/> C autem in datiuo ponemus ut sit differentia cui et qui, id est datiuus <del>et
      uocatiuus</del> singularis et nominatiuus et uocatiuus pluralis. quamquam secundum analogiam
     omnes partes orationis, quae per casus declinantur, eandem litteram in prima parte
      <supplied>per</supplied> omnes casus seruent, quam nominatiuo habuerint. <milestone unit="par"
      n="6.3"/> Cum quidam per cum, nonnulli per quom. Quidam etiam esse differentiam putant, quod
     praepositio quidem per c, <supplied>cum</supplied> illo, cum Claudio, cum Camillo, aduerbium
     autem per q debeat scribi, ut quom legissem, quom fecissem, quoniam antiqui pro hoc aduerbio
      <unclear>cuine</unclear> dicebant, ut Numa in Saliari carmine: <lb/>
     <quote type="poetry">
      <milestone unit="par" n="6.4"/> « <unclear> cuine ponas leuce si ae praetexere monti <lb/>
       quotibeteunei de his cum tonarem</unclear>»</quote>. </p>
   </div>
   <div type="section" n="9">
    <p>
     <milestone unit="par" n="9.1"/> Per conexionem illa<del>m</del> annotanda sunt, ut negotium,
     cuius primae syllabae g debeat adiungi, non sequenti, quod dictum est quia nec otium. <lb/>
     <milestone unit="par" n="9.2"/> Item nescire, quod sit ne et scire, et exsul, ita ut s sequenti
     syllabae adiungatur, quia significetur extra solum patriae missus. </p>
   </div>
   <div type="section" n="10">
    <p> Haec sunt quae urgenti tempore complecti tibi in praesentia potui. <milestone unit="page"
      n="p. 29 vol. VII Keil"/> Si quid exemplis defecerit uel quaestionibus, subiungentur. nam,
     quod ad rem maxime pertinet, regulam uides. </p>
   </div>
  </body>
 </text>
</TEI>
