<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>Mallius Theodorus de metris</title>
    <author/>
    <respStmt>
     <resp>transcodifica di base da rtf a xml-tei</resp>
     <name>Piero colombo - STEP srl</name>
    </respStmt>
    <respStmt>
     <resp>Testo </resp>
     <name>Marinone, CD-GL, adeguato su edizione Romanini </name>
    </respStmt>
    <respStmt>
     <resp>Adeguamento testo su nuova edizione</resp>
     <name>Alice Borgna </name>
    </respStmt>
    <respStmt>
     <resp>Controllo marcatura XML-TEI</resp>
     <name>Alice Borgna </name>
    </respStmt>
   </titleStmt>
   <publicationStmt>
    <publisher>digilibLT</publisher>
    <pubPlace>Vercelli</pubPlace>
    <date>2016</date>
    <availability>
     <p>
      <ref target="http://creativecommons.org/licenses/by-nc-sa/3.0/it/"/>
     </p>
    </availability>
    <idno>dlt000344</idno>
   </publicationStmt>
   <sourceDesc>
    <p>Malli Theodori, <hi rend="italic">De metris</hi>, introduzione, edizione critica e traduzione
     a cura di Francesca Romanini, Olms, Hildesheim 2007 </p>
   </sourceDesc>
  </fileDesc>
  <encodingDesc xmlns="http://www.tei-c.org/ns/1.0">
   <projectDesc>
    <p>digilibLT. Biblioteca digitale di testi latini tardoantichi.</p>
    <p>Progetto diretto da Raffaella Tabacco (responsabile della ricerca) e Maurizio Lana</p>
   </projectDesc>
   <editorialDecl>
    <p>
     <hi rend="bold">Note di trascrizione e codifica del progetto digilibLT</hi>
    </p>
    <p>Abbiamo riportato solo il testo stabilito dall'edizione di riferimento non seguendone
     l'impaginazione. Sono stati invece esclusi dalla digitalizzazione apparati, introduzioni, note
     e commenti e ogni altro contenuto redatto da editori moderni.</p>
    <p>I testi sono stati sottoposti a doppia rilettura integrale per garantire la massima
     correttezza di trascrizione</p>
    <p>Abbiamo normalizzato le U maiuscole in V seguendo invece l'edizione di riferimento per la
     distinzione u/v minuscole.</p>
    <p>Non è stato normalizzato l'uso delle virgolette e dei trattini.</p>
    <p> Non è stata normalizzata la formattazione nell'intero <hi rend="italic">corpus</hi> :
     grassetto, corsivo, spaziatura espansa. </p>
    <p> Sono stati normalizzati e marcati nel modo seguente i diacritici. <lb/> espunzioni:
     <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]>
     <lb/>
     <hi rend="italic">loci desperati</hi> :
     <![CDATA[ <unclear>testo</unclear> o <unclear/> testo]]> si visualizzano †testo† e †testo <lb/>
     lacuna materiale: <![CDATA[<gap/>]]> si visualizza [...] <lb/> lacuna integrata dagli editori:
     <![CDATA[<supplied><gap/></supplied> si visualizza <...>]]>
    </p>
    <p> Sono stati marcati i termini in lingua greca
     <![CDATA[<foreign xml:lang="grc">αβγ</foreign>]]>
    </p>
    <p> Ulteriori informazioni sulle norme di trascrizione e codifica su <ref
      target="http://digiliblt.lett.unipmn.it/upload/docs/note_di_trascrizione_e_di_codifica.pdf"
      >Note di trascrizione e codifica di testi latini tardoantichi
      [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref>
    </p>
   </editorialDecl>
  </encodingDesc>
  <profileDesc>
   <langUsage>
    <language ident="la">Latino</language>
   </langUsage>
  </profileDesc>
 </teiHeader>
 <text>
  <body>
   <head>Mallius Theodorus de metris</head>
   <div type="section" n="1">
    <head><hi rend="bold">Praefatio </hi></head>
    <milestone unit="page" n="p. 585 vol. VI Keil"/>
    <milestone unit="row" n="riga 3 vol. VI Keil"/>
    <p><milestone unit="par" n="1"/> Dubitare neminem arbitror, Theodore fili, quin ratio metrica
     suauitatis causa reperta sit, uidelicet ut ea quae excellentibus sententiis ac uerbis
     dicerentur carminis etiam certa modulatio dulciora auribus redderet. </p>
    <p> Ex quo id effectum est, ut innumerabilis quaedam metrorum multitudo ab his introduceretur,
     qui in poetica scribendi facultate et ingenio et studio et doctrina principes extiterunt, quod,
     quid in poemate quasi mollius ac blandius, quid asperius ac durius esset, suas ipsi aures
     consulebant hisque ita obtemperabant, ut in conformandis suis carminibus artem cum delectatione
     coniungerent. </p>
    <p><milestone unit="par" n="2"/>Qui si solum syllabarum naturam ac modum temporum sibi
     consectandum putassent, obsoleta permulta atque absurda peperissent. <supplied>S</supplied>ed
     cum prudentissimi quique audientis delectamentum metricae artis esse originem ac fontem
     uiderent, aurium uoluptatem ab his metris, quae ipsi conderent, diuellendam non existimarunt,
     quorum apud omnes huiusce artis studiosos excellit auctoritas. </p>
    <p><milestone unit="par" n="3"/>Siqua autem apud poetas lyricos <milestone unit="page"
      n="p. 586 vol. VI Keil"/> aut tragicos quispiam reppererit, in quibus certa pedum
      conl<supplied>oc</supplied>atione neglecta sola temporum ratio considerata sit, meminerit ea,
     sicut apud doctissimos quosque scriptum inuenimus, non metra, sed rhythmos appellari oportere.
     Scribimus igitur ita de metris, ut ab his rhythmos procul remoueamus, atque in his omnino
     nullum sit, in quo non pedum defixa ratio cum dulcedine adsociata atque permixta sit. </p>
    <p><milestone unit="par" n="4"/> Ac primo quidem nobis ipsa metrorum genera conlocanda sunt,
     tunc de eorum partibus disserendum. <supplied>Sed </supplied> quoniam sermo progredi ad
     explanandam metrorum disciplinam atque legem non poterit, nisi eorum primordia, id est
     syllabarum ac pedum rationem, aperiamus, <supplied>nunc dicamus de syllaba</supplied>. </p>
   </div>
   <div type="section" n="2">
    <head>
     <hi rend="bold"> De syllaba</hi>
    </head>
    <p><milestone unit="par" n="1"/> Est igitur syllaba litterarum inter se congregatarum apta
     conplexio. Vsu autem inueteratum est ut etiam nulla litterarum congregatione facta solas per se
     eas quae uocales nominantur syllabas esse dicamus. </p>
    <p><milestone unit="par" n="2"/> Syllabis uero conficiuntur pedes, quae prima quasi metra
     appellare possumus. Syllaba et pes mensura consta<supplied>n</supplied>t, quae graece metron
     dicitur. Sunt autem syllabae partim longae, partim breues, partim communes </p>
    <p><milestone unit="par" n="3"/> ‛A’ producta longam syllabam facit, ut ‛ales’, ‛a’ correpta
     breuem, ut ‛amor’: ‛e’ producta longam syllabam facit, ut ‛emi’, e correpta breuem, ut ‛emo’:
     ‛i’ producta longam, ut ‛Ilium’, ‛i’ correpta breuem, ut ‛iter’: ‛o’ producta longam, ut
     ‛omen’, o correpta breuem, ut ‛origo’: ‛u’ producta longam, ut ‛unus’, ‛u’ correpta breuem, ut
     ‛utinam’. </p>
    <p><milestone unit="par" n="4"/> Vt autem solae per se uocales productae longas, correptae
     breues syllabas faciunt, ita etiam cum his iunctae consonantes aut longas aut breues syllabas
     secundum legem atque usum pronuntiationis informant.</p>
    <p><milestone unit="par" n="5"/> Iunguntur uero inter se binae uocales, quas Graeci diphthongos
     uocant, ‛ae’ ‛oe’ ‛au’ ‛eu’ ‛ei’ ‛yi’, quae syllabae semper longae sunt. Adsociantur <milestone
      unit="page" n="p. 587 vol. VI Keil"/> etiam sic inter se uocales litterae, id est ‛i’ et ‛u’,
     ut prior littera uim teneat consonantis, ut ‛Iuno’ ‛uideo’, quarum syllabarum ea condicio est,
     ut interdum longae sint, interdum breues. Id enim ratio sermonis latini et pronuntiandi forma
     expetit. </p>
    <p><milestone unit="par" n="6"/> Positione autem longae syllabae fiunt, si correpta uocalis
     habeat in eadem syllaba ultimam litteram consonantem, eademque littera excipiatur a consonante
     consequenti, ut ‛arma’. Fit autem positione longa syllaba, cum ipsa per se ex uocali et duabus
     consonantibus constat, ut ‛est’. Quod si praecedentem breuem syllabam, quam una uocalis facit,
     sequentur duae consonantes, fit syllaba positione longa, ut ‛Acrisioneis’. Item fit positione
     longa, si uocalis in duplicem desinit litteram, ut <quote type="poetry">‛nox erat’,</quote> aut
     si praemissa uocalis praecedat duplicem graecam, ut ‛Mezentius’. Interdum autem breuis syllaba,
     qua pars orationis terminatur, pro longa ponitur, ut <lb/><quote type="poetry">‛omnia uincit
      amor, et nos cedamus amori’.</quote></p>
    <p> Quod genus syllabae inter longas uel omnino refugiendum uel parcissime usurpandum est,
     quamuis et apud Vergilium non rarissimum, apud Homerum uero frequentissimum reperiatur. </p>
    <p><milestone unit="par" n="7"/> Communis uero syllaba fit, cum productam uocalem sequitur
     uocalis, ut <lb/>
     <quote type="poetry">‛te Corydon, o Alexi’;</quote>
     <lb/> item cum duas uocales inter se coniunctas consequitur uocalis, ut <lb/><quote
      type="poetry">‛insulae Ionio in magno’.</quote><lb/> Positam etiam communem apud Vergilium
     uidemus eam syllabam, quae in ‛c’ litteram desinit <supplied>ita</supplied>, ut eam uocalis
     consequatur: nam cum dicit <quote type="poetry">‛hoc erat’,</quote> longam eam syllabam
     constituit, quae in ‛c’ desinit; cum autem dicit <quote type="poetry">‛solus hic’,</quote>
     breuem eandem syllabam conlocat. Est etiam communis syllaba, cum praecedens in uocalem desinit,
     sequens autem syllaba ita habet duas consonantes, ut prior sit muta et sequens liquida, ut
      <lb/><quote type="poetry">‛uasto Cyclopis in antro’</quote><lb/>
     <supplied>et <lb/>
      <quote type="poetry">‛uastos ab rupe Cyclopas’ .</quote>
     </supplied>
    </p>
    <p><milestone unit="par" n="8"/>Atque haec quidem de syllabis dixisse satis sit. Nunc pedum
     distinctionem et uarietatem persequamur. </p>
    <milestone unit="page" n="p. 588 vol. VI Keil"/>
   </div>
   <div type="section" n="3">
    <head>
     <hi rend="bold"> De pedibus</hi>
    </head>
    <p><milestone unit="par" n="1"/>Pentasyllabos etiam quidam et hexasyllabos pedes, quos Graeci
      sy<supplied>n</supplied>zygias uocant, faciendos crediderunt, quorum nobis superflua et inanis
     opera repudianda est, cum eorum etiam pedum, quos supra enumerauimus, conplures ab omni metrica
     disciplina alieni sint. </p>
    <p><milestone unit="par" n="2"/>Ex his enim pedibus, qui ex breuibus aut ex longis syllabis ita
     conficiuntur, ut in his breuitatis et longitudinis uarietas nulla sit, nisi ex longis et
     breuibus syllabis temperati adiungantur pedes, metrum omnino effici non potest. Nam cum ars
     musica, quae est in omni uocis sono moderationis ac suauitatis inuentrix, metricae quoque
     rationis princeps ac magistra sit; eadem uero ita neruos testudini adiunxerit, ut eorum alii
     acutum, alii grauem sonum redderent, eandemque uocum distinctionem tibiarum foraminibus
     aptauerit, uidelicet quod canendi dulcedo sine hac uarietate existere nulla possit, is, qui ex
     his pedibus, qui solas in se breues aut solas longas syllabas habebunt, effici posse metrum
     existimabit, ab omni musica doctrina transuersus fertur et deuius. </p>
    <p><milestone unit="par" n="3"/>At uero ex uiginti et octo pedum numero, quot supra
     declarauimus, qui metris utiles sint ut appareat, ipsa primum metrorum genera quae sint,
     demonstrandum nobis est; post qui metris aut conueniant aut ab his discrepent, explicandum.
    </p>
   </div>
   <div type="section" n="4">
    <head>
     <hi rend="bold"> De metris</hi>
    </head>
    <p><milestone unit="par" n="1"/>Sunt igitur metrorum genera haec, dactylicum, iambicum,
     trochaicum, anapaesticum, choriambicum, antispasticum, ionicum a maiore, ionicum a minore.
     Siquid ergo praeter haec, quod non ad certam pedum legem, sed ad temporum rationem modumque
     referatur, uel scribet quispiam uel ab alio scriptum leget, id non metrum, sed rhythmon esse
     sciat, hisque <milestone unit="page" n="p. 589 vol. VI Keil"/> exceptis metris octo, quae sunt
     a nobis enumerata, nullum aliud, etiamsi a quoquam certi ac definiti pedes attribuantur, aut
     eam quae sit digna carmine suauitatem habiturum <supplied>aut</supplied> omnino metrum esse
     dicendum. </p>
    <p><milestone unit="par" n="2"/>Quod cum ita sit, de ipsis iam pedibus a nobis disserendum est,
     ut <supplied>quibus</supplied> nullus omnino ad aliquod metrum pateat accessus,
      qui<del>bus</del> interdum admittantur, qui sua ui atque natura metrorum rationem expleant,
     palam omnibus perspiciendum constituamus. Sunt igitur penitus repudiandi longeque remouendi
      <supplied>ex disyllabis pyrrichius</supplied>; ex trisyllabis molossus,
      <supplied>tribrachys</supplied>, molossus, amphibrachys, amphimacrus,
      <supplied>bacchius</supplied>, palimbacchius; ex quadrisyllabis proceleumaticus, dispondius,
     diiambus, ditrochaeus, paeones omnesque epitriti. </p>
    <p>Ex quo apparet octo his metris, de quibus est dictum, nouem pedes ita attributos, ut eorum
     praecipue inter se coniunctione uniuscuiusque metri uis contineatur. Qui quidem pedes hi sunt,
     spondius, iambus, trochaeus, <del>pyrrichius</del> dactylus, anapaestus, choriambus,
     antispastus, ionicus a maiore, ionicus a minore; amphimacrus et bacchius rarissime, tribrachys
     uero aliquanto frequentius, sed precarium magis quam necessarium in metris locum obtinent. </p>
    <p><milestone unit="par" n="3"/>Sed quoniam de syllabis ac pedibus abunde dictum est, ad ipsam
     metrorum demonstrationem distinctionemque ueniamus. </p>
   </div>
   <div type="section" n="5">
    <head>
     <hi rend="bold"> De metro dactylico</hi>
    </head>
    <p><milestone unit="par" n="1"/>Metrum dactylicum hexametrum inuentum primitus ab Orpheo Critias
     adserit, Democritus a Musaeo, Persinus a Lino, permulti ab Homero, qui profecto, cum heroum
     facta carmine suo explicare uellet, metri huius, quod ceteris omnibus longe pulchrius
     celsiusque est, aut repertor aut certe adprobator fuit. Constat autem metrum dactylicum
     hexametrum heroicum ex dactylo et spondio uel trochaeo, ita ut recipiat spondium locis omnibus,
     dactylum locis omnibus praeter ultimum, trochaeum uero loco tantum ultimo. Huius exemplum
      <lb/><milestone unit="page" n="p. 590 vol. VI Keil"/><quote type="poetry">‛arma uirumque cano,
      Troiae qui primus ab oris’. </quote><lb/></p>
    <p><milestone unit="par" n="2"/> Metrum dactylicum pentametrum recipit pedes hos: spondium loco
     primo et secundo, dactylum locis omnibus, catalecton in medio et in fine. Huius exemplum
      <lb/><quote type="poetry">‛ingentes actus carmina nostra canent’. </quote></p>
    <p><milestone unit="par" n="3"/>Metrum aliud dactylicum pentametrum recipit pedes hos: dactylum
     siue spondium loco primo et secundo, catalecton in medio, deinde duos dactylos sine catalecto,
     ut est illud Sereni: <lb/><quote type="poetry">‛et nihil est quod amem Flaminia
     minus’.</quote><lb/>
    </p>
    <p><milestone unit="par" n="4"/>Metrum dactylicum asclepiadium habet primo loco spondium,
     secundo dactylum et catalecton, deinceps duos dactylos. Huius exemplum <lb/> ‛laudamus uario
     musica carmine’. <lb/></p>
    <p>Hoc metrum a superiore eo distat, quod in illo est facultas primum et secundum pedem dactylum
     siue spondium conlocandi, in asclepiadio autem certa lex haec est, ut primo loco spondius,
     secundo dactylus, deinde catalecton, post duo dactyli conlocentur. </p>
    <p><milestone unit="par" n="5"/>Metrum dactylicum aeolicum recipit pedes hos: spondium siue
     iambum siue trochaeum loco primo, deinde duos dactylos, post spondium siue trochaeum. Huius
     exemplum: <quote type="poetry">‛ampla condere moenia coepit’.</quote>
    </p>
    <p><milestone unit="par" n="6"/>Metrum dactylicum phalaecium hendecasyllabum constat ex spondio
     et dactylo et tribus trochaeis. Huius exemplum: <milestone unit="page" n="p. 591 vol. VI Keil"
     /> ‛<quote type="poetry">fulgens diuitiis et ore clarus’.</quote>
    </p>
    <p><milestone unit="par" n="7"/>Metrum dactylicum alcaicum hendecasyllabum constat ex iambo et
     bacchio et duobus dactylis. Huius exemplum <lb/><quote type="poetry">‛uides ut alta stet niue
      candidum’.</quote><lb/>Horatius tamen primo loco etiam spondium praeposuit, ut est illud
     eiusdem: <lb/>
     <quote type="poetry">‛odi profanum uulgus et arceo’.</quote>
    </p>
    <p><milestone unit="par" n="8"/>Metrum dactylicum sapphicum hendecasyllabum constat ex trochaeo
     et spondio et dactylo et duobus trochaeis siue trochaeo et spondio, ut est apud Horatium: <lb/>
     <quote type="poetry">‛iam satis terris niuis atque dirae’.</quote>
     <lb/>Huic autem metro post tres uersus additur finis heroici uersus, ut est apud eundem
     Horatium: <lb/>
     <quote type="poetry">‛terruit urbem’.</quote>
    </p>
    <p>
     <milestone unit="par" n="9"/>Metrum dactylicum pentametrum recipit eosdem pedes, quos
     hexametrum heroicum. Huius exemplum: <lb/>
     <quote type="poetry">‛fronde uirere noua, quod seminat arbor’. </quote>
    </p>
    <p>
     <milestone unit="par" n="10"/>Metrum dactylicum tetrametrum constat ex dactylo et spondio siue
     trochaeo, ita ut eadem loca obtineant hi pedes, quae in heroico hexametro docuimus. Huius
     exemplum: <lb/>
     <quote type="poetry">‛aut Ephesum bimarisue Corinthi’.</quote></p>
    <p>
     <milestone unit="par" n="11"/>Metrum aliud dactylicum tetrametrum constat ex duobus dactylis et
     duobus trochaeis siue trochaeo et spondio. Huius exemplum: <lb/><quote type="poetry">‛omnia
      caelitus ampla sumes’.</quote></p>
    <p>
     <milestone unit="par" n="12"/>Metrum dactylicum trimetrum constat ex duobus dactylis et spondio
     siue trochaeo. Huius exemplum: <lb/><quote type="poetry">‛quod sua seminat arbor’.</quote></p>
    <milestone unit="page" n="p. 592 vol. VI Keil"/>
    <p>
     <milestone unit="par" n="13"/>Metrum <supplied>aliud</supplied> dactylicum trimetrum constat ex
     dactylo et duobus trochaeis siue ex dactylo et trochaeo et spondio. Huius exemplum: <lb/><quote
      type="poetry">‛tu genus hoc memento’.</quote>
    </p>
    <p>
     <milestone unit="par" n="14"/>Metrum dactylicum trimetrum pherecratium constat ex spondio et
     dactylo <supplied>et spondio</supplied> siue trochaeo, ut est apud Horatium <quote
      type="poetry">‛grato Pyrra sub antro’.</quote></p>
    <p>
     <milestone unit="par" n="15"/>Metrum dactylicum trimetrum glyconium constat ex spondio et
     duobus dactylis, ut est apud Horatium <lb/>
     <quote type="poetry">‛sic te diua potens Cypri’.</quote></p>
    <p>
     <milestone unit="par" n="16"/>Metrum dactylicum dimetrum, quo saepe est usa Sappho, constat ex
     dactylo et spondio siue trochaeo. Huius exemplum <lb/><quote type="poetry">‛unde
      Latinum’</quote><lb/><quote type="poetry">‛post genus ortum’</quote>
     <lb/><quote type="poetry">‛altaque magnae’</quote><quote type="poetry"><lb/>‛moenia
      Romae’.</quote></p>
    <p>
     <milestone unit="par" n="17"/>Metrum dactylicum heptametrum constat ex duobus dactylis et
     spondio et dactylo et tribus trochaeis, ut est apud Horatium <lb/>
     <quote type="poetry">‛soluitur acris hiems grata uice ueris et fauoni’.</quote></p>
    <p>
     <milestone unit="par" n="18"/>Effici posse alias etiam metri dactylici uarietates non clam
     nobis est, ita ut fiant uersus aliqui productiores aut <supplied>i</supplied>idem pedes aliter
     inter se coniuncti. Sed nos ea persecuti sumus, quae essent et auditu iucundissima et apud
     poetas Graecos et Latinos quam maxime celebrata; quibus profecto te esse ceterosque, qui suum
     studium ad hanc rem adplicabunt, contentos oportebit, cum quantamuis subtilitate ingenii et
     scribendi adsiduitate expleri facile atque instaurari possit metrorum tanta diuersitas, cumque
     ea in re in qua <supplied>
      <gap/>
     </supplied> reperiendae nouitatis possit aut <unclear/>dulcius alicuius. </p>
    <milestone unit="page" n="p. 593 vol. VI Keil"/>
   </div>
   <div type="section" n="6">
    <head>
     <hi rend="bold"> De metro iambico</hi>
    </head>
    <p>
     <milestone unit="par" n="1"/>Metro autem dactylico heroico metri iambici hexametri proxima
     definitio uisa est: altero enim producuntur acies, ubi proelia conseruntur, altero clarorum
     hominum uita atque fortuna scena personat. atque idcirco utriusque conexio in earum rerum, quae
     sunt maximae, expressione ac declaratione uersatur. Recipit uero metrum iambicum hexametrum
     pedes hos, iambum locis omnibus, tribrachyn locis omnibus praeter nouissimum, spondium,
     dactylum et anapaestum locis tantum inparibus, pyrrichium loco tantum ultimo. Huius exemplum <lb/>
     <quote type="poetry">‛ibis liburnis inter alta nauium’.</quote></p>
    <p><milestone unit="par" n="2"/>Metrum iambicum senarium colobon constat ex pedibus superius
     conprehensis, et pro sexto pede una tantum syllaba ponitur, ut est apud Horatium <lb/>
     <quote type="poetry">‛trahuntque siccas machinae carinas’.</quote></p>
    <p>
     <milestone unit="par" n="3"/>Metrum iambicum pentametrum recipit pedes omnes superius
     conprehensos. Huius exemplum <lb/> ‛uirtute recte uita degitur’. </p>
    <p>
     <milestone unit="par" n="4"/>Metrum iambicum pentametrum colobon recipit supra dictos pedes
     omnes, et pro quinto pede una tantum syllaba ponitur. Huius exemplum ‛merulae quod os sonat
     uetustae’. </p>
    <p><milestone unit="par" n="5"/> Metrum iambicum tetrametrum recipit supra dictos pedes omnes. </p>
    <p> Huius exemplum <lb/> ‛merulae quod os uetustius’. </p>
    <p>
     <milestone unit="par" n="6"/> Metrum iambicum tetrametrum colobon, quod anacreonticum dicitur,
     recipit supradictos pedes omnes, et pro quarto pede una tantum syllaba ponitur; quod maxime fit
     sonorum, si primus pes anapaestus ponatur, post duo iambi, deinde syllaba. Huius exemplum <lb/>
     <quote type="poetry"> ‛Triuiae rotetur ignis, <lb/> uolucrique Phoebus axi <lb/> rutilum
      pererret orbem’. </quote></p>
    <milestone unit="page" n="p. 594 vol. VI Keil"/>
    <p>
     <milestone unit="par" n="7"/>Metrum iambicum trimetrum recipit supra dictos pedes omnes. Huius
     exemplum <lb/> ‛quod os uetustius’. </p>
    <p><milestone unit="par" n="8"/> Metrum iambicum saturnium habet iambicum tetrametrum colobon et
     tres trochaeos. Huius exemplum <lb/> ‛merulae quod os uetustae mane dulce cantat’. </p>
    <p>
     <milestone unit="par" n="9"/>Metrum iambicum hipponacteum recipit pedes
     <supplied>s</supplied>ex lege superius conprehensa, et additur ei in fine pes bacchius. Huius
     exemplum: <lb/> ‛ibis liburnis inter alta nauium recurrens’. </p>
    <p>
     <milestone unit="par" n="10"/> Est etiam alterum metrum iambicum hipponacteum, quod a nobis
     conprobatur, in quo sextus pes spondius ponitur. Huius exemplum: <lb/> ‛hic non iambum
      red<supplied>di</supplied>dit pedem sextum’. </p>
    <p>
     <milestone unit="par" n="11"/> Haec de iambico metro dixisse satis sit. Sciendum sane ipsius
     iambi eam uim esse, ut, quamuis aliorum pedum adiumenta acceperit, ipse tamen per se uersus non
     indecenter explere possit, ut est illud Terentiani: <lb/>
     <quote type="poetry">‛adesto, iambe praepes et tui tenax’.</quote>
    </p>
    <p> Quod quidem etiam dactylus in heroico hexametro efficeret, nisi uersus
      conclusio<del>ne</del> aut spondium aut trochaeum desideraret. <milestone unit="par" n="12"/>
     Iambi uero usus in carmine ita est uarius ac multiplex, ut se quam altissime attollat ad
     cotidianum loquendi morem accedat, et ita in seueris tristibusque uersetur, ut etiam in mollis
     ac remissis e<supplied>i</supplied> sit loci<del>s</del> plurimum; hoc siquidem cum alii
     tragoediarum scriptores tum praecipue Sophocles atque Euripides, in quantum his est libitum,
     cothurnum extulerunt, et in Lycambam Archilochus exarsit, et Menander atque Aristophanes omnem
     humanae uitae imitationem persecuti sunt, et conplures lyrici suas cantilenas suaque ludicra
     contexuerunt. </p>
   </div>
   <div type="section" n="7">
    <head>
     <hi rend="bold"> De metro trochaico</hi>
    </head>
    <p><milestone unit="par" n="1"/> Iambico autem metro trochaicum metrum, quamuis et spondium et
     anapaestum et dactylum recipiat, ut iambicum, eo tamen est contrarium, quod in iambico supra
     dicti pedes locis tantum inparibus, in trochaico <milestone unit="page" n="p. 595 vol. VI Keil"
     /> autem non nisi paribus conlocari licet. Trochaeus uero in hoc metro, quod ex eo nomen
     accepit, locis omnibus, tribrachys locis omnibus praeter septimum ponitur. </p>
    <p>
     <milestone unit="par" n="2"/>Trochaicum autem metrum a poetis Graecis et Latinis frequentatur
      <del>ponitur</del>, quod etiam solus trochaeus ita efficere potest, <supplied>ut</supplied>
     incitato et minuto quodam cursu feratur. Huius exemplum: <lb/> ‛pastor ille saepe mane dulce
     carmen insonat’. </p>
    <p>
     <milestone unit="par" n="3"/> Sed liberioribus atque <del>ab</del>solutioribus numeris et ad
     res explicandas adcommodatioribus trochaicus uersus est, in quo inparem locum trochaeus, parem
     uero, in quantum necesse est, spondius occupat, ut est illud Terentiani: <lb/>
     <quote type="poetry">‛nulla uox humana constat absque septem litteris’. </quote></p>
    <p><milestone unit="par" n="4"/> Fit etiam trochaicum metrum ita, ut in eo adsiduum tribrachys
     obtineat locum, ut est illud apud Iubam, <lb/>
     <quote type="poetry"> ‛qualis aquila cita celeribus auida pinnis transuolat’.</quote></p>
    <p> Sed offendet aures sine ulla syllabae longae interiectione <del>et</del> breuium syllabarum
     prolixa coniunctio<del>ne</del>. Nobis autem propositum est a metrica disciplina procul omnia
     repellere, quae ab auditorum delectatione discrepent, quamuis ea pedum rationem recipiant;
     atque idcirco in hoc metro et tribrachys et dactylus et anapaestus non nisi quam parcissime et
     consultis prius auribus admittendi sunt. Quod etiam in iambico metro seruari uidemus: nam
     tametsi omnibus inparibus eius metri locis tribrachyn aut anapaestum aut dactylum conlocandi
     facultas est, rara tamen eorum fit admixtio. Neque ulla uel in iambico uel in trochaico metro
     iambo aut trochaeo quam cum spondio aut aptior aut frequentior potest esse coniunctio. </p>
    <milestone unit="page" n="p. 596 vol. VI Keil"/>
   </div>
   <div type="section" n="8">
    <head>
     <hi rend="bold"> De metro anapaestico</hi>
    </head>
    <p>
     <milestone unit="par" n="1"/> In anapaestico autem metro nullum pedem ita congruere ut spondium
     uidemus. Nam quamuis etiam dactylum in hoc metro a quibusdam Graecis positum inueniamus, eo
     tamen adhibito confragosius quiddam resonat et durius. Itaque tametsi dactylus atque anapaestus
     sunt temporibus pares, id tamen aurium sensus, cui est maxime parendum, efflagitat, ut,
     quemadmodum intromitti in metrum dactylicum, ne eius suauitatem corrumpat, anapaestus non
     potest, ita metrum anapaesticum, ne eius gratia minuatur, dactylo inhospitale sit.
     Adcommodatissimus uero spondio in hoc metro locus primus est; ceteri itaque omnes pedes
     anapaesti; ita tamen, ut pro ultimo pede, sicut in trochaico metro, una tantum syllaba
     constituatur. </p>
    <p><milestone unit="par" n="2"/> Primo autem metrum anapaesticum, ut dactylicum, ab hexametro
     ordimur. </p>
    <p> Huius exemplum: <lb/> ‛alte superemicat Aetna poloque propinquat’. </p>
    <p>
     <milestone unit="par" n="3"/>Ex omnibus autem anapaesti<del>cu</del>s pulcher ac sonorus hic
     uersus est hoc <supplied>modo</supplied>: <lb/> ‛niuibus superemicat Aetna poloque propinquat’. </p>
    <p><milestone unit="par" n="4"/> Ex eo autem uersu dactylico hexametro, quem quinque dactyli et
     spondius uel trochaeus efficiunt, adempta syllaba prima fit anapaesticum hexametrum colobon.
     Huius exemplum: <lb/>
     <quote type="poetry">‛at tuba terribilem sonitum procul aere canoro’.</quote>
    </p>
    <p> Remota syllaba prima fit uersus huius modi: <lb/>
     <quote type="poetry">‛tuba terribilem sonitum procul aere canoro’.</quote></p>
    <p>
     <milestone unit="par" n="5"/>Versus pentameter anapaesticus colobos fit ita: <lb/> ‛tuba
     terribilis procul aere canoro’. </p>
    <p>
     <milestone unit="par" n="6"/> Item tetrameter anapaesticus colobos fit ita: <lb/> ‛sonuit
     procul aere canoro’. </p>
    <p>
     <milestone unit="par" n="7"/> Item trimeter anapaesticus colobos fit ita: <lb/>
     <quote type="poetry">‛procul aere canoro’.</quote></p>
    <milestone unit="page" n="p. 597 vol. VI Keil"/>
   </div>
   <div type="section" n="9">
    <head>
     <hi rend="bold"> De metro choriambico</hi>
    </head>
    <p>
     <milestone unit="par" n="1"/>Atque haec quidem quattuor metra, quae supra exposuimus, id est
     dactylicum, iambicum, trochaicum et anapaesticum, ex disyllabis et trisyllabis pedibus
     efficiuntur, prout uniuscuiusque metri ea quae a nobis explanata est ratio declarat. Reliqua
     uero quattuor metra, id est choriambicum, antispasticum, ionicum a maiore, ionicum a minore,
     quamuis quadrisyllabis pedibus ex parte plurima contexantur, ut tamen eorum finis non
     iniucundus sit, prope <supplied>a</supplied> paucarum syllabarum pedibus opem expetunt. </p>
    <p>
     <milestone unit="par" n="2"/>Nam ut eum quem ab exordio proposuimus ordinem dicendi
     persequamur, metrum choriambicum apte efficitur ex tribus choriambis <supplied>et</supplied>
     dactylo et spondio siue trochaeo, ut est illud: <lb/> ‛celsus equo Phoenicia ueste nitens ibat
     Arion’. </p>
    <p> Tribus enim choriambis nisi dactylicus finis adiceretur, nihil in his esset dulce et
     canorum. </p>
    <p>
     <milestone unit="par" n="3"/>Fit hoc metrum etiam ex duobus choriambis et dactylo spondio siue
     trochaeo sequente. Huius exemplum: <lb/> ‛Phoenicia ueste nitens ibat Arion’. </p>
    <p>
     <milestone unit="par" n="4"/>Ex uno etiam choriambo et dactylo et spondio siue trochaeo fit hoc
     metrum ita: <lb/>‛ueste nitens ibat Arion’. </p>
    <p>
     <milestone unit="par" n="5"/>Non solum autem dactylico fine, sed etiam <del>duplice</del>
     iambico colobo metrum choriambicum concludi recte potest in hunc modum: <lb/> ‛celsus equo
     Phoenicia ueste nitens repente fulsit’. </p>
    <p>
     <milestone unit="par" n="6"/>Quae conclusio iambica non modo post tres choriambos, sed post
     duos etiam et post unum non indecenter adiungi potest. </p>
   </div>
   <div type="section" n="10">
    <head><hi rend="bold"> De metro antispastico</hi></head>
    <p>
     <milestone unit="par" n="1"/>Metrum antispasticum, ita ut choriambicum, suauitatis in se nihil
     haberet, nisi aut dactylico aut iambico fine terminaretur. </p>
    <p>
     <milestone unit="par" n="2"/>Post tres igitur <milestone unit="page" n="p. 598 vol. VI Keil"/>
     antispastos dactylus ac deinde spondius siue trochaeus adhibetur. Huius exemplum: <lb/> ‛rapit
     tela, uolans ecce, gerens arma Troius heros’. </p>
    <p>
     <milestone unit="par" n="3"/>Quod metrum fit etiam ex duobus antispastis et dactylo et spondio
     siue trochaeo, ut est hoc: <lb/> ‛rapit tela uolans ecce Troius heros’. </p>
    <p>
     <milestone unit="par" n="4"/>Ex uno enim antispasto et dactylo et spondio siue trochaeo fit
     ita: <lb/> ‛uolans ecce Troius heros’. </p>
    <p>
     <milestone unit="par" n="5"/>Fine etiam iambici metri, quod colobon dicitur, non absurde hoc
     metrum concluditur hoc modo: <lb/> ‛rapit tela uolans ecce gerens arma ruitque laetus’. </p>
    <p>
     <supplied><milestone unit="par" n="6"/>Fit etiam hoc metrum ex duobus antispastis et duobus
      iambis et syllaba, hoc modo: <lb/> ‛uolans ecce gerens arma ruitque laetus’. </supplied></p>
    <p>
     <milestone unit="par" n="7"/>Ex uno etiam antispasto et duobus iambis et syllaba fit hoc modo:
     <lb/> ‛gerens arma ruitque laetus’. </p>
    <p><milestone unit="par" n="8"/> Sciendum sane, cum antispastus pes constet <supplied>ex iambo
      et trochaeo</supplied>. Pro primo enim <supplied>iambo</supplied> si <del>aut iambus</del> aut
     pyrrichius aut spondius aut trochaeus poneretur, metri huius excellentior et latior usus esset.
    </p>
   </div>
   <div type="section" n="11">
    <head><hi rend="bold"> De metro ionico maiore</hi></head>
    <p>
     <milestone unit="par" n="1"/>Metrum ionicum a maiore constat ex ionicis maioribus duobus et
     spondio vel trochaeo, ut est illud apud Iubam: <lb/>
     <milestone unit="page" n="p. 599 vol. VI Keil"/>
     <quote type="poetry">‛ipsa est Chios, ipsa est Samothrace’.</quote>
    </p>
    <p>
     <milestone unit="par" n="2"/>Metrum ionicum a maiore constat ex tribus ionicis maioribus et
     dactylo et spondio siue trochaeo. Huius exemplum: <lb/> ‛tunc insolita sic puer aethra ruit
     aequor in altum’. </p>
    <p><milestone unit="par" n="3"/> Fit etiam hoc metrum ex duobus ionicis maioribus <add>et</add>
     dactylo et spondio sequente siue trochaeo. Huius exemplum: <lb/><add>‛tunc sic puer aethra ruit
      aequor in altum’.<lb/><milestone unit="par" n="4"/> Ex uno etiam ionico maiore et dactylo et
      spondio siue trochaeo fit hoc metrum ita: <lb/> ‛aethra ruit aequor in altum’. <lb/>
      <milestone unit="par" n="5"/> Quod metrum etiam duobus trochaeis siue trochaeo et spondio apte
      concludi potest. Huius exemplum</add></p>
    <p> ‛sumam bona, mag<add>n</add>is fruar, altum ferar, at modeste’. </p>
    <p>
     <supplied><milestone unit="par" n="6"/>Fit hoc metrum etiam, ex duobus ionicis maioribus et
      duobus trochaeis sive trochaeo et spondio, ut est hoc: <lb/> ‛magnis fruar, altum ferar, at
      modeste’</supplied>. </p>
    <p>
     <milestone unit="par" n="7"/> Ex uno etiam ionico maiore et duobus trochaeis siue trochaeo et
     spondio fit hoc metrum ita: <lb/> ‛altum ferar, at modeste’. </p>
   </div>
   <div type="section" n="12">
    <head>
     <hi rend="bold"> De metro ionico minore</hi></head>
    <p><milestone unit="par" n="1"/> Cum uero metrum et choriambicum et antispasticum et ionicum a
     maiore, sicut ostendimus, ita propriis contexantur pedibus, ut, nisi conclusionem aliunde
     accipiant, inelegans atque horridum sit, solum ex his metris, quae quadrisyllabos recipiunt
     pedes, ionicum a minore suo se pede ita explet, ut additamentum non requirat aliorum. Fit enim
     ex quattuor ionicis minoribus ita: <lb/>
     <milestone unit="page" n="p. 600 vol. VI Keil"/> ‛uocat omnes, bona iustis sua semper deus
     adfert’. </p>
    <p> Huic metro neque spondius neque dactylus neque trochaeus extrinsecus adiungitur: paenultimi
     enim pedis postrema syllaba et ultimi priores duae dactylum resonant, posteriores uero duae
     spondium uel trochaeum; eaque de causa hoc metrum suauitatem, quam habet ipsum in sese, non
     deposcit aliunde. </p>
    <p>
     <milestone unit="par" n="2"/> Fit autem metrum hoc ex tribus etiam ionicis minoribus. Huius
     exemplum: ‛bona iustis sua semper deus adfert’. </p>
    <p>
     <milestone unit="par" n="3"/> Ex duobus quoque ionicis minoribus hoc metrum fit ita: <lb/>
     ‛bona iustis deus adfert’. </p>
    <p>
     <milestone unit="par" n="4"/>Alios huic metro pedes idcirco quidam interserendos crediderunt,
     ut copiam et facultatem etiam augerent, sed nihil in his, quod aures blande accipere possint,
     inuenimus: atque ideo longe melius commodiusque censemus, ut metrum ionicum a minore eo, quo
     supra exposuimus modo, unius pedis ingeminatione expleatur, neque alius quisquam pes sequatur,
     quo adsociato non modo ei externa suauitas adquirenda, sed propria amittenda sit. </p>
    <p>
     <milestone unit="par" n="5"/>Diuersa uero inter se metra posse coniungi lyricorum poetarum
     permulta et Graeca et Latina scripta declarant. Itaque dactylico subiungere et dactylicum et
     iambicum et alia licet; iambico quoque uersu eundem in modum etiam iambicum et alium quemlibet
     uersum subicere possumus idque eadem ratione per omnia metra usurpare possumus, ita ut
     diuersorum inter se metrorum sit apta et decora coniunctio. </p>
    <p>
     <milestone unit="par" n="6"/>De arte ergo metrica nihil desiderari, a quoquam scias,
      <supplied>si</supplied> seruatam a nobis docendi rationem perspicias, ut ea, quae alii, qui
     eadem de re scripserunt, confusa et permixta conlocauerant, nos octo tantum generibus, quibus
     exceptis nullum inueniri metrum possit, conprehenderemus, quaeque etiam ex uno quoque genere
     species emanarent ac profluerent, ostenderemus, easque non in inmensum extenderemus, neque
     nouitatis aut cupiditatis potius quam suauitatis iudicio duceremur; Quo ita usi sumus, ut ea
     quae essent in carminibus dura atque aspera, quamuis a quibusdam poetis non essent repudiata,
     praetermitteremus. </p>
    <p>
     <milestone unit="par" n="7"/> Siqui tamen inueniuntur, qui in isdem metrorum generibus ita rude
     atque inusitatum <milestone unit="page" n="p. 601 vol. VI Keil"/> aliquid excogitent, ut id et
     cum eadem pedum lege et cum aurium delectatione consentiat, id abs te respui non oportebit: ea
     enim in re, quae ipsa per se infinita sit, nouum aliquid reperiendi constitui finis non potest.
      <supplied>Ad</supplied> te tamen ceterosque, qui se esse metricae disciplinae non ignaros
     uolent, ea sententia conueniet, ut ex his quae a nobis declarata sunt metrorum rationem atque
     doctrinam abunde consecutos, etiam si nihil a quoquam adiciatur, existiment. </p>
    <milestone unit="page" n="p. 607 vol. VI Keil"/>
   </div>
  </body>
 </text>
</TEI>
