<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>De b muta et u uocali</title>
    <author>Martyrius</author>
    <respStmt>
     <resp>transcodifica di base da rtf a xml-tei</resp>
     <name>piero colombo - step srl</name>
    </respStmt>
    <respStmt>
     <resp>Testo</resp>
     <name>Marinone, GL-CD</name>
    </respStmt>
    <respStmt>
     <resp>Controllo marcatura XML-TEI</resp>
     <name>Ermanno Malaspina</name>
    </respStmt>
   </titleStmt>
   <publicationStmt>
    <publisher>digilibLT</publisher>
    <pubPlace>Vercelli</pubPlace>
    <date>2017</date>
    <availability>
     <p>
      <ref target="http://creativecommons.org/licenses/by-nc-sa/3.0/it/"/>
     </p>
    </availability>
    <idno>dlt000356</idno>
   </publicationStmt>
   <sourceDesc>
    <p><hi rend="italic">Grammatici Latini, VII. Scriptores de orthographia. Terentius Scaurus, Vellius Longus etc.</hi>, ex recensione H. Keilii, Hildesheim 1961, 165-199 (reprografischer Nachdruck der Ausgabe, Leipzig 1880).</p>
   </sourceDesc>
  </fileDesc>
  <encodingDesc xmlns="http://www.tei-c.org/ns/1.0">
   <projectDesc>
    <p>digilibLT. Biblioteca digitale di testi latini tardoantichi.</p>
    <p>Progetto diretto da Raffaella Tabacco (responsabile della ricerca) e Maurizio Lana</p>
   </projectDesc>
   <editorialDecl>
    <p>
     <hi rend="bold">Note di trascrizione e codifica del progetto digilibLT</hi>
    </p>
    <p>Abbiamo riportato solo il testo stabilito dall'edizione di riferimento non seguendone
     l'impaginazione. Sono stati invece esclusi dalla digitalizzazione apparati, introduzioni, note
     e commenti e ogni altro contenuto redatto da editori moderni.</p>
    <p>I testi sono stati sottoposti a doppia rilettura integrale per garantire la massima
     correttezza di trascrizione</p>
    <p>Abbiamo normalizzato le U maiuscole in V seguendo invece l'edizione di riferimento per la
     distinzione u/v minuscole.</p>
    <p>Non è stato normalizzato l'uso delle virgolette e dei trattini.</p>
    <p> Non è stata normalizzata la formattazione nell'intero <hi rend="italic">corpus</hi> :
     grassetto, corsivo, spaziatura espansa. </p>
    <p> Sono stati normalizzati e marcati nel modo seguente i diacritici. <lb/> espunzioni:
     <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]>
     <lb/>
     <hi rend="italic">loci desperati</hi> :
     <![CDATA[ <unclear>testo</unclear> o <unclear/> testo]]> si visualizzano †testo† e †testo <lb/>
     lacuna materiale: <![CDATA[<gap/>]]> si visualizza [...] <lb/> lacuna integrata dagli editori:
     <![CDATA[<supplied><gap/></supplied> si visualizza <...>]]>
    </p>
    <p> Sono stati marcati i termini in lingua greca
     <![CDATA[<foreign xml:lang="grc">αβγ</foreign>]]>
    </p>
    <p> Ulteriori informazioni sulle norme di trascrizione e codifica su <ref
      target="http://digiliblt.lett.unipmn.it/upload/docs/note_di_trascrizione_e_di_codifica.pdf"
      >Note di trascrizione e codifica di testi latini tardoantichi
      [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref>
    </p>
   </editorialDecl>
  </encodingDesc>
  <profileDesc>
   <langUsage>
    <language ident="la">Latino</language>
   </langUsage>
  </profileDesc>
 </teiHeader>
 <text>
  <body>
   <head>Martyrius de b muta et u uocali</head>
   <p>
    <milestone unit="row" n="riga 3 vol. VII Keil"/> artem quidem grammaticam nostris auctoribus
    recte scribendi loquendique gratia uisum fuit insistere et illustrissimis suis nos conlucere
    sudoribus, ut manifesta luce per eorum regulas gradientes sine quodam errore signa uiamque
    litterarum sequamur. b autem litteram, quam ipsi mutam nominare maluerunt, et u uocalem, quam
    poni saepe pro eius potestate cognoscimus, non diligentius exercitatas dedere, quo modo cunctis
    dictionibus inseri debeant, nescio qua de causa. aut enim huiusce operis auctores latuit, aut
    eas contempsere quasi leues aut ut certas ipsis neglexere nimium. sed quoniam nec tale studium
    cuiusquam inspexisse cognoscimus, et quae apud illos humilia manifestaque sunt, apud nos magna
    et obscura consistunt, placet hoc commentario nostro acceptis seminibus ab Adamantio meo patre,
    qui sanctissimo grauissimoque iudicio auctor doctorque <milestone unit="page"
     n="p. 166 vol. VII Keil"/> elocutionis Latinae uisus est non futilis, quantum natura
    ministrauit, exponere duorum gratia. ex hoc enim prodesse quidem licet parua legentibus atque
    scribentibus, aeternam uero gloriam nostro labori parare sine dubio credimus. syllabas igitur
    unius cuiusque dictionis supra dictis litteris accommodatas siue capite fulgentes siue medio
    uallatas seu finem obseruantes, quantum ratio exposcit, tractabimus inspectis praecipue
    diligenter antiquis exemplariis, quae sunt a nostris iam dudum probata maioribus. et quia sine
    uocalium ordine syllabas posse nullo modo consistere ipsa primum natura, institutionibus deinde
    praeceptisque doctorum instructi cognoscimus <del>tum uocalium</del>, pro earum dignitate
    inceptum operis huiusce proponemus. summa itaque et generalis nostra diuisio in nomine uerboque
    spectabitur. sed hae quoque partes diuidentur trifariam, id est in primam mediam atque ultimam
    syllabam, haec distributio quamuis apud Graecos Herodiano displicuit. et primum incipiamus de
    nomine ac de prima nominis syllaba, exercentes ubique scilicet nominatiuum, quod alii casus
    notabuntur similiter. et quoniam in quibusdam istum deficere nouimus, per quoscumque casus
    inueniemus, illa quoque nomina tractare temptabimus. </p>
   <milestone unit="page" n="p. 167 vol. VII Keil"/>
   <div type="section">
    <head>de nomine</head>
    <p>
     <hi rend="bold"> de nomine ac de prima nominis syllaba</hi>
    </p>
    <p> ua syllaba praefulgens in capite nominis per u uocalem loco positam consonantis scribetur,
     quoniam haec apud Latinos littera plus ualet quam <supplied>b</supplied> muta, eo quod et
     uocalis habetur et consonans, quando usus poposcerit, ut uates uagus uanus ualidus uacuus
     uagina, excepto basio. balineum enim et baculum, a quo etiam bacillum nascitur diminutiuum, ex
     Graeca elocutione transfigurata consistunt. praeterea excipi cognouimus haec quae subiecta sua
     cum interpretatione reddemus, quae nusquam nisi in diuersis cottidianis glossematibus repperi,
     batiola <foreign xml:lang="grc">ποτήριον</foreign>, basus<foreign xml:lang="grc">
      φαλλός</foreign>,<foreign xml:lang="grc"> τὸ αἰδοῒον τῶν βιολόγων</foreign>, batulus <foreign
      xml:lang="grc">μογίλαλος</foreign>. haec nos, quoniam lecta non inuenimus, inscrutata
     relinquimus. illa quoque nomina, quorum secunda syllaba in a litteram desinet, per b mutam
     scribentur, ut <del>bambalo <foreign xml:lang="grc"> ψελλιστής</foreign></del> baca <foreign
      xml:lang="grc">κόκκος</foreign>, balatro<foreign xml:lang="grc"> ἄσωτος</foreign>,
      balatus<foreign xml:lang="grc"> βληχηθμός</foreign>, barathrum ac talia. </p>
    <milestone unit="page" n="p. 168 vol. VII Keil"/>
    <p> ue correpta nominis principium obsidens u digammon similiter habeat in scriptura, ut Venus
     uenia uerecundus uenerabilis uetus uenenum uehemens uehiculum, ita tamen si non ab aduerbio
     bene compositionem habuerint nomina. haec namque per b mutam notabuntur, eo quod aduerbium bene
     per b mutam scribi ratio regularum compellit hac de causa. quaedam aduerbiorum a nomine uenire
     non dubium est, et si nominis datiuus casus singularis in o desinat, ultima o littera in e tam
     breuem quam longam conuersa facit aduerbium, ut doctus docti docto docte, malus mali malo male.
     ergo et bonus boni bono bone debebat facere. sed ne uocatiuus casus, non aduerbium putetur, ut
     o bone uir, uisum est etiam paenultimam o litteram in e conuertere, ut hoc aduerbium, illud
     nomen iudicetur. igitur a bono factum est aduerbium bene. bonum uero per hanc litteram signari
     monstrabunt sequentia. sic itaque si ab aduerbio bene composita fuerint nomina, per b mutam
     scribentur, ut benignus beniuolens <milestone unit="page" n="p. 169 vol. VII Keil"/> benificus.
     meminerimus tamen beatum a superius dicta abhorrere regula, quod primam syllabam nulla sequitur
     consonans. et quoniam huic etiam opponitur regulae uehemens et uehiculum, admonemus
     adspirationem, ut in multis, hic quoque inseri pro consonante possibile. ue producta in eadem
     sede conlocata, siquidem masculini uel neutri generis erunt nomina, quibus haec fuerit
     praeposita syllaba, per u uocalem pro consonante signabitur, ut uenator uelum <del>ueretrum
       <foreign xml:lang="grc">τὸ μόριον</foreign></del> ueratrum uenabulum. si erunt uero feminina
     tantummodo, quorum origo a masculino uenire non cernitur, per b mutam scribentur,
      besica<foreign xml:lang="grc"> ἡ φῦσα</foreign>, belua, bestia, ita tamen si non duarum
     fuerint syllabarum: nam mutabunt scripturam, ut uena, uespa<foreign xml:lang="grc">
      ἀνθηδών</foreign> et similia. his quoque opponitur beta, quae Graece<foreign xml:lang="grc">
      σεῦτλον ἢ κατὰ Ἀττικοὺς τεῦτλον</foreign> uocatur, quoniam in Graeco idem genus obseruare non
     potuit. praeterea quaerimus, cur ueritas et feminini generis <milestone unit="page"
      n="p. 170 vol. VII Keil"/> existens et superans disyllaborum mensuram per u, non per b
     scribitur; et dicimus, quod non est primae positionis nomen, sed descendit a mobili genere. est
     enim uerus uera uerum, ex quo nascitur appellatio ueritas, et ideo primiformis sui regulam
     necessario defendit. simili modo et uenatrix masculini sui originem sequitur. </p>
    <p> ui longa uel breuis nomini praebens initium, si a numero bis, id est secundo, composita
     fuerit, per b mutam scribetur. discretionis enim gratia bis numerus per hanc litteram
     scribitur, ut separetur a nomine monosyllabo, quod uim et necessitatem significat, ueluti
     biceps bilinguis biformis bipatens biennium bimum biga biduum bicolor bipinnis biiugum ac
     talia. </p>
    <p> si hoc autem pura remaneat numero, u traducta in consonantium potestatem fuerit posita, ut
     uictor uinum uitis uictus uinitor uita uia uidua uipera uiator uitisator, praeter bitumen, quia
     neutri generis consistens numerum disyllaborum excessit; bilem etiam discretionis causa: nam si
     fellem <milestone unit="page" n="p. 171 vol. VII Keil"/> significet, per b mutam scribetur; si
     breue aliquod, per u digammon scribetur. </p>
    <p> bibula enim a bibo uerbo traducitur, cuius postea regulas meditemur. </p>
    <p> uo breuis uel producta obseruans principium per u litteram uocalis amissa potestate
     scribetur, ut uoluntas uoluptas uorago uocabulum uomis uotum, bono tantummodo regulam
     spernente, eo quod in tria genera dispertitur, cum praedictorum nihil figuram mobilium recipit. </p>
    <p> bu siue producta seu correpta fuerit praeposita, b mutam habebit in scriptura, ut buxus,
     bufo <foreign xml:lang="grc">φυσίγναθος</foreign>, bustum, bucina, bucula et huiusce modi
     omnia. nullo enim modo poterat ipsa sibi <supplied>u</supplied> littera praeponi alia etiam
     consonante in prima non coniuncta syllaba. cum tamen dissimilis continuo littera fuerit
     subsecuta, ut uultus uulgus Vulcanus ac talia, per u digammon scribetur. nam si prima syllaba
     desinat in consonantem, ex qua etiam secunda incipiat, b mutam repetit in scriptura, ut bucca
     bulla et similia. </p>
    <milestone unit="page" n="p. 172 vol. VII Keil"/>
    <p> bab uel alia intercedente uocali nullam repperi nominis incipientem syllabam. uac syllaba
     quotiens praeposita fuerit, u uocalem habeat pro consonante, ut uacca uaccinium. nam Bacchus et
     baccar sibi Graeca uindicauit prudentia. uec uic syllabas inueni deficere. boc unum barbarum
     didici, id est Bocchus, quod b mutam habere cognouimus in scriptura. et sciendum quod nomina
     peregrina, si trahuntur ad Latinum sermonem, b mutam sibi plerumque defendunt. ideo autem
     diximus plerumque, quia sunt quae Latinis seruiunt regulis, ut Massiua. hoc enim nomen licet
     barbarum consistat, tamen regulam in scriptura conseruat, quam suus locus monstrabit. buc
     primam syllabam in uno repperi solummodo nomine, hoc est bucca, quod per b mutam scribitur, ceu
     paulo ante rationem reddidimus. bad baf bag bak syllabas uel intercedentibus aliis uocalibus
     Latina minus connumerauit facundia. </p>
    <p> ual prima syllaba, siquidem l fuerit littera subsecuta, per u <milestone unit="page"
      n="p. 173 vol. VII Keil"/> scribetur, ut <del>Valentinianus</del> uallis et uallum. nam
     ballaenam et ballistram a Graeco sermone dici mea putauit sententia, hanc <foreign
      xml:lang="grc">παρὰ τὸ βάλλειν ἑαυτὴν καὶ ῥίπτειν</foreign>, illam <foreign xml:lang="grc"
      >παρὰ τὸ βάλλειν καὶ στρωννύναι</foreign>,<foreign xml:lang="grc"> τουτέστιν
      ἀναιρεῒν</foreign>. </p>
    <p> si uero haec non sequetur littera, per b mutam signabitur, ut baluus <foreign xml:lang="grc"
      >ὁ ψελλός</foreign>, balteus et balbae<foreign xml:lang="grc"> θύραι</foreign>, nisi a
     uestibulo et albo nomen hoc arbitremur compositum: praeter aduerbium ualde, eo quod per
     detractionem i litterae dictum esse non dubium est. ualide enim integra dictio consistit, ut
     arbitror, et hoc namque uenit de nomine: facit enim ualidus ualidi ualido. ergo ualide
     aduerbium facere debebat, unde si uoluerimus incorruptam emittere dictionem, primae syllabarum
     subiaceat regulae. uel syllaba, siquidem sola permaneat, erit coniunctio disiunctiua, quae per
     u digammon omnifariam scribetur. si uero caput fuerit nominis, b mutam habebit in scriptura, ut
     bellum bellissimum et bellaria<foreign xml:lang="grc"> τὰ τραγήματα</foreign>: praeter uellus
     discretionis gratia. nam si per u digammon scribatur uellus, genere neutro ac declinatione
     tertia nuncupetur, ut uillum significet: hoc uellus enim huius uelleris dicitur. si autem per b
     mutam notetur, genere masculino ac declinatione secunda declinabitur, ut scitum denuntiet: hic
     enim bellus <milestone unit="page" n="p. 174 vol. VII Keil"/> huius belli, scitus uel iocosus,
     per casus declinatur. uil syllaba si fuerit antecedens, u uocalem habebit pro consonante, ut
     uillus <foreign xml:lang="grc">ὁ μαλλός</foreign>, uilla <foreign xml:lang="grc"> ὁ
      ἀγρός</foreign>. uol primam nominis syllabam neque breuem inueni neque longam, nisi antiquitus
     pro uul figuratam, ut uoltus pro eo quod est uultus, uolnus pro uulnus et similia. quae si
     libido fuerit adhibere, iuxta rationem uul syllabae necessario scribentur, per u digammon
     scilicet, ut uultus uulgus uulpes uultur Vulcanus; bulla quippe notata solummodo iuxta quam
     superius dedimus rationem. </p>
    <p> bam et uocalibus aliis interuenientibus in prima syllaba nullius nominis enuntiari cognoui,
     nisi in glossematibus bamma<foreign xml:lang="grc"> ὀξύγαρον</foreign> atque bambalo <foreign
      xml:lang="grc"> ὁ ψελλιστής</foreign>, quae per b mutam scribuntur. uan uen uin syllabae u
     uocalem habebunt pro consonante, ut uannus uentus uindicta. bon bun syllabas non inueni
     praepositas. </p>
    <p> uap praefinita syllaba u uocalem habebit pro consonante, ut uappa <milestone unit="page"
      n="p. 175 vol. VII Keil"/><foreign xml:lang="grc">ὑδαρὴς οἶνος</foreign>. alias uocales inter
     u et p conlocatas inueni deficere. in q syllabam definitam similiter inuenire non potui. </p>
    <p> bar cum incipit syllaba, b mutam habuerit positam, ut barrus <foreign xml:lang="grc">
      ἐλέφας</foreign>, bardus <foreign xml:lang="grc">ἀναίσθητος</foreign>, bargus <foreign
      xml:lang="grc">ἀφυής</foreign>, barba et quod in glossematibus inueni bargina<foreign
      xml:lang="grc"> ἡ προσφώνησις βαρβαρική</foreign>. excipitur nomen proprium Varro tantummodo a
     regula. uer uir syllabae longae uel breues u uocalem loco positam consonantis habebunt, ut
     uertex, uergiliae <foreign xml:lang="grc">πλειάδες</foreign>, uerbum, uir uirga uirgo uirtus
     Virbius. excipitur a regula tantummodo berna, quod nomen licet ego inueni per u digammon
     scriptum, tamen, quia illustris memoriae audiui Memnonium, omnis hominem facundiae iudicem, se
     dicentem de hoc reprehensum a Romano quodam disertissimo, ut per hanc enuntiauerit litteram,
     nos quoque notamus ac temptamus rationem reddere quasi diuersitatis causa. si enim berna domi
     genitum significat, id est <foreign xml:lang="grc">ὁ οἰκογενής</foreign>, commune est duum
     generum secundum ueteres, trium uero <milestone unit="page" n="p. 176 vol. VII Keil"/> secundum
     meam sententiam, et per b mutam scribitur. si uero temporale quoddam denuntiet, erit mobile: a
     uere namque uernus uerna uernum fit, ut siquis dicat uernus sol, uerna hirundo, uernum tempus,
     et u digammon sicut<foreign xml:lang="grc"> πρωτότυπον</foreign> eius in scriptura tenebit. his
     ita se habentibus possumus etiam intellegere bernam dictum esse eum qui in bonis hereditariis
     natus est: bona uero per hanc litteram scribi supra dicta demonstrant. </p>
    <p> uor syllabam neque breuem neque longam in Latino sermone ulli inueni praepositam nomini,
     nisi uortex pro eo quod est uertex, sicuti uolnus pro eo quod dicitur uulnus antiquos figurasse
     meminimus. uur similiter cognoui deficere praeter hoc quod in proprio didicimus nomine, id est
     Burria, quod etiam per b mutam scriptum esse secundum regulam nouimus in supra dictis
     expositam. </p>
    <p> uas monosyllabum recognoui solum, quod per u litteram loco scribitur consonantis, ut uas.
     bassus etiam, id est grassus, in glossematibus repperi et per b mutam scribi cognoui. </p>
    <milestone unit="page" n="p. 177 vol. VII Keil"/>
    <p> bes longam similiter nomen monosyllabum repperi; significat autem uncias octo, quod
      <del>per</del> b mutam tenere consuetudo tradidit in scriptura. </p>
    <p> breuem non inuenire potui. nam uesper uestis ac similia, licet per u uocalem pro consonante
     scribantur, tamen iuxta rationem supra dictam, ubi fecimus mentionem ue correptam debere per u
     digammon scribi, quoniam s littera sequenti syllabae sine dubio iungitur. uis nomen
     monosyllabum numero non subiacens, sed quod interpretatur uiolentia uel potestas, u digammon
     tenebit in scriptura. nam quod significat numerum propter discretionem per b mutam scribitur,
     ceu superius fecimus mentionem. </p>
    <p> bissum etiam, quod integrum significat <foreign xml:lang="grc">ἀκέραιον</foreign>, per b
     mutam in glossematibus repperi. uos longa, si pronomen fuerit, per u uocalem pro consonante
     positam, si nomen, per b mutam scribetur, aliis scilicet casibus in utroque numero hanc quae
     est in priore syllaba scripturam sequentibus. </p>
    <p> sed quoniam in genetiuo et in aliis casibus praeter uocatiuum hoc nomen crescere cognouimus
     et per u litteram posteriorem quoque syllabam enuntiari (bos enim bouis, licet similem genetiuo
     nominatiuum quidam decernant, et boui datiuo et accusatiuo bouem facit), euenit etiam quibusdam
     nominibus in casu nominatiuo u litteram penitus non habere, in aliis uero <milestone
      unit="page" n="p. 178 vol. VII Keil"/> eandem litteram inueniri, ut Iuppiter Iouis, notandum
     quod etiam illa per u uocalem pro consonante scribentur ultimae uis syllabae seruantia regulam,
     quam paulo post suus locus monstrabit. bus syllabam in capite nominis positam nullo modo
     inuenire potui. </p>
    <p> bat in uno tantum repperi nomine genere neutro pluraliter enuntiato, id est battualia, quod
     b mutam habere cognouimus. exercitationes autem militum uel gladiatorum significat. inde etiam
     battuatores <foreign xml:lang="grc">τοὺς βασανιστάς </foreign> dici puto. bet deficere comperi.
     uit per u digammon scribitur, ut uitta. bot but syllabas Romanum penitus non admittit eloquium. </p>
    <p> uix uox monosyllaba didici tantummodo, quae per u litteram uocalem in consonantium
     potestatem traductam scribentur. alias uocales x quidem antepositas, b autem litterae
     cohaerentes per articulatas uoces consistere Latina nimium ignorauit facundia. </p>
    <milestone unit="row" n="riga 15 vol. VII Keil"/>
    <p>
     <hi rend="bold"> de mediis</hi>
    </p>
    <p>
     <hi rend="bold"> syllabis</hi>
    </p>
    <p> de syllabis in capite nominum positis, quantum potuimus, sine <milestone unit="page"
      n="p. 179 vol. VII Keil"/> praetermissione tractauimus. notum enim omnibus credo consistere
     quod necesse est, litteram nostro labori propositam si consonans fuerit consecuta, in quacumque
     dictione b mutam sine dubio scribi, ut blandus, gibbus <foreign xml:lang="grc"
     >κυρτός</foreign>, bratteum, latebrae, tenebrae atque omnia talia. nunc rationabiliter mediae
     syllabae nostrum sortientur laborem. </p>
    <p> ua syllaba in medio nominis posita per u digammon scribetur, ut auarus caluaria, praeter
     carbasum, quod nomen Graecum magis quam Latinum arbitror. ambages enim per b mutam notatur, aut
     quia praeposita est m littera, aut quod ex duobus corruptis nomen arbitramur compositum, quasi
     ambo actae: unde dicitur et ambire. ergo composita uel appellationes uel traducticia siue
     facticia, id est quae ex aliis facta sunt, notare debemus sequentes<foreign xml:lang="grc">
      πρωτότυπα</foreign>, ut nouus noualis, et deriuatiua, ut Alba Albanus, silua Siluanus, priuo
     priuatum, libo libatum uel inlibatum. </p>
    <milestone unit="page" n="p. 180 vol. VII Keil"/>
    <p> quorum quia alia ex posteritatis syllaba nominum, alia ex uerbis composita uel deriuata
     sunt, suis locis rationem festinabimus reddere. </p>
    <p> ue correpta siue sola fuerit siue adiecta consonante, per u uocalem loco positam consonantis
     notetur, ut iuuenis alueus fouea aduena iuuencus cauerna nouerca et aduersus praepositio,
     praeter trabeam. gubernator enim licet per b mutam scribatur, tamen hoc nomen arbitror a
     guberno uerbo figuratum consistere, cuius regulas postea meditabimur. ita tamen, si non
     diminutiua nomina uel deriuatiua fuerint. illa enim, sicut superius diximus, prototypa sua
     sequentur, ut liber libertus libellus, labrum labellum, hiems uel imber hibernus, flabrum
     flabellum, tabula taberna, bellator imbellis uel imbecillus, quae omnia per b mutam ceu
     primiformia scribentur certissime. be producta per b mutam omnifariam scribetur, ut uerbena,
     rubeta <foreign xml:lang="grc">ὁ φρῦνος</foreign>, ambesum, habena. excipitur auena, quae
     significat tibiam <milestone unit="page" n="p. 181 vol. VII Keil"/> uel stipulam, discretionis
     causa. nam seuerus a saeuo ueniens posteritatis uus syllabae consequitur regulam, cuius
     rationem suus locus monstrabit. </p>
    <p> ui breuis per u uocalem habentem uim consonantis scribetur, ut Fauius auidus Flauius fauilla
     prouincia exuuiae obliuium diluuium sauium liuidum, simpuuium<foreign xml:lang="grc"> εἶδος
      σκεύους ἱερατικοῦ</foreign>: praeter obitum nomen et subito atque obiter<foreign
      xml:lang="grc"> κατὰ ταὐτόν</foreign> aduerbia, quia ob et sub utpote praepositiones antiquos
     puto in scriptura seruasse, b litteram non mediae sed primae adiungentes syllabae. Virbius
     etiam abstractus a regula, quoniam uirum bis factum esse memorant, quem numerum per b mutam
     scribi ante lata declarant: quidam uirum bonum, alii herobium, tamquam sit <foreign
      xml:lang="grc">ἥρως ἀναβεβιωκώς</foreign>, alii deum esse qui uiribus praeest interpretantur
      <del>ipsum nomen</del>: et aduerbium, quod uerbum habet <foreign xml:lang="grc"
      >πρωτότυπον</foreign>, cuius regulam monstrabunt quae fuerint exposita postea. his praeterea
     notatur <milestone unit="page" n="p. 182 vol. VII Keil"/> ambiguus. namque m semiuocali
     praeposita in una eademque dictione numquam u littera pro consonante sequitur. huic opponitur
     quamuis; sed hoc uidetur esse compositum, cum posterior uis syllaba subiungitur plurimis, ut
     abs quouis quorumuis utrumuis ac talia. obseruandum tamen ne es pura syllaba terminauerit
     nomina: si enim ita fuerint enuntiata, per b mutam sine dubio mediae syllabae scribentur, ut
     abies scabies rabies. </p>
    <p> atque haec quoque species bipartita consistit. nam si trisyllaborum maiorem habuerint
     numerum, per u digammon necessario notentur, ut inluuies. </p>
    <p> lis etiam syllaba terminata per b mutam scribi compulerit nomina, ut nobilis mobilis
     laudabilis mirabilis, excepto <del>seruili</del> ciuili et ouili, quod a <del>seruo
      seruilis</del> ciue ciuilis atque oue ouilis uis syllaba posteritatis deducunt originem, cuius
     postea regulas meditabimur. licet enim habitus excubiae probitas arbitrium dubium ac talia per
     b mutam scribuntur, tamen hac de <milestone unit="page" n="p. 183 vol. VII Keil"/> causa,
     quoniam a uerbis figurata consistunt, et sciendum quod quaecumque nomina cum uerbis habent
     societatem, uerborum regulis, quas postea loco suo dederimus, ipsa quoque necesse subiaceant. </p>
    <p> bi longa, si paenultima fuerit, per b mutam scribetur, ut libido rubigo tibicen ambitus
     concubina cubile. sed hoc etiam manifestamus, quod horum quaedam in transfiguratione
     corripiuntur, ut tibicen tibia, cubile cubitus uel concubium, quae licet uim longarum
     amiserint, tamen eandem scripturam etiam in remutatione seruare desiderant. sciendum praeterea
     quod, si in compositis nominibus uel antepaenultima sede ui longa inciderit syllaba, per u
     uocalem pro consonante scribetur, ut inuitus diuigenus Lauinia priuilegium ac talia. priuignum
     etiam huic regulae inseruire non dubito, quia per detractionem e litterae dici puto: priuigenum
     enim integram magis esse dictionem noster animus arbitratur. admonemus quoque quod in
     deriuatiuis hic etiam, sicut ubique, spectabimus primiformium <milestone unit="page"
      n="p. 184 vol. VII Keil"/> regulas, ut ceruix ceruical, puluis puluinarium, quas a
     posteritatis syllaba uenientes paulo post retegemus. et conubium uel ex nubtiis uel ex nubo
     uerbo compositum esse quis abneget? siue igitur a nubtiis, b mutam habebit secundum regulam
     quam ante posuimus, ubi diximus numquam u digammon consonanti praeponi, siue de nubo uerbo
     factum esse dicamus, eandem scripturam tenebit secundum rationem quam in uerbis festinabimus
     reddere. hanc regularum diuisionem confirmat scriptura conuiuii: nam dissimili tempore uiui
     syllabae constitutae notantur similiter, quod prior, id est antepaenultima, longa est et
     speciem regulae meruit paulo ante memoratae, ubi meminimus ui longam in antepaenultima sede
     constitutam per u uocalem habentem uim consonantis necessario scribi; manens altera breuis
     supra dictae seruiuit regulae, ubi diximus ui breuem in medio nominis positam per u digammon
     notari. ergo regulam absurde esse diuisam non arbitror. </p>
    <milestone unit="page" n="p. 185 vol. VII Keil"/>
    <p> uo syllaba longa uel breuis in medio nominis posita per u digammon scribetur, ut aduocatus
     friuolum diuortium deuotus fauonius, abortu et sobole regulam propter praepositiones, ut puto,
     negantibus. bu syllaba per b mutam notetur certissime, ut tribunal robustus uocabulum ebulum
     cunabulum moribundus furibundus atque omnia talia, auunculo tantum minus regulae connumerato,
     ideo quod formam diminutiui uel deriuatiui seruare minime dubitatur et quasi uenire ab auo
     demonstratur, ut auus auunculus. auum uero per u digammon scribi suus locus monstrabit. <hi
      rend="bold"> de ultimis</hi></p>
    <p>
     <milestone unit="row" n="riga 11 vol. VII Keil"/> haec de mediis syllabis. reliquum est ultimis
     nominum syllabis imponere studium. </p>
    <p> ua syllaba nominis terminata, siquidem l antelata littera uel uocalis <milestone unit="page"
      n="p. 186 vol. VII Keil"/> natura longa in paenultima fuerit, per u digammon scribetur, ut
     silua malua calua uua oliua, praeter balbas, si tamen prior syllaba per b mutam scribetur,
     discretionis gratia, ideo ne non tam fores quam ineffabiles uoces denuntient. nam per b mutam
      enuntiatae<foreign xml:lang="grc"> θύρας ἤγουν πυλῶνα λαμπρόν</foreign>, per u digammon ultima
     scilicet syllaba, de qua etiam nunc loquimur,<foreign xml:lang="grc"> τὰς ψελλάς</foreign>
     significant: Persius <quote type="poetry">«balua de nare locutus»</quote>. si uero haec, id est
     l, non praefulgeat littera uel ex una uocali natura longa non erit paenultima, b mutam decenter
     in scriptura tenebit, ita tamen si non a masculino genere nomina fuerint figurata, ut herba
     tuba turba iuba, larba <foreign xml:lang="grc"> δαιμόνιον</foreign>, barba, obba<foreign
      xml:lang="grc"> ποτήριον</foreign>, glaeba, pronuba. excipiuntur caterua Minerua, quia
     disyllaborum huius regulae superantia numerum habuere longam positione paenultimam. </p>
    <p> ue syllaba correpta per u digammon sine dubio scribetur, siue a se <milestone unit="page"
      n="p. 187 vol. VII Keil"/> oriantur nomina, siue ab aliis ueniant, ut conclaue suaue siue
     quidue atque his similia. ue productam inuenire non potui. bi non inueni terminatam nisi in
     pronominibus datiui casus et in aduerbiis, quae per b mutam omnifariam scribentur, ut tibi sibi
     ubi ibi, et in pluralibus nobis uobis. et semel sciendum quod quaecumque siue nomina siue
     pronomina in datiuo casu singulari uel plurali b litteram habeant in alio casu penitus eadem
     non fulgente littera, per b mutam scribentur, ut omnibus similibus pluribus ac talia. </p>
    <p> bo syllaba definita per b mutam scribetur, ut turbo bubo et tabo, licet per ablatiuum casum
     enuntiatur, solummodo excepto pauone. bu syllabam ac mutas omnes atque f semiuocalem ua
     syllabae cohaerentes uel intercedentibus aliis uocalibus cognoui deficere. unde suscepto
     reliquarum semiuocalium numero regulas, quantum uires sufficiunt, meditemur. </p>
    <p> bal syllaba terminata per b mutam scribetur, quam in barbaris nominibus <del>aut
      Latinis</del> nouimus inuenisse, ut Hannibal Hasdrubal Adherbal. alias uocales inter b et l
     conlocatas reperire non potui. </p>
    <milestone unit="page" n="p. 188 vol. VII Keil"/>
    <p> bam ban syllabas cum aliis uocalibus in nominatiuo casu a Latino sermone abhorrere
     cognouimus, excepto nouem: significat autem indeclinabilem numerum, qui per u digammon
     scribitur: notatis etiam quibusdam neutralibus, quae postmodo aliis subiciemus generibus. </p>
    <p> bar ber syllabae terminatae per b mutam scribentur, si disyllaborum non egredierint numerum,
     quorum naturali longa minime carebit paenultima, id est si non fuerint trisyllaba, quae
     naturalem longam non habebunt paenultimam, ut iubar imber faber uber suber coluber Mulciber
     liber et per analogiam uerber. si enim trisyllaba fuerint neutri generis, quae longam
     paenultimam naturaliter habebunt, per u uocalem loco positam consonantis notentur, ut cadauer
     papauer et similia. nam puluer, licet est disyllabum, tamen, quoniam antiqui duplicem
     nominatiuum enuntiari maluerunt (non solum enim puluer sed etiam puluis dixerunt), hac de causa
     per u digammon scribitur, uis syllabae posteritatis, cuius rationem suo loco monstrabimus,
     arripiens regulam. uir per u uocalem uim consonantis habentem scribetur, ut semiuir triumuir,
     licet composita, non sunt <milestone unit="page" n="p. 189 vol. VII Keil"/> simplicia. uor per
     u digammon notetur, ut liuor et Mauors, si hoc nomen in hac parte poni necessarium dicimus:
     quidam enim non solum Mars sed etiam Mauors, unde et Mauortia, dici uolunt: excepto arbore,
     quoniam nuncupatur et arbos, quod per b mutam scribi docuit consuetudo. nam labor fauor feruor
     pauor ex uerbo figurata uerbi quoque non abnegant regulam. bur syllaba terminata b mutam in
     scriptura tenebit, ut ebur robur. bas syllabam terminari in Latino sermone parum inuenire
     potuimus. </p>
    <p> ues breuis definita syllaba per u uocalem pro consonante scribetur, ut diues. </p>
    <p> bes longa cum fuerit terminata, b mutam tenebit in scriptura, ut labes tabes pubes nubes,
     quamuis nubis quidam nominatiuum enuntiari maluerunt. </p>
    <p> uis per u uocalem loco positam consonantis, ut ciuis niuis nauis clauis grauis puluis
     suauis. licet enim scrobis et orbis per b mutam scribantur, tamen hac de causa, quoniam quidam
     nominatiuum singularem sine i littera enuntiari uoluerunt. bos per b mutam, ut arbos, ceu
     superius meminisse cognoscimus. bus, siquidem masculini generis tantum nomina fuerint, per b
     mutam scribetur, ut cibus naebus morbus rubus globus nimbus lembus <milestone unit="page"
      n="p. 190 vol. VII Keil"/> lumbus, neruo notato solummodo, quia, si e longa fuerit praeposita,
     faciet uerbum: eneruo enim <foreign xml:lang="grc">ἐκνευρίζω</foreign> positio uerbi dicitur,
     cuius rationem, cum de uerbo locuti fuerimus, maturabimus reddere. obseruabimus tamen
     disyllaborum ut non egredierint numerum aut paenultimam longam ex una uocali minus naturaliter
     habeant: nam mutabunt scripturam, ut riuus cliuus aceruus genetiuus nominatiuus et cetera. sed
     quia Coroebus supergrediens numerum disyllaborum per b mutam notatur, sciendum quod ideo hanc
     litteram tenuit in scriptura, uel quia peregrinum nomen, haut Latinum existit, uel quia
     paenultimam longam non ex una uocali, sed ex diphthongo meruit. </p>
    <p> si uero mobilia uel ex parte mobilia uel promiscua fuerint, per u uocalem loco positam
     consonantis, ut nouus noua nouum, saeuus saeua saeuum, curuus curua curuum, baluus balua
     baluum, toruus torua toruum et clauus claua clauum, licet aliam per genera significationem
     suscipiunt; auus auia, <milestone unit="page" n="p. 191 vol. VII Keil"/> ceruus cerua, fauus
     faua, quam similiter alter intellectus sequitur, nisi femininum discretionis gratia per b mutam
     uoluerimus scribere; caluus caluarium et coruus promiscue et hic et haec clauus alterum per
     genus significans: orbo gibbo probo subductis a regula, albo etiam discretionis gratia. nam cum
     uentrem significat, per digammon u, cum colorem, per b mutam scribetur certissime. sciendum
     similiter quod hic quoque disyllaborum superantia numerum eandem scripturam non retinent, ut
     superbus superba superbum, acerbus acerba acerbum et palumbus promiscue, licet Vergilius
     feminino genere extulit <quote type="poetry">«nec tamen interea raucae, tua cura,
      palumbes»</quote>. </p>
    <p> excipitur proteruus: nam lasciuus per u digammon scribitur, quoniam longam <milestone
      unit="page" n="p. 192 vol. VII Keil"/> naturaliter paenultimam tenuit, et sciendum quod, siue
     erunt disyllaba, siue hunc ampliauerint numerum, siue unius seu trium generum fuerint, si
     secundam ab ultima longam habeant, omnia per u uocalem pro consonante scribentur, ut riuus
     cliuus flauus positiuus comparatiuus et talia. </p>
    <p> meminerimus tamen quod mobilium nominum feminina neutraque genera similem masculinorum
     suorum scripturam suscipiunt, ut flauus flaua flauum, albus alba album ac talia. sed quia non
     omnia in bus desinentia existunt mobilia, sicut in principio huius regulae genera diuidentes
     disseruisse meminimus (quaedam enim masculini generis inueniuntur solummodo, ut cibus nimbus,
     quaedam masculini et feminini, ut ceruus cerua, quaedam neutra, ut aeuum), sciendum quod etiam
     neutra quae a posteritate bus syllabae non ueniunt per u digammon scribuntur, ut ouum aruum
     eruum, excepto libo <foreign xml:lang="grc">ποπάνῳ</foreign>. uerbi enim ultima syllaba per b
     mutam scribitur hac de causa, quod a uerbere dictum esse ueteres existimauerunt, cuius rationem
     in ante latis tradidisse cognoscimus. </p>
    <milestone unit="page" n="p. 193 vol. VII Keil"/>
    <p> uax uex uix: unum tantummodo nomen per unam quamque syllabam repperi terminatum, ut uiuax,
     uibex <foreign xml:lang="grc">ὁ μώλωψ</foreign>, uerbex<foreign xml:lang="grc"> τὸ
      πρόβατον</foreign>, ceruix, quorum media per b mutam, quae utrimque uel extrinsecus sunt per u
     digammon signari cognouimus. reliquas <del>ab</del> his consonantibus insertas uocales Latinum
     minus adsciuit eloquium. </p>
    <milestone unit="row" n="riga 8 vol. VII Keil"/>
    <p> de b littera trifariam in nomine posita, quantum natura ualuit ministrare, sufficienter, ut
     puto, tractauimus. ab expositis enim recte iam intellegere possumus, siquid eueniet dictorum
     contrarium. ibi namque considerare debebimus ne aliquid dissimile fuerit uel genere uel numero
     syllabarum, tempore, significatione, uel si ex alia parte orationis descenderit. </p>
    <p> quae obseruantes minus, ut reor, errabimus. restat nobis de b littera, <milestone
      unit="page" n="p. 194 vol. VII Keil"/> quae similiter in uerbis etiam inuenitur, tractare
     plenam imponentes, ut puto, labori rationem. nam si ex nomine uerboque oratio perfecta
     componitur, hanc quoque partem et immeditatam relinquere non necessarium et supra eam laborare
     superuacaneum iudico. de hac igitur parte regulas, quantum possumus, breuiter meditemur,
     indicatiui modi primam inspicientes personam, uerbi scilicet actiui uel etiam neutri. sicut
     enim actiuum, sic et passiuum scribetur: nam in communibus et deponentibus nullam inuenire
     potui quaestionem <del>recipiens</del>. ex datis enim in nomine regulis exponendisque in uerbo
     quae inueniuntur iudicabuntur facilius. primae autem personae similem formam sequentes personas
     etiam <del>reliquas</del> retinere non dubium est. et quia omnis prima syllaba uerborum, in
     communibus autem et deponentibus media quoque per u uocalem loco positam consonantis <milestone
      unit="page" n="p. 195 vol. VII Keil"/> scribitur, excepto baiulo, bullio <foreign
      xml:lang="grc">ἀναπηδῶ</foreign> etiam iuxta quam in prima nominum bu syllaba dedimus
     rationem, bibo quoque propter discretionem, et abeo obeo subeo ac similia praepositionum
     gratia, arbitror etiam deponens b mutam in scriptura tenere usus et consuetudo antiquitus
     tradidit; reliquas, ut uires sufficiunt, una regula generaliter tractare temptabimus, quippe
     regulis in nominibus datis firmis manentibus, etiam si in uerba figurantur. ut enim uerba in
     nomen ducta uerborum regulas non amittunt, ita nomina loco posita uerborum origine regularum
     carere non poterunt. </p>
    <p> ergo si tempus praeteritum modi indicatiui in ui terminauerit syllaba, media atque ultima
     syllaba personae primae temporis instantis per u uocalem loco positam consonantis scribentur,
     eo quod omne praeteritum perfectum ui syllaba terminatum praeter bibi per u digammon scribitur,
     foueo foui, faueo faui, moueo moui, paueo paui uel expaui, lauo laui, iuuo iuui, <milestone
      unit="page" n="p. 196 vol. VII Keil"/> seruio seruiui; exceptis lambo lambiui ac talibus, quia
     m littera praeposita scripturam mutauit: ferueo etiam, perfectum si ferui facit, per u
     digammon, cui etiam ego magis adsentio, si ferbui facit, per b mutam scribetur: ita tamen, si
     primae coniugationis ac primae speciei uerba non fuerint. illa enim per b mutam scribentur, ut
     libero liberas liberaui, guberno gubernas gubernaui, sibilo sibilas sibilaui, dubito dubitas
     dubitaui, hebeto hebetas hebetaui, titubo titubas titubaui, habito habitas habitaui.
     excipiuntur inuito et deriuo iuxta rationem quam superius diximus, omnem primam uerborum
     syllabam praeter haec quae paulo ante enumerauimus per u digammon scribi, quoniam in et de
     praepositiones esse a nemine dubitatur. nauigo enim et aceruo <foreign xml:lang="grc">ἐπὶ τοῦ
      σωρεύω</foreign> ac talia in nomine datis subseruiunt regulis. et haec quoque species in duas
     partes diuiditur. nam si disyllaba fuerint, scripturam mutabunt, ut leuo leuas leuaui, seruo
     seruas seruaui, curuo curuas curuaui, nouo nouas nouaui, ouo ouas ouaui, excepto orbo. </p>
    <p> nam turbo a turba nomine descendens ba syllabae posteritatis detinuit <milestone unit="page"
      n="p. 197 vol. VII Keil"/> regulam. probo enim puto dici per detractionem r litterae, cum
     contrarium eius exprobro nuncupatur, et ideo b mutam arbitror in scriptura tenere iuxta regulam
     quam in nominibus dedisse meminimus. et libo a Graeco translatum esse confidimus, ut est <quote
      type="poetry">«<foreign xml:lang="grc">ἐπὶ δ' αἴθοπα οἶνον λεῖβε»</foreign></quote>. </p>
    <p> praeterea quaerimus, quare uerbum eneruo disyllaborum supergrediens numerum et coniugationis
     primae ac primae speciei consistens non per b mutam sed per u digammon scribitur, et dicimus
     quaestionem soluentes, quod e longa praepositio est, et ideo disyllaborum arripuit regulam. </p>
    <p> sed quia euenit quaedam uerba in ultima quidem aut antecedente syllaba primae personae u
     litteram non habere, in secunda uero continere persona, ut uolo uis, malo mauis, quaedam in
     praeterito tantum perfecto, non tamen in positione sua, ut gaudeo gauisus sum, et rursus
      <del>in</del> praeterito perfecto u litteram penitus non habente, alias personas in temporibus
     aliis eandem tenere litteram, ut uiuo uixi, sciendum quod etiam illa u litteram uocalem pro
     consonante habeant in scriptura. si uero praeteritum supra dictum in bui aut in si aut in psi
     syllabas desinat, per b mutam sine dubio scribentur, ut praebeo praebui, iubeo iussi, scribo
     scripsi ac talia. </p>
    <milestone unit="page" n="p. 198 vol. VII Keil"/>
    <p> credo etiam de uerbis hanc regulam dedisse plenissimam, cum temporis omnis praeteriti
     imperfecti ultimam syllabam modi scilicet indicatiui per b mutam <del>scribi</del>, ut amabam
     uoluebam, et praeteriti perfecti eandem ultimam et plusquamperfecti paenultimam per u uocalem
     loco positam consonantis, ut amaui amaueram, uolui uolueram, futuri quoque eiusdem modi
     terminum, si in bo desinat, per b mutam, ut amabo docebo, et subiunctiui seu coniunctiui
     ultimas et paenultimas per u uocalem pro consonante antiquos scribi tradidisse cognoscimus, ut
     uoluam uoluerem uoluerim uoluissem uoluero ac talia, eorum scilicet uerborum, quorum prima
     persona aut u uocalem habuerit pro consonante in ultima syllaba, ut leuo priuo, aut penitus
     eadem littera in eodem loco eiusdem non fulgente personae, ut <milestone unit="page"
      n="p. 199 vol. VII Keil"/> habito hiberno amo doceo ac talia. nam quae habebunt b mutam in
     prima persona, quorum praeteritum in bui aut in psi syllabas desinet, eandem b mutam in omni
     tempore modorum omnium, ubicumque inciderit, seruare desiderant. </p>
    <milestone unit="page" n="p. 8 vol. VII Keil"/>
   </div>
  </body>
 </text>
</TEI>
