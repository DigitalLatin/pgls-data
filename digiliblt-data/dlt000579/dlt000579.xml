<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Rufinus, <hi rend="italic"> De compositione et de numeris oratorum </hi></title>
        <author/>
        <respStmt>
          <resp>transcodifica di base da rtf a xml-tei</resp>
          <name>Piero Colombo - Step srl</name>
        </respStmt>
        <respStmt>
          <resp>Testo </resp>
          <name>Marinone, GL-CD adeguato su ed. D'Alessandro</name>
        </respStmt>
        <respStmt>
          <resp>Adeguamento testo su nuova edizione</resp>
          <name>Alice Borgna </name>
        </respStmt>
        <respStmt>
          <resp>Controllo marcatura XML-TEI</resp>
          <name>Alice Borgna </name>
        </respStmt>
      </titleStmt>
      <publicationStmt>
        <publisher>digilibLT</publisher>
        <pubPlace>Vercelli</pubPlace>
        <date>2017</date>
        <availability>
          <p>
            <ref target="http://creativecommons.org/licenses/by-nc-sa/3.0/it/"/>
          </p>
        </availability>
        <idno>DLT000579</idno>
      </publicationStmt>
      <sourceDesc>
        <p><hi rend="italic">Rufini Antiochensis Commentaria in metra terentiana et de compositione
            et de numeris oratorum</hi>, edizione critica a cura di P. D'Alessandro, Hildesheim -
          Zürich - New York 2004 (Collectanea Grammatica Latina 3), pp. 21-38. </p>
      </sourceDesc>
    </fileDesc>
    <encodingDesc xmlns="http://www.tei-c.org/ns/1.0">
      <projectDesc>
        <p>digilibLT. Biblioteca digitale di testi latini tardoantichi.</p>
        <p>Progetto diretto da Raffaella Tabacco (responsabile della ricerca) e Maurizio Lana</p>
      </projectDesc>
      <editorialDecl>
        <p>
          <hi rend="bold">Note di trascrizione e codifica del progetto digilibLT</hi>
        </p>
        <p>Abbiamo riportato solo il testo stabilito dall'edizione di riferimento non seguendone
          l'impaginazione. Sono stati invece esclusi dalla digitalizzazione apparati, introduzioni,
          note e commenti e ogni altro contenuto redatto da editori moderni.</p>
        <p>I testi sono stati sottoposti a doppia rilettura integrale per garantire la massima
          correttezza di trascrizione</p>
        <p>Abbiamo normalizzato le U maiuscole in V </p>
        <p>Non è stato normalizzato l'uso delle virgolette e dei trattini.</p>
        <p> Non è stata normalizzata la formattazione nell'intero <hi rend="italic">corpus</hi>:
          grassetto, corsivo, spaziatura espansa. </p>
        <p> Sono stati normalizzati e marcati nel modo seguente i diacritici. <lb/> espunzioni:
          <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]>
          <lb/>
          <hi rend="italic">loci desperati</hi>:
          <![CDATA[ <unclear>testo</unclear> o <unclear/> testo]]> si visualizzano †testo† e †testo
          <lb/> lacuna materiale: <![CDATA[<gap/>]]> si visualizza [...] <lb/> lacuna integrata
          dagli editori: <![CDATA[<supplied><gap/></supplied> si visualizza <...>]]>
        </p>
        <p> Sono stati marcati i termini in lingua greca
          <![CDATA[<foreign xml:lang="grc">αγβ</foreign>]]>
        </p>
        <p> Ulteriori informazioni sulle norme di trascrizione e codifica su <ref
            target="http://digiliblt.lett.unipmn.it/upload/docs/note_di_trascrizione_e_di_codifica.pdf"
            >Note di trascrizione e codifica di testi latini tardoantichi
            [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref>
        </p>
      </editorialDecl>
    </encodingDesc>
    <profileDesc>
      <langUsage>
        <language ident="la">Latino</language>
      </langUsage>
    </profileDesc>
  </teiHeader>
  <text>
    <body>
      <head><supplied>De compositione et de numeris oratorum</supplied></head>
      <div type="section">
        <p> Versus Rufini u. c. litteratoris de compositione et de metris oratorum. </p> <p></p>
        <p> Musigenae numeros uates et metra secuntur, <lb/> orator numeros: haec illi maxima
          uirtus,<lb/>ne uagus errando laudandam nesciat artem. <lb/>Rhetoras Ausonios et Graios
          dactylus armat, <lb/>dactylus armauit Ciceronem, armauit iambus<lb/> spondeusque grauis
          numeroque aptissime paean,<lb/> temporibusque pares, quamuis et syllaba crescat.<lb/>
          Continuos fugito multos -fit uersus- eosdem. <lb/> Optimus orator sequitur ratione
          poetas:<lb/> cognatus uirtute sua metrumque recusans, <lb/>hic quoque uult numeris uoces
          frenare uagantes. </p>
        <p> Item sic: <lb/> Doctus Aristoteles paeanem laudat utrumque: <lb/>a longa incipiens
          primordia pulchra locabit, <milestone unit="page" n="p. 566 vol. VI Keil"/>
          <lb/> 'aspicere' ut uerbum est, contrarius ille supremus; <lb/>Tullius hunc laudat cui sit
          paenultima longa: <lb/>'esse' trochaeus adest, 'uideatur' tertius ille <lb/>quem paeana
          uocat Musis deuota uetustas: <lb/>hic membris numerus melior, cui tertia longa. </p>
        <p> Versus Rufini u. c. litteratoris de numeris et pedibus oratorum. </p>
        <p> Rhetoricas pulchre structuras dochmius ornat:<lb/>principium bacchius erit, concludet
          iambus; <lb/> aut uice mutata nomen mutabitur uni: <lb/>primus iambus erit, tum finem
          creticus explet: <lb/> prima breuis longaeque duae, breuis, ultima longa,<lb/> exemplumque
          artis dabitur 'res publica' uobis <lb/> quam Cicero casu genetiuo ponere gaudet. <lb/> Hoc
          pede composito laudatur fama pedestris; <lb/>ut docet Ausonius orator Tullius ingens,
          <lb/>omnibus iste locis numerum pes efficit aptum: <lb/>longa breuem sequitur, longam
          breuis, addite longam, <lb/>syllaba prima breuis, tum syllaba longa secunda, <lb/>tertia
          longa, breuis quarta productaque quinta. <lb/>Tullius orator ceu multi dochmion ornat. </p>
        <p> Idem sic: <lb/> Creticus atque trochaeus erit, qui claudere possunt,<lb/> aut spondeus
          inest nullo discrimine finis; <lb/>aut uice mutata nomen mutabitur illis,
          <lb/>principioque trochaeon habes, in fine molossum,<lb/> ut finis bacchius erit, breuis
          ultima claudet:<lb/> longa sit anne breuis, nullum discrimen habetur, <lb/>ut solet in
          metris doctus componere uates. <lb/>Aut Asiae numerus pulcher: bis fine trochaeus.
          <lb/>Sed magis erigitur spondeo clausula fortis: <lb/>hanc docet eloquium summi
          Demosthenis artem. </p>
        <p> Item uersus Rufini: </p>
        <p> Spondeo narrare solent tibi rhetores acta,<milestone unit="page" n="p. 567 vol. VI Keil"/>
          <lb/> quod grauis et tardus res gestas mentibus adfert; <lb/> dactylicis certant pedibus,
          quia currere possunt. <lb/>Dicimus egregios Theopompi more labores,<lb/> et uitam insignem
          laudamus Isocratis arte: <lb/>hic stilus historiis, hic laudibus aptior haeret. </p>
        <p> De ambitu siue circuitu quem Graeci <foreign xml:lang="grc">περίοδον</foreign> dicunt
          sic: <lb/> dicere Musa iubet, me dicere iussit Apollo, <lb/>circuitum orator quot membris
          reddere debet. <lb/> Vos, Phoebi comites, animis haec condite uestris <lb/>et memorem
          doctis componite mentibus artem: <lb/> non unum natura dedit nos ferre laborem,
          <lb/>legibus alternis quae pulchras iunxerat artes; <lb/> quattuor e membris plenum
          formare uidemus <lb/>rhetora circuitum: sic ambitus ille uocatur; <lb/> quattuor
          hexametris hunc uersibus aspicis aequum. </p>
        <p> De genere iudiciali, <foreign xml:lang="grc">περὶ τοῠ δικανικοῠ</foreign>: <lb/>
          Iudiciis paeana refert tibi Tullius aptum. </p>
        <p> De genere deliberatiuo, <foreign xml:lang="grc">περὶ τοῠ συμβουλευτικοῠ</foreign>: <lb/>
          siquis rem dubiam deliberet, armat iambus. <lb/>Dactylus his causis tibi dicitur aptus
          utrisque. </p>
        <p> De Theophrasto idem Rufinus metro sapphico sic: <lb/> rhetoras pulchros Theophrastus
          ornat, <lb/> membra dispergens bona dithyrambi <lb/>fusa per <supplied>p</supplied>artes:
          anapaestus i<supplied>s</supplied>ta <lb/> floret in arte. <lb/> Longior fluxit numerus
          per artem, <lb/>quem dedit nobis anapaestus ille: <lb/>hinc pedes claros loca dithyrambi
          <lb/>rhetores aptant. </p>
        <p> Cicero de numeris oratoriis sic dicit: <quote type="prose"> «insistit autem ambitus
            modis pluribus, e quibus unum est secuta Asia maxime, qui dichoreus uocatur, cum duo
            extremi chorei sunt, id est e singulis longis et breuibus: explanandum est enim quod iam
            ab aliis eidem pedes aliis uocabulis nomi<milestone unit="page" n="p. 568 vol. VI Keil"
            />nantur. Sed in orationis numero nihil est tam uitiosum, quam si semper est idem: cadit
            autem per se ipse ille praeclare, quo etiam satietas formidanda est magis»</quote>. </p>
        <p> Quintilianus in arte de numeris et structura Demosthenis sic dicit: <quote type="prose"
            >«nam quo fit ut Demosthenis seuera uideatur compositio <quote type="poetry">‛<foreign
                xml:lang="grc">τοῖς θεοῖς εὔχομαι πᾶσι καὶ πάσαις’</foreign></quote>, et illa quae
            ab uno, quod sciam, Bruto minus probatur, ceteris placet, <quote type="poetry">‛<foreign
                xml:lang="grc">κἂν μήπω βάλλῃ μηδὲ τοξεύῃ’».</foreign></quote>
            <lb/> Idem in alio sic: <quote type="prose">«talia sunt Demosthenis <quote type="poetry"
                  ><foreign xml:lang="grc">‛πᾶσι καὶ πάσαις’</foreign></quote> et:<foreign
                xml:lang="grc">‛πᾶσιν ὑμῖν’</foreign>, et totum paene principium»</quote>. <lb/> In
            alio sic: <quote type="prose">«est et dochmius, qui fit ex bacchio et iambo uel ex iambo
              et cretico, stabilis in clausulis et seuerus; spondeus quoque, quo plurimum est
              Demosthenes usus»</quote>. <lb/></quote>
        </p>
        <p> Diomedes sic dicit in II libro artis suae: «igitur spondeus e duabus syllabis longis
          aptus est clausulis qualibus maxime Demosthenes utitur: <quote type="poetry">‛<foreign
              xml:lang="grc">πᾶσι καὶ πάσαις καὶ πᾶσιν ὑμῖν’</foreign></quote>; habet enim graues
          sonos finemque sensus et clausulae firmas sedes constituit, ut 'rei publicae causa' et
          'arma sumpsi' et 'esse pro nobis'. Grauior est autem longa syllaba praecedente quam breui:
          aliter enim sonat 'arma sumpsi', aliter 'esse pro nobis'». </p>
        <p> Cicero ad Herennium in arte sic: <quote type="poetry">«<foreign xml:lang="grc"
              >ὑπέρβατον</foreign>. Huius modi transiectio, quae rem non reddit obscuram, multum
            poterit ad continuationes, de quibus ante dictum est; in quibus oportet uerba sicuti ad
            poeticum exstruere numerum, ut perfecte et perpolitissime possint esse
            absolutae»</quote>. </p>
        <p> De structuris, id est de numeris, siue de continuatione siue de compositione Cicero sic
          dicit: <quote type="prose">«longissima est igitur complexio uerborum, quae uolvi uno
            spiritu potest; sed hic naturae modus est, artis alius: nam cum sint numeri plures,
            iambum et trochaeum frequentem segregat ab oratore Aristoteles -Catule- uester, qui
            natura tamen incurrunt ipsi in orationem sermonemque nostrum; sed sunt insignes
            percussiones eorum <milestone unit="page" n="p. 569 vol. VI Keil"/> numerorum et minuti
            pedes. Quare primum ad heroum nos, dactylici et anapaesti et spondei pedem, inuitat, in
            quo inpune progredi licet duo dumtaxat pedes aut paulo plus, ne<del>c</del> plane in
            uersum aut in similitudinem uersus incidamus: ‛altae sunt geminae quibus’; hi tres heroi
            pedes in principia continuandorum uerborum satis decore cadunt. Probatur autem ab eodem
            illo maxime paean, qui est duplex: nam aut a longa oritur, quam tres breues
            consequuntur, ut haec uerba: desinite, incipite, comprimite; aut a breuibus deinceps
            tribus, extrema producta atque longa, sicut illa sunt: domuerant, sonipedes. Atque illi
            philosopho ordiri placet a superiore paeane, posteriore finire. Est autem paean hic
            posterior non syllabarum numero, sed aurium mensura, quod est acrius iudicium et
            certius, par fere cretico, qui est ex longa et breui et longa:<lb/>
            <quote type="poetry">‘quid petam praesidi aut exequar? Quoue nunc‘</quote>; </quote></p>
        <p> a quo numero exorsus est Fannius, <quote type="prose">‛si, Quirites, minas
            illius’</quote>. Hunc ille clausulis aptiorem putat, quas uult longa plerumque syllaba
          terminari».</p>
        <p> Postea in eodem tertio libro de oratore sic dicit: <quote type="prose">«sed saepe
            carpenda membris minutioribus oratio est, quae tamen ipsa membra sunt numeris uincienda.
            Neque uos paean aut herous ille conturbet: ipsi occurrent orationi, ipsi -inquam- se
            offerent et respondebunt non uocati. Consuetudo modo illa sit scribendi atque dicendi,
            ut sententiae uerbis finiantur eorumque uerborum iunctio nascatur a proceris
              <supplied>numeris</supplied> ac liberis, maxime heroo aut paeane priore aut cretico,
            sed uarie distincteque considat: notatur enim maxime similitudo in conquiescendo. Et si
            primi et postremi pedes sunt hac ratione seruati, medii possunt latere, modo ne
            circuitus ipse uerborum sit aut breuior quam aures expectent, aut longior quam uires
            atque anima patiatur. Clausulas autem diligentius etiam seruandas esse arbitror quam
            superiora, quod in his maxime perfectio atque absolutio iudicatur. Nam uersus aeque
            prima et media et extrema pars <milestone unit="page" n="p. 570 vol. VI Keil"/>
            adtenditur, qui debilitatur, in quacumque est parte titubatum; in oratione autem pauci
            prima cernunt, postrema plerique, <supplied>quae</supplied> quoniam apparent et
            intelleguntur, uarianda sunt, ne aut animorum iudiciis repudientur aut aurium satietate.
            Duo enim aut tres fere sunt extremi seruandi et notandi pedes, si modo non breuiora et
            praecisa erunt superiora, quos aut choreos aut heroos aut alternos esse oportebit, aut
            in paeane illo posteriore, quem Aristoteles probat, aut ei pari cretico. Horum
            uicissitudines efficient ut neque ii satientur qui audient fastidio similitudinis, nec
            nos id quod faciemus opera dedita facere uideamur»</quote>. </p>
        <p> Postea sic: <quote type="prose">«uerum ut in uersu uulgus, si est peccatum, uidet, sic,
            siquid in nostra oratione claudicat, sentit, sed poetae non ignoscit, nobis concedit;
            taciti tamen omnes non esse illud, quod diximus aptum perfectumque cernunt»</quote>. </p>
        <p> Idem M. Cicero in Oratore de pedibus et numeris incisorum, id est <foreign
            xml:lang="grc"> κομμάτων</foreign>, et membrorum, id est <foreign xml:lang="grc"
            >κώλων</foreign> et ambituum siue circuituum, id est <foreign xml:lang="grc"
            >περιόδων</foreign>, sic dicit: <quote type="prose">«Apud Graecos quidem iam anni prope
            CCCC sunt, cum hoc probatur; nos nuper agnouimus»</quote>. </p>
        <p> Postea sic: <quote type="prose">«quod si aures tam inhumanas tamque agrestis habent, ne
            doctissimorum quidem uirorum eos mouebit auctoritas. Omitto Isocraten discipulosque
            eius, Ephorum et Naucraten, quamquam orationis faciendae et ornandae auctores
            locupletissimique ipsi oratores esse debebant. Sed <del>si</del> quis hominum doctior,
            acutior, quis in rebus uel inueniundis uel iudicandis acrior Aristotele fuit? Quis porro
            Isocrati aduersus infensius? Is igitur uersum in oratione uetat esse, numerum iubet;
            eius auditor Theodectes, in primis, ut Aristoteles saepe significat, politus scriptor
            atque artifex, hoc idem sentit et praecipit; Theophrastus uero isdem de rebus etiam
            accuratius. Quis ergo istos ferat, qui hos auctores non probent? nisi omnino haec esse
            ab iis praecepta nesciunt»</quote>. </p>
        <p> In alio loco sic dicit: <quote type="prose">«fluit omnino numerus a primo tum incitatius
              <milestone unit="page" n="p. 571 vol. VI Keil"/> breuitate pedum, tum proceritate
            tardius; cursum contentiones magis requirunt, expositiones rerum tarditatem»</quote>. </p>
        <p> In alio loco sic dicit: <quote type="prose">«cur de perfugis nostris copias conparant
            contra nos? prima sunt illa duo, quae commata Graeci uocant, nos incisa dicimus; deinde
            tertium colon illi, nos membrum: sequitur non longa, ex duobus enim uersibus, id est
            membris, perfecta comprehensio est et in spondeos cadit. Et Crassus quidem sic plerumque
            dicebat, idque ipse genus dicendi maxime probo. Sed quae incisim aut membratim
            efferuntur, ea uel aptissime cadere debent, ut est apud me: ‛domus tibi deerat? at
            habebas: pecunia superabat? at egebas’. haec incise dicta sunt quattuor. at membratim
            quae secuntur duo: ‛incurristi amens in columnas, in alienis insanisti’. Deinde omnia
            tamquam crepidine quadam conprehensione longiore sustinentur: ‛depressam, caecam,
            iacentem domum pluris quam te et fortunas tuas aestimasti’. Dichoreo finitum, at
            spondeis proximum illud: nam <supplied>in</supplied> his, quibus ut pugiunculis uti
            oportet, breuitas faciet ipsa liberiores pedes. Saepe enim singulis utendum est,
            plerumque binis, et utrisque addi pedis pars potest, non fere ternis amplius. Incisim
            autem et membratim tracta oratio in ueris causis plurimum ualet, maximeque iis locis,
            cum aut arguas aut refellas, ut nos in Corneliana secunda: ‛o callidos homines, o rem
            excogitatam, o ingenia metuenda!’: membratim adhuc, dein caesim: ‛diximus’; rursus
            membratim: ‛testes dare uolumus’; extrema sequitur conprehensio, sed ex duobus membris,
            qua non potest esse breuior: ‛quem, quasi, nostrum fefellit ita uos esse facturos?’. Nec
            ullum genus dicendi est aut melius aut fortius, binis aut ternis ferire uerbis, non
            numquam singulis, paulo alias pluribus, inter quae uariis clausulis se interponit raro
            numerosa comprehensio»</quote>. </p>
        <p> Idem Cicero de Theophrasto sic dicit: <quote type="prose">«namque ego illud adsentior
              <milestone unit="page" n="p. 572 vol. VI Keil"/> Theophrasto, qui putat orationem,
            quae quidem sit polita atque facta quodam modo, non adstricte, sed remissius numerosam
            esse oportere. etenim, sicut ille suspicatur, et ex istis modis quibus hic usitatus
            uersus efficitur, post anapaestus, procerior quidam numerus, effloruit, inde ille
            licentior et diuitior fluxit dithyrambus, cuius membra et pedes, ut ait idem, sunt in
            omni locupleti oratione diffusa»</quote>. </p>
        <p> Idem Cicero in Bruto sic dicit: <quote type="prose">«extitit igitur iam senibus illis
            quos paulo ante diximus, Isocrates, cuius domus cunctae Graeciae quasi ludus quidam
            patuit atque officina dicendi, magnus orator et perfectus magister, quamquam forensi
            luce caruit intraque parietes aluit eam gloriam quam nemo, meo iudicio, est postea
            consecutus. is et ipse scripsit multa praeclare et docuit alios, et cum cetera melius
              <del>est</del> quam superior<supplied>es</supplied>, tum primus intellexit etiam in
            soluta oratione, dum uersum effugeret, modum tamen et numerum quendam oportere seruari.
            Ante hunc enim uerborum quasi structura et quaedam ad numerum conclusio nulla erat, aut,
            si quando erat, non apparebat eam dedita opera esse quaesitam. Quae forsitan laus sit,
            uerum tamen natura magis tum casuque non numquam, haud ratione aliqua aut ulla
            obseruatione fiebat»</quote>. </p>
        <p> Fl. Sosipater Charisius de numeris sic dicit: «bacchiacum metrum est tale: <lb/>
          ‛bacchare, laetare, praesente Frontone’. </p>
        <p> Hoc mihi uidetur ad prosam conuenire: et sane multis pedibus in oratione utimur, licet
          stulti putent liberum a uinculis pedum sermonem prosae esse debere». </p>
        <p> Cicero de numeris sic dicit: <quote type="prose">«uersus enim illi ueteres in hac soluta
            oratione propemodum, hoc est numeros quosdam, nobis esse adhibendos putauerunt»</quote>. </p>
        <p> Postea sic, <quote type="prose">«idque princeps Isocrates instituisse fertur, ut
            inconditam antiquorum dicendi consuetudinem delectationis atque aurium causa, quem ad
            modum scribit discipulus eius Naucrates, numeris adstringeret. Namque haec duo musici,
            qui erant quondam item poetae, machinati ad uoluptatem sunt, uersum atque cantum, ut et
            uerborum numero et <milestone unit="page" n="p. 573 vol. VI Keil"/> uocum modo et
            delectatione uincerent aurium satietatem. Haec igitur duo -uocis dico moderationem et
            uerborum conclusionem- quoad orationis seueritas pati possit, <del>et</del> a poetica ad
            eloquentiam traducenda duxerunt. In quo illud est uel maximum, quod uersus in oratione
            si efficitur coniunctione uerborum, uitium est, et tamen eam coniunctionem sicuti uersum
            numerose cadere et quadrare et perfici uolumus. Neque est ex multis rebus, quae magis
            oratorem ab imperito dicendi ignaroque distinguat»</quote>. </p>
        <p> Idem Cicero in alio loco sic dicit: <quote type="prose">«nam etiam poetae quaestionem
            attulerunt, quidnam esset illud quo ipsi differrent ab oratoribus: numero maxime
            uidebantur antea et uersu; nunc apud oratores iam ipse numerus concrebruit: quicquid est
            enim, quod sub aurium mensuram aliquam cadit, etiam si abest a uersu (nam id quidem
            uitium orationis est), numerus uocatur, qui Graece rhytmos dicitur. Itaque uideo uisum
            esse nonnullis Platonis et Democriti locutionem, etsi absit a uersu, tamen quod
            incitatius feratur et clarissimis uerborum luminibus utatur, potius poema putandum quam
            comicorum poetarum, apud quos, nisi quod uersiculi sunt, nihil est aliud cotidiani
            dissimile sermonis»</quote>. </p>
        <p> Victorinus de compositione sic dicit: creticum, qui est ex longa et breui et longa, si
          sequatur spondeus uel trochaeus, bonam compositionem facere dicunt, <quote type="prose"
            >«quo usque tandem abutere, Catilina, patientia nostra?»</quote>: duo extremi pedes sunt
          creticus et spondeus. Idem multa dicit. </p>
        <p> De compositione et numeris et pedibus oratoriis, ut Cicero dicit, isti scripserunt apud
          Graecos: Thrasymachus, Naucrates, Gorgias, Ephorus, Isocrates, Theodectes, Aristoteles,
          Theodorus Byzantius, Theophrastus, Hieronymus; Latine de numeris hi: Cicero, Victorinus,
          Eusebius, Terentianus, Varro, Probus, Charisius, Diomedes, Quintilianus, Donatus, Victor,
          Seruius. </p>
        <p> Item Cicero in oratore de numeris et pedibus et de compositione sic: <quote type="prose"
            >«nam qui <milestone unit="page" n="p. 574 vol. VI Keil"/> Isocraten maxime mirantur hoc
            in eius summis laudibus ferunt, quod uerbis solutis numeros primus adiunxerit. cum enim
            uideret oratores cum seueritate audiri, poetas autem cum uoluptate, tum dicitur numeros
            secutus, quibus etiam in oratione uteremur, cum iucunditatis causa, tum ut uarietas
            occurreret satietati. Quod ab his uere quadam ex parte, non totum dicitur: nam neminem
            in eo genere scientius uersatum Isocrate confitendum est, sed princeps inueniendi fuit
            Thrasymachus, cuius omnia nimis extant scripta numerose. Nam, ut paulo ante dixi, paria
            paribus adiuncta et similiter definita, itemque contrariis relata contraria, quae sua
            sponte, si id non agas, cadunt plerumque numerose, Gorgias primus inuenit, sed iis est
            usus intemperantius. id autem est genus, ut ante dictum est, ex tribus partibus
            collocationis alterum. Eorum uterque Isocraten aetate praecurrit, ut eos ille
            moderatione, non inuentione uicerit: est enim ut in transferendis faciendisque uerbis
            tranquillior, sic in ipsis numeris sedatior; Gorgias autem auidior est generis eius et
            iis festiuitatibus -sic enim ipse censet- insolentius abutitur, quas Isocrates, cum
            tamen audisset adulescens etiam in Thessalia senem iam Gorgiam, moderatius
            temperauit»</quote>. </p>
        <p> In alio loco sic: <quote type="prose">«sed hos cum in clausulis pedes nomino, non loquor
            de uno pede extremo; adiungo, quod minimum sit, proximum superiorem, saepe etiam
            tertium. Ne iambus quidem, qui est e breui et longa, aut par choreo, qui habet tres
            breues trochaeus (sed spatio par, non syllabis), aut etiam dactylus, qui est e longa et
            duabus breuibus, si est proximus a postremo, parum uolubiliter peruenit ad extremum, si
            est extremus choreus aut spondeus: numquam enim interest uter sit eorum in pede extremo.
            Sed iidem hi tres pedes male concluduntur, si quis eorum in extremo locatus est, nisi
            cum pro cretico postremus est dactylus: nihil enim interest dactylus sit extremus an
            creticus, quia postrema syllaba breuis an longa sit, ne in uersu quidem refert. Quare
            etiam paeana qui dixit aptiorem, in quo esset longa postrema, uidet parum, quoniam nihil
            ad rem est postrema quam longa sit. Iam paean, quod plures habet syllabas, numerus a
            quibusdam, non pes existimatur»</quote>. </p>
        <p> Idem Cicero in <milestone unit="page" n="p. 575 vol. VI Keil"/> dialogis de re publica
          multa dicit, referens Asianos oratores ditrochaeo clausulas terminare. </p>
        <p> Terentianus de cretico, hoc est de amphimacro pede, sic dicit: «optimus pes et melodis
          et pedestri<del>s</del> gloriae, <lb/> plurimum orantis decebit, quando paene in
          ultimo<lb/> obtinet sedem beatam, terminet si clausulam <lb/> dactylus spondeus imam: Nec
          trochaeum respuo. <lb/> Bacchios utrosque fugito. Nec repellas tribrachyn:<lb/>nam solet
          longam trochaeus soluere in duas breues,<lb/>unde et appellant trochaeum, quem uocamus
          tribrachyn.<lb/>Plenius tractatur istud arte prosa rhetorum». </p>
        <p> Pompeius Messalinus de numeris et pedibus oratorum sic dicit: «Cicero spondeum incisis
          idoneum putat, quia -ut ait- paucitatem pedum grauitate sua et tarditate compensat;
          dochmium aptum quouis loco esse, dum semel ponatur, quoniam continuatus numerum asperum
          efficiat; dichoreum quoque praeclare cadere: sed palmam de omnibus cretico tribuit». Idem
          de Sallustiana compositione siue de numero et structura sic dicit: «nunc, si uideatur,
          Sallustianae periodi numeros inspiciamus: ‛res popu’ dactylus, ‛li Romani Marco’ tres
          spondei, ‛Lepido’ anapaestus, ‛Quinto Catulo’ spondeus et anapaestus, ‛consulibus’ paeon
          primus, ‛ac deinde’ dichoreus siue ditrochaeus, ‛militi’ dactylus, ‛aet domi’ creticus,
          ‛gestas’ spondeus, ‛composui’ choriambus ex longa et breui ac breui et longa». </p>
        <p> Cicero de compositione Demosthenis sic dicit: <quote type="prose">«quasi uero Trallianus
            fuerit Demosthenes, cuius non tam uibrarent fulmina illa, nisi numeris contorta
            ferrentur»</quote>. </p>
        <p> Versus Rufini u.c. de numeris et pedibus oratorum. </p>
        <milestone unit="page" n="p. 576 vol. VI Keil"/>
        <p> Creticus aut spondeus erit paeanue supremus,<lb/>dactylus atque trochaeus adest uel
          cursor iambus, <lb/> partibus in cunctis qui ponitur ante supremum,<lb/>temporibusue pares
          hos omnes reddere possunt, <lb/>soluere seu longas malis, ut syllaba
          crescat.<lb/>Rhetoricis Asiae placuit bis fine trochaeus. <lb/>Principia et medium et
          finem tibi dochmius ornat. </p>
        <p> Cicero de incisis et membris et de circuitu sic: <quote type="prose">«o Marce Druse,
            patrem appello: haec quidem duobus in his pedibus incisim, deinde membratim. Tu dicere
            solebas sacram esse rem publicam: haec item membra ternis. Post ambitus: quicumque
            uiolasset, ab omnibus esse ei poenas persolutas; dichoreus (nihil enim ad rem extrema
            illa longa sit an breuis); deinde: patris dictum sapiens temeritas filii comprobauit:
            hoc dichoreo tantus clamor contionis excitatus est, ut admirabile esset. Quaero nonne id
            numerus effecerit. Verborum ordinem inmuta, fac sic: comprobauit filii temeritas; iam
            nihil erit, etsi ‛temeritas’ ex tribus breuibus et longa est, quem Aristoteles ut
            optumum probat»</quote>. </p>
        <p> Idem Cicero postea sic dicit: <quote type="prose">«sed sunt clausulae plures quae
            numerose et iucunde cadant. Nam et creticus, qui est e longa et breui et longa, et eius
            aequalis paean, qui spatio par est, syllaba longior, qui commodissime putatur in solutam
            orationem inligari, cum sit duplex: nam aut e longa est et tribus breuibus, qui numerus
            in primo uiget, iacet in extremo; aut e totidem breuibus et longa, quem optime cadere
            censent ueteres; ego non plane reicio, sed alios antepono. Ne spondeus quidem est
            funditus repudiandus, etsi, quod est e longis <supplied>duabus</supplied>, hebetior
            uidetur et tardior; habet tamen stabilem quendam et non expertem dignitatis gradum, in
            incisionibus uero multo magis et in membris: paucitatem enim pedum grauitate sua et
            tarditate compensat»</quote>. </p>
        <milestone unit="page" n="p. 577 vol. VI Keil"/>
        <p> Donatus de structuris et pedibus oratoriis <del>numerorum</del> sic dicit: «Cicero in
          exornatione sententiae clausulaque ponenda modo ditrochaeum probat pedem, modo paeana
          primum aptum incipientibus, modo paeana quartum finientibus congruum, modo dochmium ex
          breui et duabus longis et breui et longa (cuius exemplum posuit: amicos tenes), modo
          amphimacrum pedem, et rursus modo dactylicum numerum, modo anapaesticum, modo
          dithyrambicum laudat». </p>
        <p> Probus de numeris sic dicit: «trochaeus et paeon tertius faciet illam structuram Tullio
          peculiarem, <quote type="prose">‛esse uideatur’</quote>». </p>
        <p> Cicero de numeris et pedibus oratoriis sic: <quote type="prose">«iam paean, quod plures
            habet syllabas quam tres, numerus a quibusdam, non pes exixstimatur: est quidem -ut
            inter omnes constat antiquos: Aristotelem, Theophrastum, Theodecten, Ephorum - unus
            aptissimus orationi uel orienti uel mediae; putant illi etiam cadenti, quo loco mihi
            uidetur aptior creticus. Dochmius autem e quinque syllabis -breui, duabus longis, breui,
            longa, hoc est ‛amicos tenes’ - quouis loco aptus est»</quote>. </p>
        <p> Idem Cicero de pedibus et structuris sic dicit: <quote type="prose">«iambus enim
            frequentissimus est in iis quae demisso atque humili sermone dicuntur, paean autem in
            amplioribus, in utroque dactylus. Itaque in uaria et perpetua oratione hi sunt inter se
            miscendi et temperandi»</quote>. </p>
        <p> Cicero ad Herennium in arte rhetorica de membro, id est <foreign xml:lang="grc">περὶ
            κώλου</foreign>, sic dicit: <quote type="prose">«membrum orationis appellatur res
            breuiter absoluta sine <milestone unit="page" n="p. 578 vol. VI Keil"/> totius
            sententiae demonstratione, quae denuo alio membro orationis excipitur, hoc pacto: ‛et
            inimico proderas’: id est unum, quod appellamus membrum; deinde hoc excipiatur oportet
            altero: ‛et amicum laedebas’. Ex duobus membris haec exornatio potest constare, sed
            commodissima et absolutissima est, quae ex tribus constat hoc pacto: ‛et inimico
            proderas et amicum laedebas et tibi non consulebas’; item: <quote type="prose">«nec rei
              publicae consuluisti nec amicis profuisti nec inimicis restisti»</quote></quote>.</p>
      </div>
    </body>
  </text>
</TEI>
