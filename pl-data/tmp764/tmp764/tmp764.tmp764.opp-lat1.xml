<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
			<titleStmt>
				<title/>
				<editor/>
				<sponsor>University of Leipzig</sponsor>
				<funder>European Social Fund Saxony</funder>
				<principal>Gregory Crane</principal>
				<meeting/>
				<respStmt>
					<persName xml:id="DDD">Digital Divide Data</persName>
					<resp>Corrected and encoded the text</resp>
				</respStmt>
				<respStmt>
					<persName>Greta Franzini</persName>
					<resp>Project Manager (University of Leipzig)</resp>
				</respStmt>
				<respStmt>
					<persName>Frederik Baumgardt</persName>
					<resp>Technical Manager (University of Leipzig)</resp>
				</respStmt>
				<respStmt>
					<persName>Simona Stoyanova</persName>
					<resp>Project Assistant (University of Leipzig)</resp>
				</respStmt>
				<respStmt>
					<persName>Bruce Robertson</persName>
					<resp>Technical Advisor</resp>
				</respStmt>
			</titleStmt>
			<publicationStmt>
				<authority>University of Leipzig</authority>
				<idno type="filename">TO BE ADDED BY LEIPZIG</idno>
				<availability>
					<p>Available under a Creative Commons Attribution-ShareAlike 4.0 International License</p>
				</availability>
				<date>2015</date>
				<publisher>University of Leipzig</publisher>
				<pubPlace>Germany</pubPlace>
			</publicationStmt>
			<sourceDesc>
				<listBibl xml:lang="la">
					<biblStruct>
						<monogr>
							<title/>
							<editor>
								<persName>
									<name xml:lang="el"/>
								</persName>
							</editor>
							<author ref="urn:tmp"/>
							<imprint>
								<publisher/>
								<pubPlace/>
								<date/>
							</imprint>
						</monogr>
					</biblStruct>
				</listBibl>
			</sourceDesc>
		</fileDesc>
		<encodingDesc>
			<p>Text encoded in accordance with the latest EpiDoc standards (January 2014)</p>
		  <refsDecl n="CTS">
        <cRefPattern n="no citable units founds" matchPattern="(.+)" replacementPattern="#xpath(/tei:TEI/tei:text/tei:body/tei:div/tei:div[@n='$1'])"/>
      </refsDecl>
    </encodingDesc>
		<profileDesc>
			<langUsage>
				<language ident="grc">Greek</language>
				<language ident="la">Latin</language>
			</langUsage>
		</profileDesc>
		<revisionDesc>
			<change when="2015-11-06" who="DWP"/>
		</revisionDesc>
	</teiHeader>
  <text>
    <body><div type="edition" n="urn:cts:latinLit:tmp764.tmp764.opp-lat1">
						<head>
							<title><hi rend="italic">OPUSCULUM SECUNDUM</hi>,
SIVE
LIBER DE QUATUOR VIRTUTIBUS CHARITATIS.</title>
						</head>
						<p><milestone unit="PLSection" n="C"/>
Desiderium charitatis vestræ a nobis exigit debitum
sermonis officium; sed tanta sunt quæ terreant et
revocent animum nostrum ut, si velimus parere de-
siderio vestro, non sit sine periculo nostro. Locutu-
rus namque de charitate, silentio non præteream quæ
bona ex ea procedant, et quæ eam comitentur; sed
temporis coarctatus angustiis, quo me conferam in
primis nisi ad sanctæ ipsius vestigia charitatis, eam-
que deprecer ut donet mihi aliquid dignum de se
dicere, quo et meum suppleam ministerium et ve-
strum satiem desiderium? Inter cæteras autem vir-
tutes ejus, quas commemorat apostolus Paulas, ait
quod <hi rend="italic">caritas non æmulatur, non agit perperam, non
irritatur, non cogitat malum</hi>; et postremo has quatuor
ejus virtutes brevi sermone comprehendit dicens,
<milestone unit="PLSection" n="D"/>
<hi rend="italic">Omnia tolerat, omnia credit, omnia sperat, omnia
sustinet</hi>. De his igitur quatuor virtutibus sanctæ cha-
ritatis loqui convenit sanctitati vestræ, delectatque
primitus intueri, quemadmodum quatuor cardines
orbis continens totum possederit mundum. Requira-
mus igitur, si placet, aliquorum exempla sanctorum,
eorum scilicet, qui his virtutibus possessi sunt, et eis
singulis ita singula tribuamus, ut omnes in omnibus
esse noscamus, quoniam omnis qui pie tolerat, recte
credit, aliquid [<hi rend="italic">F.leg</hi>. credit atque] sperat, et qui sperat
sustinet, ne absquespe cadat. Sed jam qui nam isti sunt
videamus, quorum fidem inquantum desuper adjuva-
mur assequi valeamus. Virtus sanctæ charitatis quæ
<milestone unit="PLSection" n="C"/>
omnia tolerat emicuit in sancto Noe : quæ omni(??) cre-
dit in sancto Abraham : quæ omnia sperat in patribus
nostris, id est in populo Israel, unde ipse Dominus
exortus est; quæ omnia sustinet, in ipso capite Do-
mino nostro Jesu Christo, qui est vera charitas quæ
nunquam cadit. Nec cæteros sanctos ab his virtu-
tibus vestra charitas deputet alienos quos pro brevi -
tate temporis et pro sermone suscepto ita præter-
missos esse cognoscite ut tamen certissime noveritis
omnes esse in Christo et in omnibus Christum. Sed
jam videamus quemadmodum sanctus Noe possederit
virtutem charitatis quæ omnia tolerat. Statim ac
ille admonitus fuit, confugit ad lignum et post cam-
porum amœnorum faciem angustus se recludit arce :
tolerat cœli fremitum, solutum aquarum fragorem
<milestone unit="PLSection" n="D"/>
et nimborum, et post ista omnia qui solebat gaudere
consortio hominum socius quodammodo efficitur
serpentium ac ferarum, nec expavescit vir iste quod
cum eo feræ sint in arca, imo ibi agnoscit or-
dinem suum feritas, quia se cognovit humanitas, et
jubenti homini obediunt, quia hominem superiori
Domino obedire cognoscunt. Ostensum est in Noe
quod Adam præceptum Domini contemnendo per-
dideris, et demonstratum est posse homines etiam
bestiis dominari, si subdant se obedientiæ condi-
toris. Exspectat et tolerat sanctus iste finem dilu-
vii, nec antequam finiatur causa ferarum arca re-
linquitur. Tolerat bonus mala et donec in fine
<pb n="1129"/>
<milestone unit="PLSection" n="A"/>
etiam corpore separentur, intus manens corde non
corpore separatur. Si qua es anima quæ cupis pos-
sidere virtutem charitatis quæ omnia tolerat, relinque
mundum, confuge ad crucis lignum; non metuas pro-
cellas et turbines hujus diluvii, non mergeris si ligno
portaberis. Novit gubernare qui dignatus est creare :
tantum absit virtus charitatis quæ omnia tolerat, nulla
res ab arce solida te divellat, permane bonus et tole-
res malos; melius est enim ut intus positus propter
bonos toleres malos, quam foris exiens et pereas et
bonos relinquas et malos. Si ergo sunt tecum feræ,
id est si sunt tecum in Ecclesia prava docentes,
falsa sentientes, hæretici vel schismatici, aut etiam
ipsi mali catholici, more ferarum animas devorare
quærentes, toleretur usque in finem sæculi tanquam
<milestone unit="PLSection" n="B"/>
finem diluvii. Rugiant licet, fremant dentibus, atque
ipsam arcam confringere conentur. Non pavescas,
finito diluvio illos rapiet inanis et spinosa silva, at-
que te fertilis suscipiet terra. Post finem sæculi im-
pii rapientur ad <hi rend="italic">tenebras exteriores, ibi erit</hi> <hi rend="smallcap">FLETUS
ET STRIDOR</hi> <hi rend="italic">dentium</hi>, pios suscipiet terra viventium.
Nam et ipse sanctus Noe post finem diluvii obtulit
sacrificium Deo. sed de animalibus mundis et non de
immundis. Simul enim et munda et etiam immunda
animalia in arcam intrare potuerunt; sed mala ad
sacrificium Dei non pervenerunt. Sed jam hinc ali-
quando transeamus ut cætera perscrutare valeamus.
Procedat in medium sanctus ille Abraham, et suo
nos doceat possidere exemplo virtutem charitatis quæ
omnia credit; qui non est cunctatus ad unam voca-
<milestone unit="PLSection" n="C"/>
tionem relinquere patriam, sedem, domum, familiam.
Omnia relinquuntur ut Domino præcipienti pareatur.
<hi rend="italic">Exi</hi>, inquit Deus, <hi rend="italic">de cognatione tua et de domo tua
et veni in terram quamcumque ostendero tibi</hi>. Nec apud
se cogitavit iste sanctus et dixit. Quo eam? cui me
committam? in quam terram vadam? Sed ut audit,
surgit, currit, festinat, accelerat; terram promissam
non videt, sed credendo eam firmiter retinet. Ambu-
lat recto itinere, nec oberrantibus vestigiis alibi quam
debuit declinavit, quia qui eum ad ignotam terram
mittebat, ipse, inquam, qui mittebat, non dimitte-
bat, nec eum ipse fefellit. Redditur merces credenti,
ad terram pervenit, dilatatur, multiplicatur, ex pau-
pere efficitur dives, ex ignobili potens, ditatur omni-
bus bonis et in illo impletur quod Dominus in Evan-
<milestone unit="PLSection" n="D"/>
gelio suis discipulis promisit dicens : <hi rend="italic">Si quis dimise-
rit domum aut agrum aut parentes causa nominis mei,
in hac vita centuplum accipiet et in futuro sæculo vi-
tam consequetur æternam</hi>. Cumulatur adhuc hujus
fidei merces, et seni promittitur filius. Adest illi
virtus charitatis quæ omnia credit; audit, exultat,
amplius diligit, suscipit filium de conjuge sterili,
quam spe pariendi destitutam sterilitas ætasque jam
fecerat, atque in illo benedictionem omnium gentium
promissam firmissime tenet; sed adhuc eum charitas
probat probatumque commendat et quemadmodum
nihil Deo præferat posterius monstrat. Vocat eum
Dominus de cœlo dicens : <hi rend="italic">Abraham, Abraham</hi>, et ille
tanquam servus obediens, <hi rend="italic">Ecce adsum</hi>, ait, et Do-
<pb n="1130"/>
<milestone unit="PLSection" n="A"/>
minus, <hi rend="italic">Accipe</hi>, inquit, <hi rend="italic">filium tuum  illum quem diligis
Isaac, et vade in terram excelsam, et offeres eum holo-
canstum in unum montium quem dixero tibi</hi>. Neque
hac quidem jussione turbatur aut frangitur servus
fidelis. Adest enim ei virtus charitatis quæ omnia
credit. Surgit, domum pergit, asinum stravit, ligna
concidit, gladium et ignem sumit, puerum simul
adducit et pergit ad locum. Nunc intentus factus
Isaac patrem interrogat dicens, <hi rend="italic">Pater</hi>, ait, at ille,
<hi rend="italic">Quid est, fili</hi>? Et filius : <hi rend="italic">Ecce</hi>, ait, <hi rend="italic">ignis et ligna,
ubi est ovis quam immolaturus es ad holocaustum</hi>?
Et pater respondit : <hi rend="italic">Deus providebit sibi ovem ad
sacrificium, fili</hi>. Magnum hoc et grande video sa-
cramentum : aliud Abraham corde gestabat et
ali(??)d filio promittebat, sed neque quæ promittebat
<milestone unit="PLSection" n="B"/>
filium fallebant, neque aliqua infirmitas cor ejus a
proposito immutaverat. Quid plura? pergit viam, vi-
det locum de longe et statuens pueros suos ibi, eis
talia verba profert dicens : <hi rend="italic">Sedete hic cum asino, ego
autem et puer ibimus usque illuc, et cum adoraverimus,
revertemur ad vos</hi>. 0 sancte Abraham, quid est quod
dicis, cum aliud tibi de puero gerendum sit? Numquid
aut te, aut tuos fallis? Non, inquit, sed quod prophe-
tice vel dic(??) vel gero virtus charitatis est in me ma-
nens quæ omnia credit et facit et dicit. Audio enim
eam sine strepitu vocis intus ad cor loquentem et di-
centem mihi : Tu quidem licet resurrecturum credens
pleno et perfecto voto puerum ducas immolandum,
filius tuus in isto Sacrificio non cremabitur, quia re-
surrectio Dei Filio reservatur. Merito hujus viri fi-
<milestone unit="PLSection" n="C"/>
dem Jacobus apostolus commemorans ait : <hi rend="italic">Credidit
Abraham Deo et reputatum est illi ad justitiam</hi> et
amicus De(??) appellatus est. amicos ut novimus con-
junctio animorum facit. Unde quidam sapiens hujus
mundi ait : <hi rend="italic">Velle atque idem nolle ea demum firma
amicitia est</hi>. Ergo am cos, ut novimus, conjunctio
animorum facit : quemadmodum autem iste sanctus
conjunxerit animum Deo, ut ejus amicus appellare-
tur juvat nosse. Sicut enim Deus Pater unico Filio
non pepercit, sic jubente Deo ut immolaretur ei fi-
lius quem dederat illi, devoto is corde obtulit eum.
Sed quæ sequuntur videamus; delectat enim nos ad-
juvante Domino hujus historiæ plenam vobis reddere
notionem. Postquam relictis pueris ad locum sacrifi-
cii pater cum filio venit, aram constituit, ligna com-
posuit, deponit humana paternæ pietatis indicia, in-
<milestone unit="PLSection" n="D"/>
duitur sacerdotis devota constantia, educit gladium
ut perimat filium. Quid vobis videtur, fratres? Nihil
hic sentimus humanum : imo totum cognoscimus di-
vinum; sed et ille filius qui paulo ante ovem requi-
rebat, sub ingenti silentio talia in se fieri sentiebat,
et ita patiens invenitur, tanquam jam ille esset, qui
sicut ovis ad immolandum ductus est; et tanquam
agnus coram tondente se sine voce, sic non aperuit
os suum. O et tu, sancte Isaac, indica nobis silentii
hujus tam grande secretum. Paulo ante nihil in te
fieri sentiebas, et a patre arietem requirebas; nunc
autem manibus ligaris, in aram imponeris, ligno
quodammodo suspenderis et modo taces? Taceo, in-
<pb n="1131"/>
<milestone unit="PLSection" n="A"/>
quit. Dic quare, obsecro noverimus. Vultis nosse,
ait, quare modo taceo? Quia figuram illius gesto qui
voluntate ponit animam suam, non necessitate. In
hoc tam grandi et mystico sacramento fidei et
Abraham sanctus apparuit probatus, et filius in
præsenti est liberatus. Si qua es anima quæ cupis
sequi vestigia fidei patris nostri Abraham, exi de
terra tua et cognatione tua : relinque populum tuum,
et domum patris tui, id est fideliter renuntia dia-
bolo, pompis ejus et angelis ejus, et sequere viam
rectam quæ te perducat ad terram in qua ditescas et
emineas et efficiaris socius Abrabæ. Sed cum ista
omnia feceris, si virtus charitatis quæ omnia credit
est in te, adhuc tentabit te et probatum coronabit te,
expetit a te sacrificium dilecti tui. Quid a te expetit?
<milestone unit="PLSection" n="B"/>
Quod Abraham illi dictum est : Da mihi unigenitum
dilectum tuum. Tibi dicit sapientia, Da mihi, fili, cor
tuum, ipse est dilectus unicus; quid metuis offerre
cor tuum? Offer sacrificium contritionem cordis Do-
mino Deo tuo, et dic cum propheta, <hi rend="italic">Holocaustis non
delectaberis. Sacrificium Deo spiritus contribulatus,
cor contritum et humiliatum, Deus, non despicies</hi>. Nihil
metuas tali sacrificio oblato, et tibi acceptum erit, et
quod obtuleris integrum permanebit. Aliam virtutem
charitatis quæ omnia superat placet nunc inspicere,
quam superius plebi Israel et patribus nostris as-
signasse cognoscimus. Ejus namque virtutis vox est
in versu illo prophetico : <hi rend="italic">In te speraverunt patres no-
stri, speraverunt et liberasti eos</hi>. Et ipsi ex Ægypto
fugere jubentur, terra eis lac et mel fluens promitti-
<milestone unit="PLSection" n="C"/>
tur, per mare Rubrum transeunt, ad heremum ve-
niunt, ducebat eos spes charitatis ut discerent Deum
amare gratis. Redditur his merces fidei; non enim
potest non reddere qui se dignatur facere debito-
rem. Post heremum mella e petra fluxerunt; panem
cæli manducaverunt; non sunt privati a desiderio
suo quod speraverunt, terram etiam promissionis ac-
ceperunt. Exurgat anima quæ hujus charitatis vir-
tute comprehensa est : effugiat ex Ægypto, id est
ex hujus sæculi desiderio, pergat ad mare Rubrum,
scilicet Christi baptismum; ideo rubrum quia Chri-
sti sanguine purgatum. Persequantur hostes, peccata
scilicet cum suo auctore diabolo, tanquam ex Ægy-
pto cum suo rege Pharaone sæviant, sequantur fu-
gientes, quid metuis? Usque ad aquam sævient; in-
<milestone unit="PLSection" n="D"/>
gredieris tu, ingredientur et illi post te, sed aqua
retro conversa illis erit in perniciem, tibi proficiet
ad salutem. Illos obruet, te abluet, illos damnabit,
te liberabit. Post hoc suscipies mel de petra quo fa-
mem et sitim tuam saties; <hi rend="italic">Petra enim erat Christus</hi>,
ex cujus præceptis tanquam ex fontibus dulcedinis
satieris, gustabis etiam panem, illum scilicet qui di-
cit : <hi rend="italic">Ego sum panis vivus qu(??) de cœlo descendi</hi>. Gusta-
bis et videbis quoniam suavis est Dominus, et si in
te eminet virtus charitatis quæ omnia sperat, per he-
remum necesse est te transire, id est utaris hoc
mundo tanquam non utens, et in hac vita peregrinum
te noveris esse, si terram promissionis cupis in-
trare; hæc terra est de qua propheta cantat et di-
<pb n="1132"/>
<milestone unit="PLSection" n="A"/>
cit : <hi rend="italic">Credo videre bona Domini in terra viventium</hi>. Ul-
tima virtus charitatis restat quæ omnia sustinet, et
nunquam cadit. Hanc ipsi capiti nostro Domino Jesu
Christo convenire novimus, et ideo in ultimo poni-
tur, <hi rend="italic">quoniam finis legis est Christus</hi>, Quanta autem
ipse pro nobis sustinet puto charitatem vestram
ignorare non posse. Tamen exinde aliquid dicam, si
tamen de tanto aliquid digne dicam. Prius illud quod 
Deus homo, quod Verbum caro factum est, quod
multa bona fecit, et mala perpessus est, quod mor
tuos suscitavit, et mortuus est; quod singulari illa
pa(??)(??)entia pertulit diabolicum tentatorem, discipulum
traditorem, quod ipse um Judam priusquam tradito-
rem pertulit furem, et ante experimentum vinculo-
rum, crucis, ac mortis, labiis ejus dolosis non nega-
<milestone unit="PLSection" n="B"/>
vit osculum pacis. In ipsa autem morte quanta sus-
tinuit? Pertulit odiorum flammas, ministras pessimi
cordis linguas. Clamaverunt Judæi, <hi rend="italic">Crucifige, Cruci-
fig</hi> ’, et ut rei manerent Judæi, innocens ab eis cru-
cifixus est Filius Dei; ad crucem ducitur, expalma-
tur qui est palma victoriæ, spinis coronatur qui

spinas peccatorum nostrorum venit confringere; li-
gatur qui solvit compeditos; ligno suspenditur qui
erigit elisos; aceto potatur fons vitæ, disciplina cæ-
ditur, salus vulneratur, vita moritur, occiditur ad
tempus vita a morte, ut in perpetuo a vita occida-
tur mors. Quid hic Judæi in hac morte Christi?
Exultaverunt quasi victores, et dum terrenum et ca-
ducum regnum timuerunt perdere, regem cœli e(??)
terræ non dubitaverunt occidere. Sed nec sicut pu-
<milestone unit="PLSection" n="C"/>
taverunt, victores exstiterunt. Si enim vicerunt,
regnum quomodo perdiderunt? Quomodo nunc usque
servi remanserunt? Ista namque causa est qua Chri-
stus ab eis occisus est. Dixerunt namque apud se
principes Judæorum, ut evangelista narrat : <hi rend="italic">Videtis</hi>,
inquiunt, <hi rend="italic">quia totus mundus post eum abiit; si dimise-
rimus eum vivere, venient Romani et tollent nobis et lo-
cum et regnum</hi>; et Christum occiderunt, et locum et
regnum perdiderunt. Quid vobis profuit, o insani Ju-
dæi, quod tantum scelus commisistis? Numquid quia
Christo Domino, ut decuit, servire noluistis, facti
estis mali servi bonorum servorum Christi? Per
ipsos conterit contumaciam vestram, per ipsos dissi-
pat consilia vestra, per ipsos tribuit scelera in ca-
pita vestra. Ipse autem Dominus quem vos intere –
<milestone unit="PLSection" n="D"/>
mistis non vos servos, sed liberos esse cupiebat
quando dicebat : <hi rend="italic">Si vos Filius liberaverit, tunc vereli-
beri eritis</hi>; vos autem Deum et Dominum regem, et
ipsam veram libertatem non solum repudiastis, ve-
rum etiam negare cupientes clamastis : <hi rend="italic">Non habemus
regem, nisi Cæsarem</hi>, Sed ne in hoc quidem glorie-
mini quod Christum occidistis, actum est de vobis
potius et nescitis. Audite ipsum Dominum dicentem
per prophetam : <hi rend="italic">Ego dormivi et somnum cœpi</hi>, somnum
appellans mortem a vobis illatam. Cæterum qualis
mors potuit esse triduana, maxime illius qui per
eumdem prophetam alio loco dicit; <hi rend="italic">Numquid qui
dormit non adjiciet ut resurgat</hi>? Ego, inquit, dormivi,
ego qui potestatem habeo ponendi animam mean;
<pb n="1133"/>
<milestone unit="PLSection" n="A"/>
ego dormivi, non quia sævistis, non quia insanistis;
ego implevi quod volui, vos in scelere remansistis.
Quis exigit tanta de Deo nostro, fratres, pro nostra
redemptione et salute, nisi charitas quæ nunquam
cadit? 0 charitas quæ magnas vires habes, et de cœlo
Deum deposuisti; o cara sanitas, o sancta et vera
charitas quæ tanta es in terris, quanta eris in cœlis!
Quæ tantum potes in ha(??) pugna mortalitatis adhuc
sollicita, quantum poteris in illa perfecta pace se-
cura? Evigila itaque omnis anima Christiana, et si
in te eminet virtus charitatis quæ omnia susti-
net, Domini tui imitare vestigia. <hi rend="italic">Christus enim</hi>, ait
apostolus Petrus, <hi rend="italic">pro vobis passus est relinquens vobis
exemplum ut sequamini vestigia ejus</hi> : et si ille propter
te de cœlesti sede ad terrena descendit, tu propter te
<milestone unit="PLSection" n="B"/>
terrena fuge, appete cœlestia. Si dulcis est mundus,
dulcior est Christus; si amarus est mundus, pro te
omnia sustinuit Christus. Via tibi factus est ipse
salvator, surge, ambula, habes quo; noli pigrescere;
sed forte quæris quo? Vides enim viam et quæris
quo ducat hæc ipsa via? Ad veritatem et ad vitam.
Si amas veritatem, si amas vitam, et cupis ad veri-
<pb n="1134"/>
<milestone unit="PLSection" n="A"/>
tatem et ad vitam venire, a via noli errare. Video,
inquis, viam et cupio ambulare; sed amara est : <hi rend="italic">Ar-
cta enim via et angusta est quæ ducit ad vitam</hi>; Chri-
stus transivit, et adhuc aspera est? Transierunt se-
nes, transierunt juvenes, transierunt puellæ quæ
viam quam times et horres tritam tibi fecerunt. Am-
bula ergo viam securus : ambula, quid enim metuis
in hac via? Mortem? et mortem times qui ad vitam
curris? Bonus es; bene in hac vita curris. Mors tibi
janua est quæ te repræsentat non quæ auferat vi-
tam. Ambula ergo viam, imo ipse qui propter te
factus est via, ipse te ducat per se ipsum; ipse est
enim <hi rend="italic">via, veritas et vita</hi>. Dic ergo tu, o anima fidelis
et pia, dic secura, dic et cum propheta veraciter ex-
clama : <hi rend="italic">Deduc me. Domine, in via tua, et ambulabo in
<milestone unit="PLSection" n="B"/>
veritate tua</hi> : tunc ad te securus perveniam, si usque
in finem tuam gratiam non deseram. Hæc, fratres di-
lectissimi, quæ a Domino ipsius charitatis dicta sunt
sanctitati vestræ, ita hæreant sensibus et cordibus
vestris, ut eadem ipsa charitas fructum in vobis ope-
ris inveniat, non folia laudis.</p>
					</div>
					</body>
  </text>
</TEI>
