<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
			<titleStmt>
				<title/>
				<sponsor>University of Leipzig</sponsor>
				<funder>European Social Fund Saxony</funder>
				<principal>Gregory Crane</principal>
				<meeting/>
				<respStmt>
					<persName xml:id="DDD">Digital Divide Data</persName>
					<resp>Corrected and encoded the text</resp>
				</respStmt>
				<respStmt>
					<persName>Greta Franzini</persName>
					<resp>Project Manager (University of Leipzig)</resp>
				</respStmt>
				<respStmt>
					<persName>Frederik Baumgardt</persName>
					<resp>Technical Manager (University of Leipzig)</resp>
				</respStmt>
				<respStmt>
					<persName>Simona Stoyanova</persName>
					<resp>Project Assistant (University of Leipzig)</resp>
				</respStmt>
				<respStmt>
					<persName>Bruce Robertson</persName>
					<resp>Technical Advisor</resp>
				</respStmt>
			</titleStmt>
			<publicationStmt>
				<authority>University of Leipzig</authority>
				<idno type="filename">TO BE ADDED BY LEIPZIG</idno>
				<availability>
					<p>Available under a Creative Commons Attribution-ShareAlike 4.0 International License</p>
				</availability>
				<date>2015</date>
				<publisher>University of Leipzig</publisher>
				<pubPlace>Germany</pubPlace>
			</publicationStmt>
			<sourceDesc>
				<listBibl xml:lang="la">
					<biblStruct>
						<monogr>
							<title/>
							<imprint>
								<publisher/>
								<pubPlace/>
								<date/>
							</imprint>
						</monogr>
					</biblStruct>
				</listBibl>
			</sourceDesc>
		</fileDesc>
		<encodingDesc>
			<p>Text encoded in accordance with the latest EpiDoc standards (January 2014)</p>
		  <refsDecl n="CTS">
        <cRefPattern n="no citable units founds" matchPattern="(.+)" replacementPattern="#xpath(/tei:TEI/tei:text/tei:body/tei:div/tei:div[@n='$1'])"/>
      </refsDecl>
    </encodingDesc>
		<profileDesc>
			<langUsage>
				<language ident="grc">Greek</language>
				<language ident="la">Latin</language>
			</langUsage>
		</profileDesc>
		<revisionDesc>
			<change when="2015-12-18" who="dwp"/>
		</revisionDesc>
	</teiHeader>
  <text>
    <body><div type="edition" n="urn:cts:latinLit:tmp514.tmp514.opp-lat1">
					<head>
						<title>INCIPIT
LIBER ECCLESIASTES
Hebraice dictus
COELETH.</title>
					</head>
					<p><milestone unit="PLSection" n="C"/>
VERBA <hi rend="superscript">a</hi> ECCLESIASTE, FILII DAVID REGIS
JERUSALEM.</p>
					<p>[<hi rend="italic">Cap</hi>. I.] Vanitas vanitatum, dixit Ecclesiastes :
vanitas vanitatum, et omnia vanitas.</p>
					<p>Quid habet amplius homo,
de universo labore suo, quo laborat sub sole?</p>
					<p>Generatio praeterit, et generatio advenit,
terra vero in aeternum stat.</p>
					<p>Oritur sol, et occidit,
et ad locum suum revertitur;</p>
					<p>Ibique renascens, gyrat per meridiem,
et flectitur ad aquilonem;</p>
					<p>Lustrans universa m circuitu pergit spiritus,
et in circulos suos regreditur.</p>
					<p>Omnia flumina intrant in mare,
et mare non redundat :</p>
					<p>Ad locum, unde exeunt flumina, revertuntur,
ut iterum fluant.
<note type="footnote">a In cunctis mss. codicibus exscriptores posue-
runt <hi rend="italic">Verba Ecclesiastes</hi>, etc. quasi <hi rend="italic">Ecclesiastes</hi> no-
men esset inflexibile, aut Hebraeum. M<hi rend="smallcap">art</hi>.</note></p>
					<p><milestone unit="PLSection" n="C"/>
Cunctae res difficiles :
non potest eas homo explicare sermone.</p>
					<p>Non saturatur oculus visu,
nec auris impletur auditu.</p>
					<p>Quid est quod fuit?
ipsum quod futurum est :</p>
					<p>Quid est quod factum est?
ipsum quod faciendum est.</p>
					<p>Nihil sub sole novum,
nec valet quisquam dicere : Ecce hoc recens est.</p>
					<p>Jam enim praecessit in sacculis;
quae fuerunt ante nos</p>
					<p>Non est priorum memoria :
sed nec eorum quidem, quae postea futura sunt,
erit recordatio apud eos,
qui futuri sunt in novissimo.</p>
					<p>E<hi rend="smallcap">go</hi> E<hi rend="smallcap">cclesiastes</hi>
fui rex Israel in Jerusalem,</p>
					<p>Et proposui in animo meo quaerere</p>
					<p><pb n="1275"/>
<milestone unit="PLSection" n="A"/>
et investigare sapienter
de omnibus quae fiunt sub sole.</p>
					<p>Hanc occupationem pessimam dedit Deus filiis ho-
minum,
ut occuparentur in ea.</p>
					<p>Vidi cuncta, quae fiunt sub sole,
et ecce universa vanitas, et afflictio spiritus.</p>
					<p>Perversi difficile corriguntur,
et stultorum infinitus est numerus.</p>
					<p>Loculus sum in corde meo, dicens :</p>
					<p>Ecce magnus effectus sum,
et praecessi sapientia omnes,
qui fuerunt ante me in Jerusalem :
et mens mea contemplata est multa sapienter, et
didicit.</p>
					<p>Dedique cor meum, ut scirem prudentiam, atque
doctrinam,
erroresque et stultitiam;</p>
					<p>Et agnovi quod in his quoque esset labor,
et afflictio spiritus</p>
					<p><milestone unit="PLSection" n="D"/>
Eo quod in multa sapientia, multa sit indignatio :
et qui <hi rend="superscript">a</hi> addit scientiam, addit laborem [<hi rend="italic">Al</hi>. dolo-
rem.]</p>
					<p>[<hi rend="italic">Cap</hi>. II.] Dixi ego in corde meo :</p>
					<p>Vadam, et affluam deliciis,
et fruar bonis.</p>
					<p>Et vidi quod hoc quoque esset vanitas.</p>
					<p>Risum reputavi errorem :
et gaudio dixi : Quid frustra deciperis?</p>
					<p>Cogitavi in corde meo abstrahere a vino carnem
meam.
ut animum meum transferrem ad sapientiam,
devitaremque stultitiam.</p>
					<p>Donec viderem quid esset utile filiis hominum :
quo facto opus est sub sole numero dierum vitae
suae.</p>
					<p>Magnificavi opera mea;
aedificavi mihi domos,
et plantavi vineas :</p>
					<p><milestone unit="PLSection" n="C"/>
Feci hortos, et pomaria,
ct consevi ea cuncti generis arboribus;</p>
					<p>Et exstruxi mihi piscinas aquarum,
ut irrigarem silvam lignorum germinantium;</p>
					<p>Possedi servos ct ancillas,
multamque familiam habui :</p>
					<p>Armenta quoque, et magnos ovium greges,
ultra omnes qui fuerunt ante me in Jerusalem :</p>
					<p>Coacervavi mihi argentum, et aurum, et
substantias regum, ac provincial um :</p>
					<p>Feci mihi cantores, et cantatrices,
et delicias liliorum hominum,</p>
					<p>Scyphos et urceos in ministerio ad vina fundenda,
et supergressus sum opibus omnes, qui fuerunt
ante me in Jerusalem.</p>
					<p>Sapientia quoque perseveravit mecum;
et omnia, quae desideraverunt oculi mei, non ne-
gavi eis :</p>
					<p>Nec prohibui cor meum quin omni voluptate frue-
retur.</p>
					<p><milestone unit="PLSection" n="D"/>
et oblectaret se in bis, quae praeparaveram :</p>
					<p>Et hanc ratus sum partem meam,
si uterer labore meo.</p>
					<p>Cumque me convertissem ad universa opera, quae
fecerant manus meae,
et ad labores, in quibus frustra sudaveram,</p>
					<p>Vidi in omnibus vanitatem et afflictionem animi,
et nihil permanere sub sole.</p>
					<p>Transivi ad contemplandum sapientiam,
erroresque et stultitiam.
<note type="footnote">a Corbeiensis ms. num, <hi rend="smallcap">i</hi>, <hi rend="italic">addit et dolorem</hi>, quod
emendatores posuerunt in plurimis exemplaribus,
ubi prima manu scriptum erat, <hi rend="italic">addit laborem</hi>. Uter-
que Canon, Carcassonensis videlicet ac Memmianus,
purum retinet contextum. M<hi rend="smallcap">art</hi>.</note>
<note type="footnote">b Aliquot mss. cum Canone Carcass, emendato,
<hi rend="italic">similiter ut indoctus.</hi> M<hi rend="smallcap">art</hi>.</note></p>
					<p><pb n="1276"/>
<milestone unit="PLSection" n="A"/>
Quid est, inquam, homo,
ut sequi possit regem Factorem suum?</p>
					<p>Et vidi quia tantum praecederet sapientia stultitiam,
quantum differt lux a tenebris.</p>
					<p>Sapientis oculi in capite ejus :
stultus in tenebris ambulat :
et didici quod unus utriusque esset interitus.</p>
					<p>Et dixi in corde meo :</p>
					<p>Si unus et stulti et meus occasus erit,
quid milii prodest quod majorem sapientiae dedi
operam?</p>
					<p>Locutusque cum mente mea,
animadverti quod hoc quoque esset vanitas.</p>
					<p>Non enim erit memoria sapientis similiter ut stulti
in perpetuum,
et futura tempora oblivione cuncta pariter ope-
rient.</p>
					<p>Moritur <hi rend="superscript">b</hi> doctus similiter et indoctus :
ct idcirco taeduit me vitae meae,</p>
					<p>Videntem mala universa esse sub sole,
<milestone unit="PLSection" n="B"/>
et cuncta vanitatem et afflictionem spiritus :</p>
					<p>Rursus detestatus sum omnem industriam meam,
qua sub sole studiosissime laboravi,</p>
					<p>Habiturus haeredem post me,
quem ignoro, utrum sapiens an stultus futurus sit,</p>
					<p>Et dominabitur in laboribus meis,
quibus desudavi et sollicitus fui :
et est quidquam tam vanum?</p>
					<p>Unde cessavi,
renuntiavitque cor meum ultra laborare sub sole.</p>
					<p>Nam cum alius laboret in sapientia, et doctrina,
et sollicitudine,
homini otioso quaesita dimittit;
et hoc <hi rend="superscript">c</hi> ergo vanitas, et magnum malum.</p>
					<p>Quid enim proderit homini de universo labore suo,
et afflictione spiritus, qua sub sole cruciatus est?</p>
					<p>Cuncti dies ejus doloribus et aerumnis pleni sunt,
nec per noctem mente requiescit :
et hoc <hi rend="superscript">d</hi> ergo vanitas est.</p>
					<p><milestone unit="PLSection" n="C"/>
Nonne melius est comedere et bibere,
et ostendere animae suae bona de laboribus suis?
et hoc de manu Dei est.</p>
					<p>Quis ita vorabit,
et deliciis affluet ut ego?</p>
					<p>Homini bono in conspectu suo dedit Deus sapien-
tiam,
et seientiam, et laetitiam :</p>
					<p>Peccatori autem dedit afflictionem, et curam super-
fluam,
ut addat, et congreget, et tradat ei qui placuit
Deo :
sed et hoc vanitas, et cassa sollicitudo mentis.
[<hi rend="italic">Cap.</hi> III.] Omnia tempus habent,
et suis spatiis transeunt universa sub coelo.</p>
					<p>Tempus nascendi,
et tempus moriendi.</p>
					<p>Tempus plantandi,
ct tempus evellendi quod plantatum est.</p>
					<p>Tempus occidendi,
<milestone unit="PLSection" n="D"/>
et tempus sanandi.</p>
					<p>Tempus destruendi,
et tempus aedificandi.</p>
					<p>Tempus flendi,
et tempus ridendi.</p>
					<p>Tempus plangendi,
et tempus saltandi.</p>
					<p>Tempus spargendi lapides,
et tempus colligendi.</p>
					<p>Tempus amplexandi,
<note type="footnote">c Memmianum hic Canonem secuti sumus. Car-
cassonensis legit interrogati ve : <hi rend="italic">Et haec nonne vanitas
est.?</hi> Cui consonant quamplures mss. codices. M<hi rend="smallcap">art</hi>.</note>
<note type="footnote">d Sub interrogandi nota Vulgatus interpres et
quidam penes Martian, mss. <hi rend="italic">et hoc</hi> (al. <hi rend="italic">haec</hi>) <hi rend="italic">nonne
vanitas est?</hi></note></p>
					<pb n="1277"/>
					<ab>
						<seg type="fragment">
	<lg>
 <milestone unit="PLSection" n="A"/>
		<l>et tempus longe fieri a complexibus.</l>
		<l>Tempus acquirendi,</l>
		<l>et tempus perdendi.</l>
		<l>Tempus custodiendi,</l>
		<l>et tempus abjiciendi.</l>
		<l>Tempus scindendi,</l>
		<l>et tempus consuendi.</l>
		<l>Tempus tacendi,</l>
		<l>et tempus loquendi.</l>
		<l>Tempus dilectionis,</l>
		<l>et tempus odii.</l>
		<l>Tempus belli,</l>
		<l>et tempus pacis.</l>
		<l>Quid habet amplius homo</l>
		<l>de labore suo?</l>
		<l>Vidi afflietionem, quam dedit Deus filiis hominum,</l>
		<l>ut distendantur in ea.</l>
		<l>Cuncta fecit bona in tempore suo,</l>
		<l>et mundum tradidit disputationi eorum,</l>
	</lg>
						</seg>
					</ab>
					<ab>
						<seg type="fragment">
	<lg>
 <milestone unit="PLSection" n="B"/>
		<l>ut non inveniat homo opus, quod operatus est</l>
		<l>Deus</l>
		<l>ab initio usque ad finem.</l>
		<l>Et cognovi quod non esset melius</l>
		<l>nisi laetari, et facere bene in vita sua.</l>
		<l>Omnis enim homo, qui comedit et bibit,</l>
		<l>et videt bonum de labore suo, hoc donum Dei est.</l>
		<l>Didici quod omnia opera, quae fecit Deus,</l>
		<l>perseverent in perpetuum :</l>
		<l>Non possumus eis quidquam addere,</l>
		<l>nec auferre, quae fecit Deus ut timeatur.</l>
		<l>Quod factum est, ipsum permanet :</l>
		<l>quae futura sunt, jam fuerunt :</l>
		<l>et Deus instaurat quod abiit.</l>
		<l>Vidi sub sole in loco judicii impietatem,</l>
		<l>et in loco justitiae iniquitatem.</l>
		<l>Et dixi in corde meo :</l>
		<l>justum et impium judicabit Deus,</l>
		<l>et tempus omnis rei tunc erit.</l>
	</lg>
						</seg>
					</ab>
					<ab>
						<seg type="fragment">
	<lg>
 <milestone unit="PLSection" n="C"/>
		<l>Dixi in corde meo de filiis hominum,</l>
		<l>ut probaret eos Deus,</l>
		<l>et ostenderet similes esse bestiis.</l>
		<l>Idcirco unus interitus est hominis et jumentorum,</l>
		<l>et aequa utriusque conditio :</l>
		<l>Sicut moritur homo, sic et illa moriuntur :</l>
		<l>similiter spirant omnia,</l>
		<l>et nihil habet homo jumento amplius :</l>
		<l>Cuncta subjacent vanitali,</l>
		<l>et omnia pergunt ad unum locum :</l>
		<l>de terra facta sunt, et in terram pariter revertun-</l>
		<l>tur.</l>
		<l>Quis novit si spiritus filiorum Adam ascendat sur-</l>
		<l>sum,</l>
		<l>et si spiritus jumentorum descendat deorsum?</l>
		<l>Et deprehendi nihil esse melius</l>
		<l>quam laetari hominem in opere suo,</l>
<milestone unit="PLSection" n="D"/> 
	</lg>
						</seg>
					</ab>
					<note type="footnote">a Editi libri, <hi rend="italic">in hoc quoque vanitas est</hi>; sed melius
ac Hebraeo magis proximum quod nos edidimus ad
fidem plurimorum mss. exemplariorum. M<hi rend="smallcap">art</hi>.</note>
					<note type="footnote">b Huc transtulerunt exseriptores comma istud in-
tegrum : <hi rend="italic">Et appropinqua, ut audias</hi>. Id quidem abest
in Speculo S. Augustini, et in ms. Colbertino Ani-
ciensi positum est in margine, manu recentiori.
Regius quoque corruptus est ab aliquo emendatore,
qui haec sacro textui intermiscuit, cum antea purus
legeretur absque tali additamento. In Canone Car-
cassonensi eadem verba leguntur, sed extra seriem
et supra contextum imposita : in Memmiano autem
positus visitur idem versiculus inconfusus, ac primo
linearum ductu. Sciendum tamen hoc mutuatum esse
ex editione Graeca LXX interpretum, aut ex Com-
mentariis Hieronymi in Ecclesiasten, ubi magis
Septuaginta consuetudini se coaplavit : hic enim
sufficienter expressus est textus Hebraicus <foreign xml:lang="heb">ררבƿר
דבח דכסילים םחח לשםע</foreign> <hi rend="italic">vocarob lischmoa mi hheth
hakkesilim xabahh</hi>, per haec verba, <hi rend="italic">multo enim
melior est obedientia, quam stultorum victima</hi> : quia
apud Hebraeos propinquus <hi rend="italic">ad audiendum</hi>, et <hi rend="italic">obediens</hi> unum et idem sunt. M<hi rend="smallcap">art</hi>. — Quae sequun-
tur hujus versiculi in Hebraeo archetypo verba, sic
se habent <foreign xml:lang="grc">ךיביעמ הילילא : ךבךאמה יךמאל</foreign>,
quae sic ad verbum interpreiantur, <hi rend="italic">et appropin-
qua ad audiendum, ne des</hi> (vel, <hi rend="italic">magis quam ut des</hi>)
<hi rend="italic">stultorum sacrificium</hi>. S. Hieronymus priora illa
quae diximus, <hi rend="italic">et appropinqua ad audiendum</hi>, commo-
do satis sensu ex Hebraica interpretatus est phrasi,
<hi rend="italic">multo melior est obedientia</hi>, quod est, <hi rend="italic">eligito magis
audire</hi>, sive <hi rend="italic">obedire</hi>. Hinc jure collegit ante nos edi-
tor Benedictinus, minime videri Hieronymiana illa,
<hi rend="italic">et appropinqua, ut audias</hi>, quae cum mss. quidam,
tum editi omnes interserunt, subsequenti simul re-
tenta interpretatione, <hi rend="italic">multo enim melior est obedien-

tia</hi>, quae ejusdem in Hebraico sententiae altera est
expositio. Notatum quoque, illa in S. Augustini Spe-
culo non haberi.</note>
					<p><pb n="1278"/></p>
					<ab>
						<seg type="fragment">
	<lg>
 <milestone unit="PLSection" n="A"/>
		<l>et hanc esse partem illius.</l>
		<l>Quis enim eum adducet, ut post se futura cogno-</l>
		<l>scat?</l>
		<l>[<hi rend="italic">Cap</hi>. IV.] Verti me ad alia,</l>
		<l>et vidi calumnias, quae sub sole geruntur,</l>
		<l>Et lacrymas innocentium,</l>
		<l>et neminem consolatorem :</l>
		<l>Nec posse resistere eorum violentiae,</l>
		<l>cunctorum auxilio destitutos.</l>
		<l>Et laudavi magis mortuos, quam viventes :</l>
		<l>et feliciorem utroque judicavi, qui necdum natus est,</l>
		<l>nec vidit mala, quae sub sole tiunt.</l>
		<l>Rursum contemplatus sum omnes labores hominum,</l>
		<l>et industrias :</l>
		<l>Animadverti patere invidiae proximi :</l>
		<l>et in hoc ergo vanitas, et cura superftua est.</l>
		<l>Stultus complicat manus suas,</l>
		<l>et comedit carnes suas, dicens :</l>
		<l>Melior est pugillus cum requie,</l>
		<milestone unit="PLSection" n="B"/>
		<l>quam plena utraque manus cum labore, et afflic-</l>
		<l>tione animi.</l>
		<l>Considerans reperi et aliam vanitatem sub sole :</l>
		<l>unus est, et secundum non habet,</l>
		<l>non filium, non fratrem.</l>
		<l>Et tamen laborare non cessat,</l>
		<l>nec satiantur oculi ejus divitiis :</l>
		<l>Nec recogitat, dicens :</l>
		<l>Cui laboro, et fraudo animam meam bonis?</l>
		<l><hi rend="superscript">a</hi> Et [<hi rend="italic">Al</hi>. in] hoc quoque vanitas est,</l>
		<l>et afflictio pessima.</l>
		<l>Melius est ergo duo simul esse, quam unum :</l>
		<l>habent enim emolumentum societatis suae :</l>
		<l>si unus ceciderit, ab altero fulcietur :</l>
		<l>Vae soli; quia cum ceciderit,</l>
		<l>non habet sublevantem se.</l>
		<l>Et si dormierint duo, fovebuntur mutuo;</l>
		<l>unus quomodo calefiet?</l>
		<l>Et si quispiam praevaluerit contra unum,</l>
		<l>duo reststunt ei :</l>
<milestone unit="PLSection" n="C"/>
		<l>funiculus triplex difficile rumpitur.</l>
		<l>Melior est pauper et sapiens,</l>
		<l>rege sene et stulto,</l>
		<l>qui nescit praevidere in posterum.</l>
		<l>Quod et de carcere catenique interdum quis egre-</l>
		<l>diatur ad regnum :</l>
		<l>et alius natus in regno, inopia consumatur,</l>
		<l>Vidi cunctos viventes, qui ambulant sub sole</l>
		<l>cum adolescente secundo, qui consurget pro eo.</l>
		<l>Infinitus numerus est populi</l>
		<l>omnium, qui fuerunt ante eum :</l>
		<l>Et qui postea futuri sunt,</l>
		<l>et non laetabuntur in eo :</l>
		<l>Sed et hoc vanitas</l>
		<l>et afflictio spiritus.</l>
		<l>Custodi pedem tuum ingrediens domum Dei <hi rend="superscript">b</hi> :</l>
	</lg>
						</seg>
					</ab>
<pb n="1279"/>
					<ab>
						<seg type="fragment">
	<lg>
 <milestone unit="PLSection" n="A"/>
		<l>multo enim melior est obedientia, quam stultorum</l>
		<l>victimae,</l>
		<l>qui nesciunt quid faciant mali.</l>
		<l>[<hi rend="italic">Cap</hi>. V.] Ne temere quid loquaris,</l>
		<l>neque cor tuum sit velox ad proferendum sermo-</l>
		<l>nem coram Deo.</l>
		<l>Deus enim in coelo, et tu super terram :</l>
		<l>idcirco sint pauci sermones tui.</l>
		<l>Multas curas sequuntur somnia,</l>
		<l>et in multis sermonibus invenitur stultitia.</l>
		<l>Si quid vovisti Deo, ne moreris reddere :</l>
		<l>displicet enim ei infidelis et stulta promissio :</l>
		<l>sed quodcumque voveris, redde.</l>
		<l>Multoque melius est non vovere,</l>
		<l>quam post votum promissa non reddere.</l>
		<l>Ne dederis os tuum, ut peccare facias carnem tuam :</l>
		<l>neque dicas coram angelo : Non est providentia :</l>
		<l>Ne forte iratus Deus super sermone tuo,</l>
		<l>dissipet cuncta opera manuum tuarum.</l>
	</lg>
						</seg>
					</ab>
					<ab>
						<seg type="fragment">
	<lg>
<milestone unit="PLSection" n="B"/>
		<l>Ubi multa sunt somnia,</l>
		<l>plurimae vanitales, et sermones innumeri :</l>
		<l>tu vero Deum time :</l>
		<l>Si videris calumnias egenorum, et violenta ju-</l>
		<l>dicia,</l>
		<l>et subverti justitiam in provincia,</l>
		<l>Non mireris super hoc negotio :</l>
		<l>quia excelso alius excelsior est,</l>
		<l>Et super hos quoque eminentiores sunt alii,</l>
		<l>et insuper universae terrae rex imperat servienti.</l>
		<l>Avarus non implebitur pecunia :</l>
		<l>et qui amat divitias, fructus non capiet ex eis,</l>
		<l>et hoc ergo vanitas.</l>
		<l>Ubi multae sunt opes,</l>
		<l>multi et qui comedunt eas.</l>	
		<l>Et quid prodest possessori,</l>
		<l>nisi quod cernit divitias oculis suis?</l>
		<l>Dulcis est somnus operanti,</l>
		<l>sive parum, sive multum comedat :</l>
	</lg>
						</seg>
					</ab>
					<ab>
						<seg type="fragment">
	<lg>
<milestone unit="PLSection" n="C"/>
		<l>saturitas autem divitis non sinit dormire eum.</l>
		<l>Est et alia infirmitas pessima, quam vidi sub sole :</l>
		<l>divitiae conservatae in malum domini sui :</l>
		<l>pereunt enim in afflictione pessima :</l>
		<l>Generavit filium, qui in summa egestate erit :</l>
		<l>sicut egressus est nudus de utero matris suae, sic</l>
		<l>revertetur,</l>
		<l>et nihil auferet secum de labore suo.</l>
		<l>Miserabilis prorsus infirmitas :</l>
		<l>quo modo venit, sic revertetur.</l>
		<l>Quid ergo prodest et quod laboravit in ventum,</l>
		<l>cunctis diebus vitae suae?</l>
		<l>Comedit in tenebris et in curis multis,</l>
		<l>et in aerumna atque tristitia.</l>
		<l>Hoc itaque mihi visum est bonum,</l>
		<l>ut comedat quis, et bibat,</l>
		<l>et fruatur laetitia ex labore suo,</l>
		<l>quo laboravit ipse sub sole,</l>
		<l>Numero dierum vitae suae,</l>
		<l>quos dedit ei Deus :</l>
		<l>et haec pars illius.</l>
	</lg>
						</seg>
					</ab>
					<ab>
						<seg type="fragment">
	<lg>
<milestone unit="PLSection" n="D"/>
		<l>Et omni homini, cui dedit Deus divitias, atque sub-</l>
		<l>stantiam,</l>
		<l>potestatemque ei tribuit ut comedat ex eis,</l>
		<l>et fruatur parte sua, et laetetur de labore suo :</l>
		<l>hoc est donum Dei.</l>
		<l>Non enim satis recordabitur dierum vitae suae,</l>
		<l>eo quod Deus occupet deliciis cor ejus.</l>
		<l>[<hi rend="italic">Cap</hi>. VI.] Est et aliud malum, quod vidi sub sole,</l>
		<l>et quidem frequens apud homines :</l>
	</lg>
						</seg>
					</ab>
					<note type="footnote">a Non habet Hebraeus verbum <hi rend="italic">filios</hi>, quod nonnulli
mss. hic retinent cum editis. M<hi rend="smallcap">art</hi>. — Vulgata
subjungit <hi rend="italic">liberos</hi>, quidam mss. <hi rend="italic">filios</hi> : nihil vero He-
braeus textus.</note>
					<note type="footnote">b In aliquot mss. codicibus legitur, <hi rend="italic">quid futurus
sit</hi>. Caeterum hanc divisionem versuum agnoscit
S. Hieronymus, cum ait : <hi rend="italic">Novissimum versum aper-
tius interpretatus est Symmachus, dicens : Et qui
vivit, respiciet ad mentem</hi>. Vide librum Commenta-
riorum Hieronymi in caput septimum Ecclesiastae,
et Speculum S. Augustini; quia omnino sibi consen-
tiunt infra vers. 8 et 10 Vulgatae nostrae; id est, in
versiculorum distinctione, quam Canonis exemplaria
retinent. M<hi rend="smallcap">art</hi>.</note>
					<p><pb n="1280"/>
</p>
					<ab>
						<seg type="fragment">
	<lg>
<milestone unit="PLSection" n="A"/>
		<l>Vir, cui dedit Deus divitias, et substantiam et ho-</l>
		<l>norem,</l>
		<l>et nihil deest animae ejus, ex omnibus quae desi-</l>
		<l>derat :</l>
		<l>Nec tribuit et potestatem Deus ut comedat ex eo.</l>
		<l>sed homo extraneus vorabit illud :</l>
		<l>Hoc vanitas, et magna miseria est.</l>	
		<l>Si genuerit quispiam centum <hi rend="superscript">a</hi>,</l>
		<l>et vixerit multos annos,</l>
		<l>et plures dies aetatis habuerit,</l>	
		<l>etanima illius non utatur bonis substantiae suae,</l>
		<l>sepulturaque careat :</l>
		<l>De hoc ego pronuntio</l>
		<l>quod melior illo sit abortivus.</l>
		<l>Frustra enim venit, et pergit ad tenebras,</l>
		<l>et oblivione delebitur nomen ejus.</l>
		<l>Non vidit solem,</l>
		<l>neque cognovit distantiam boni et mali :</l>
		<l>Etiamsi duobus millibus annis vixerit,</l>
 <milestone unit="PLSection" n="B"/>
		<l>et non fuerit perfruitus bonis :</l>
		<l>nonne ad unum locum properant omnia?</l>
		<l>Omnis labor hominis in ore ejus :</l>
		<l>sed anima illius non implebitur.</l>
		<l>Quid habet amplius sapiens a stulto?</l>
		<l>et quid pauper, nisi ut pergat illuc.</l>
		<l>ubi est vita?</l>
		<l>Melius est videre quod cupias,</l>
		<l>quam desiderare quod nescias;</l>
		<l>Sed et hoc vanitas est,</l>
		<l>et praesumptio spiritus.</l>
		<l>Qui futurus est, jam vocatum est nomen ejus :</l>
		<l>et scitur quod homo sit,</l>
		<l>et non possit contra fortiorem se in judicio con-</l>
		<l>tendere.</l>
		<l>Verba sunt plurima,</l>
		<l>multam in disputando habentia vanitatem.</l>
		<l>[<hi rend="italic">Cap</hi>. VII.] Quid necesse est homini majora se quae-</l>
		<l>rere,</l>
		<l>cum ignoret quid conducat sibi vita sua,</l>
 <milestone unit="PLSection" n="C"/>
		<l>numero dierum peregrinationis suae,</l>
		<l>et tempore quod velut umbra praeterit?</l>
		<l>Aut quis ei poterit indicare</l>
		<l>quid post eum futurum sub sole sit?</l>
		<l>Melius est nomen bonum, quam unguenta pretiosa :</l>
		<l>et dies mortis die nativitatis.</l>
		<l>Melius est ire ad domum luctus,</l>
		<l>quam ad domum convivii :</l>
		<l>In illa enim finis cunctorum admonetur hominum,</l>
		<l>et vivens cogitat quid <hi rend="superscript">b</hi> futurum sit.</l>
		<l>Melior est ira risu :</l>
		<l>quia per tristitiam vultus, corrigitur animus de-</l>
		<l>linquentis.</l>
		<l>Cor sapientium ubi tristitia est,</l>
		<l>et cor stultorum ubi laetitia.</l>
		<l>Melius est a sapiente corripi,</l>
		<l>quam stultorum adulatione decipi.</l>
		<l>Quia sicut sonitus spinarum ardentium sub olla,</l>
		<l>sic risus stulti :</l>
		<milestone unit="PLSection" n="D"/>
		<l>sed et hoc vanitas.</l>
		<l>Calumnia conturbat sapientem,</l>
		<l>et perdet robur cordis illius.</l>
		<l>Melior est finis orationis, quam principium,</l>
		<l>melior est patiens arrogante.</l>
		<l>Ne velox sis ad irascendum :</l>
		<l>quia ira in sinu stulti requiescit.</l>
		<l>Ne dicas : Quid, putas, causae est</l>
		<l>quod priora tempora meliora fuere quam nunc</l>
		<l>sunt?</l>
	</lg>
						</seg>
					</ab>		
<pb n="1281"/>
					<ab>
						<seg type="fragment">
	<lg>
<milestone unit="PLSection" n="A"/>
		<l>stulta enim est hujuscemodi interrogatio.</l>
		<l>Utilior est sapientia cum divitiis,</l>
		<l>et magis prodest videntibus solem.</l>
		<l>Sicut enim protegit sapientia,</l>
		<l>sic protegit pecunia.</l>
		<l>Hoc autem plus habet eruditio et sapientia,</l>
		<l>quod vitam tribuunt possessori suo.</l>
		<l>Considera opera Dei,</l>
		<l>quod nemo possit corrigere quem ille despexerit.</l>
		<l>In die bona fruere bonis,</l>
		<l>et malam diem praecave.</l>
		<l>Sicut enim hanc, sic et illam fecit Deus,</l>
		<l>ut non inveniat homo contra eum justas queri-</l>
		<l>monias.</l>
		<l>Haec quoque vidi in diebus vanitatis meae :</l>
		<l>Justus perit in justitia sua,</l>
		<l>et impius multo vivit tempore in malitia sua.</l>
		<l>Noli esse justus multum :</l>
		<l>Neque plus sapias quam necesse est,</l>
	</lg>
						</seg>
					</ab>
					<ab>
						<seg type="fragment">
	<lg>
		<milestone unit="PLSection" n="B"/>
		<l>ne obstupescas.</l>
		<l>Ne impie agas multum :</l>
		<l>et noli esse stultus, ne moriaris in tempore non</l>
		<l>tuo.</l>
		<l>Bonum est te sustentare justum,</l>
		<l>sed et ab illo ne subtrahas manum tuam :</l>
		<l>quia qui Deum timet, nihil negligit.</l>
		<l>Sapientia confortavit sapientem</l>
		<l>super decem principes civitatis.</l>
		<l>Non est enim homo justus in terra,</l>
		<l>qui faciat bonum, et non peccet.</l>
		<l>Sed et cunctis sermonibus, qui dicuntur,</l>
		<l>ne accommodes cor tuum :</l>
		<l>Ne forte audias servum tuum maledicentem tibi :</l>
		<l>scit enim tua conscientia, quia et tu crebro male-</l>
		<l>dixisti aliis.</l>
		<l>Cuncta tentavi in sapientia.</l>
		<l>Dixi : Sapiens efficiar :</l>
		<l>Et ipsa longius recessit a me multo magis quam erat :</l>
		<l>et alta profunditas, quis inveniet eam?</l>
	</lg>
						</seg>
					</ab>
					<ab>
						<seg type="fragment">
	<lg>
<milestone unit="PLSection" n="C"/> 
		<l>Lustravi universa animo meo,</l>
		<l>ut scirem, et considerarem, et quaererem sapien-</l>
		<l>tiam, et rationem :</l>
		<l>Et ut cognoscerem impietatem stulti,</l>
		<l>et errorem imprudentium :</l>
		<l>Et inveni amariorem morte mulierem,</l>
		<l>quae laqueus venatorum est,</l>
		<l>et sagena cor ejus,</l>
		<l>Vincula sunt manus illius :</l>
		<l>qui placet Deo, effugiet illam :</l>
		<l>qui autem peccator est, capietur ab illa.</l>
		<l>Ecce hoc inveni, dixit Ecclesiastes, <hi rend="superscript">a</hi> unum et alte-</l>
		<l>rum,</l>
		<l>ut invenirem rationem, quam adhuc quaerit anima</l>
		<l>mea,</l>
		<l>et non inveni.</l>
		<l>Virum de mille unum reperi,</l>
		<l>mulierem ex omnibus non inveni.</l>
		<l>Solummodo hoc inveni, quod fecerit Deus homi-</l>
	</lg>
						</seg>
					</ab>
					<ab>
						<seg type="fragment">
	<lg>
<milestone unit="PLSection" n="D"/>
		<l>nem rectum,</l>
		<l>et ipse se infinitis miscuerit quaestionibus.</l>
		<l>Quis talis ut sapiens est?</l>
		<l>et quis cognovit solutionem verbi?</l>
		<l>[<hi rend="italic">Cap</hi>. VIII.] Sapientia hominis lucet in vultu ejus,</l>
		<l>et potentissimus faciem illius commutabit.</l>
		<l>Ego os regis observo,</l>
		<l>et praecepta juramenti Dei.</l>
		<l>Ne festines recedere a facie ejus,</l>
		<l>neque permaneas in opere malo :</l>
		<l>Quia omne, quod voluerit, faciet :</l>
		<l>et sermo illius potestate plenus est :</l>
		<l>nec dicere ei quisquam potest : Quare ita facis?</l>
		<l>Qui custodit praeceptum,</l>
	</lg>
						</seg>
					</ab>
					<note type="footnote">a S. Ipse Pater in Commentario, cum interpreta-
tus esset, <hi rend="italic">unam ad unam, ut invenirem</hi>, etc. Hebraico
sermoni se propius tradit adhaesisse. Vidests locum
tomo tertio col. 448 seq.</note>
<pb n="1282"/>
					<ab>
						<seg type="fragment">
	<lg>
		<milestone unit="PLSection" n="A"/>
		<l>non experietur quidquam mali.</l>
		<l>Tempus et responsionem</l>
		<l>cor sapientis intelligit.</l>
		<l>Omni negotio tempus est, et opportunitas,</l>
		<l>et multa hominis afflictio :</l>
		<l>Quia ignorat praeterita,</l>
		<l>et ventura nullo scire potest nuntio.</l>
		<l>Non est in hominis potestate prohibere spiritum,</l>
		<l>nec habet potestatem in die mortis :</l>
		<l>Nec finitur quiescere ingruente bello,</l>
		<l>neque salvabit impietas impium.</l>
		<l>Omnia haec consideravi,</l>
		<l>et dedi cor meum in cunctis operibus, quae fiunt</l>
		<l>sub sole.</l>
		<l>Interdum dominatur homo homini</l>
		<l>in malum suum.</l>
		<l>Vidi impios sepultos :</l>
		<l>qui etiam cum adhuc viverent, in loco sancto erant,</l>
		<l>et laudabantur in civitate quasi justorum operum :</l>
		<milestone unit="PLSection" n="B"/>
		<l>sed et hoc vanitas est.</l>
		<l>Etenim quia non profertur cito contra malos sen-</l>
		<l>tentia,</l>
		<l>absque ullo timore filii hominum perpetrant mala.</l>
		<l>Attamen peccator ex eo quod centies facit malum,</l>
		<l>et per patientiam sustentatur,</l>
		<l>Ego cognovi quod erit bonum timentibus Deum,</l>
		<l>qui verentur faciem ejus.</l>
		<l>Non sit bonum impio, nec prolongentur dies ejus,</l>
		<l>sed quasi umbra transeant qui non timent faciem</l>
		<l>Dei.</l>
		<l>Est et alia vanitas, quae fit super terram;</l>
		<l>sunt justi, quibus multa proveniunt,</l>
		<l>quasi opera egerint impiorum.</l>
		<l>Et sunt impii, qui ita securi sunt,</l>
		<l>quasi justorum facta habeant :</l>
		<l>sed et hoc vanissimum judico.</l>
		<l>Laudavi igitur laetitiam,</l>
		<l>quod non esset homini bonum sub sole,</l>
		<l>Nisi quod comederet, et biberet, atque gauderet :</l>
<milestone unit="PLSection" n="C"/>
		<l>et hoc solum secum auferret de labore suo,</l>
		<l>in diebus vitae suae quos dedit ei Deus sub sole.</l>
		<l>Et apposui cor meum, ut scirem sapientiam,</l>
		<l>et intelligerem <hi rend="superscript">b</hi> distentionem quae versatur in</l>
		<l>terra :</l>
		<l>Est homo, qui diebus ac noctibus somnum non capit</l>
		<l>oculis,</l>
		<l>Et intellexi, quod omnium operum Dei</l>
		<l>nullam possit homo invenire rationem,</l>
		<l>eorum quae fiunt sub sole :</l>
		<l>Et quanto plus laboraverit ad quaerendum,</l>
		<l>tanto minus inveniat :</l>
		<l>Etiamsi dixerit sapiens se nosse,</l>
		<l>non poterit reperire.</l>
		<l>[<hi rend="italic">Cap</hi>. IX.] Omnia haec tractavi in corde meo,</l>
		<l>ut curiose intelligerem :</l>
		<l>Sunt justi atque sapientes,</l>
		<l>et opera eorum in manu Dei :</l>
		<l>Et tamen nescit homo, utrum amore an odio dignus</l>
 <milestone unit="PLSection" n="D"/>
		<l>sit :</l>
		<l>sed omnia in futurum servantur incerta :</l>
		<l>Eo quod universa aeque eveniant</l>
		<l>justo et impio,</l>
		<l>bono et malo,</l>
		<l>mundo et immundo,</l>
		<l>Immolanti victimas,</l>
		<l>et sacrificia contemnenti.</l>
		<l>Sicut bonus, sic et peccator :</l>
		<l>ut perjurus, ita et ille qui verum dejerat.</l>
		<l>Hoc est pessimum inter omnia, quae sub sole fiunt,</l>
		<l>quia eadem cunctis eveniunt.</l>
		<l>Unde et corda filiorum hominum implentur malitia,</l>
		<l>et contemptu in vita sua,</l>
	</lg>
						</seg>
					</ab>
					<note type="footnote">b Complutensis Latina editio cum aliis haud pau-
cis, <hi rend="italic">Dissensionem</hi>, Glossa interlinearis <hi rend="italic">Distractionem</hi>
praefert.</note>
					<p><pb n="1283"/>
</p>
					<ab>
						<seg type="fragment">
	<lg>
 <milestone unit="PLSection" n="A"/>
		<l>et post haec ad inferos deducuntur.</l>
		<l>Nemo est qui semper vivat,</l>
		<l>et qui hujus rei habeat fiduciam :</l>
		<l>Melior est canis vivus leone mortuo.</l>
		<l>Viventes enim sciunt se esse morituros.</l>
		<l>Mortui vero nihil noverunt amplius,</l>
		<l>nec habent ultra mercedem :</l>
		<l>quia oblivioni tradita est memoria eorum.</l>
		<l>Amor quoque, et odium, et invidiae simul perierunt,</l>
		<l>nec habent partem in hoc saeculo,</l>
		<l>et in opere quod sub sole geritur.</l>
		<l>Vade ergo, et comede in laetitia panem tuum,</l>
		<l>et bibe cum gaudio vinum tuum :</l>
		<l>quia Deo placent opera tua.</l>
		<l>Omni tempore sint vestimenta tua candida,</l>
		<l>et oleum de capite tuo non deficiat.</l>
		<l>Perfruere vita cum uxore, quam diligis,</l>
		<l>cunctis diebus vitae instabilitatis tuae :</l>
		<l>qui dati sunt tibi sub sole</l>
	</lg>
						</seg>
					</ab>
					<ab>
						<seg type="fragment">
	<lg>
<milestone unit="PLSection" n="B"/>
		<l>omni tempore vanitatis tuae,</l>
		<l>Haec est enim pars in vita,</l>
		<l>et in labore tuo, quo laboras sub sole.</l>
		<l>Quodcumque potest manus tua facere,</l>
		<l>instanter operare :</l>
		<l>Quia nec opus, nec ratio,</l>
		<l>nec sapientia, nec scientia</l>
		<l>erunt apud inferos, quo tu properas.</l>
		<l>Verti me ad aliud, et vidi sub sole,</l>
		<l>nec velocium esse cursum,</l>
		<l>nec fortium bellum,</l>
		<l>nec sapientium panem,</l>
		<l>nec doctorum divitias,</l>
		<l>nec artificum gratiam :</l>
		<l>sed tempus casumque in omnibus.</l>
		<l>Nescit homo finem suum :</l>
		<l>sed sicut pisces capiuntur hamo,</l>
		<l>et sicut aves laqueo comprehenduntur :</l>
		<l>Sic capiuntur homines in tempore malo,</l>
		<l>cum eis extemplo supervenerit.</l>
	</lg>
						</seg>
					</ab>
					<ab>
						<seg type="fragment">
	<lg>	
 <milestone unit="PLSection" n="C"/>
		<l>Hanc quoque sub sole vidi sapientiam,</l>
		<l>et probavi maximam.</l>
		<l>Civitas parva, et pauci in ea viri :</l>
		<l>venit contra eam rex magnus, et vallavit eam :</l>
		<l>Exstruxitque munitiones per gyrum,</l>
		<l>et perfecta est obsidio.</l>
		<l>Inventusque est in ea vir pauper et sapiens,</l>
		<l>liberavit urbem per sapientiam suam.</l>
		<l>Et nullus deinceps recordatus est hominis illius pau-</l>
		<l>peris.</l>
		<l>Et dicebam ego, meliorem esse sapientiam fortitu-</l>
		<l>dine.</l>
		<l>Quomodo ergo sapientia pauperis contempla est,</l>
		<l>et verba ejus non sunt audita?</l>
		<l>Verba sapientium audiuntur in silentio,</l>
		<l>plus quam clamor principis inter stultos.</l>
		<l>Melior est sapientia, quam arma bellica :</l>
		<l>et qui in uno peccaverit, multa bona perdet.</l>
		<l>[<hi rend="italic">Cap</hi>. X.] Muscae morientes</l>
	</lg>
						</seg>
					</ab>
					<ab>
						<seg type="fragment">
	<lg>
<milestone unit="PLSection" n="D"/>
		<l>perdunt suavitatem unguenti.</l>
		<l>Pretiosior est sapientia et gloria,</l>
		<l>parva ad tempus stultitia.</l>
		<l>Cor sapientis in dextera ejus,</l>
		<l>et cor stulti in sinistra illius.</l>
		<l>Sed <hi rend="superscript">a</hi> et in via stultus ambulans,</l>
		<l>cum ipse insipiens sit, omnes stultos aestimat.</l>
		<l>Si spiritus potestatem habentis ascenderit super te,</l>
	</lg>
						</seg>
					</ab>
					<note type="footnote">a Sanctus Hieronymus in Commentariis ad hunc
locum, colon istud integrum duobus versibus con-
stans in exemplaribus Canonis, unum dicit esse ver-
siculum : <hi rend="italic">Sequentis autem versiculi</hi>, verba sunt
S. Doctoris, <hi rend="italic">in quo ait : Sed et in via cum stultus am-
bulat, cor ejus indiget, et dicit : omnis insipiens est;
hic est sensus</hi>, etc. Agnoscit igitur hoc loco versicu-
lorum distinctionem, quam vocamus Massoreticam,
in Hebraeis voluminibus usurpatam. E contra versu
15 hujus capitis, plures dicit versiculos existere in
una sententia aut unico versu Vulgatae nostrae : nam
cum hanc Scripturam recitasset : <hi rend="italic">Labor stultorum
affliget eos, qui nisciunt ire in civitatem</hi>, subjungit
dicens : <hi rend="italic">Cum superioribus etiam hos junge versiculos</hi>.
Plures itaque in hac sententia versiculos esse non
negabat. Vide de his nostras conjecturas in Prolego-
menis. M<hi rend="smallcap">art</hi>.</note>
<p><pb n="1284"/>
</p>
					<ab>
						<seg type="fragment">
	<lg>
<milestone unit="PLSection" n="A"/>
		<l>locum tuum ne dimiseris :</l>
		<l>quia curatio cessare faciet peccata maxima.</l>
		<l>Est malum quod vidi sub sole,</l>
		<l>quasi per errorem egrediens a facie principis :</l>
		<l>Positum stultum in dignitate sublimi,</l>
		<l>et divites sedere deorsum.</l>
		<l>Vidi servos in equis,</l>
		<l>et principes ambulantes quasi servos super terram.</l>
		<l>Qui lodit foveam, incidet in eam :</l>
		<l>et qui dissipat sepem, mordebit eum coluber.</l>
		<l>Qui transfert lapides, affligetur in eis :</l>
		<l>et qui scindit ligna, vulnerabitur ab eis.</l>
		<l>Si retusum fuerit ferrum,</l>
		<l>et hoc non ut prius, sed hebetatum erit :</l>
		<l>Multo labore exacuetur,</l>
		<l>et post industriam sequetur sapientia.</l>
		<l>Si mordeat serpens in silentio,</l>
		<l>nihil eo minus habet qui occulte detrahit.</l>
		<l>Verba oris sapientis gratia :</l>
 <milestone unit="PLSection" n="B"/>
		<l>et labia insipientis praecipitabunt eum :</l>
		<l>Initium verborum ejus stultitia,</l>
		<l>et novissimum oris illius error pessimus.</l>
		<l>Stultus verba multiplicat.</l>
		<l>Ignorat homo, quid ante se fuerit :</l>
		<l>et quod post futurum est, quis illi poterit indicare?</l>
		<l>Labor stultorum affliget eos,</l>
		<l>qui nesciunt in urbem pergere.</l>
		<l>Vae tibi, terra, cujus rex est puer,</l>
		<l>et cujus principes mane comedunt.</l>
		<l>Beata terra, cujus rex nobilis est,</l>
		<l>et cujus prineipes vescuntur in tempore suo,</l>
		<l>ad reficiendum, et non ad luxuriam.</l>
		<l>In pigritiis humiliabitur contignatio,</l>
		<l>et in infirmitate manuum perstillabit domus.</l>
		<l>In risum faciunt panem, et vinum ut epulentur <hi rend="superscript">b</hi> vi-</l>
		<l>ventes :</l>
		<l>et pecuniae obediunt omnia.</l>
		<l>In cogitatione tua regi ne detrahas,</l>
		<l>et in secreto cubiculi tui ne maledixeris diviti :</l>
<milestone unit="PLSection" n="C"/>
		<l>Quia avis coeli portabit vocem tuam,</l>
		<l>et qui habet pennas annuntiabit sententiam.</l>
		<l>[<hi rend="italic">Cap</hi>. XI.] Mitte panem tuum super transeuntes</l>
		<l>aquas :</l>
		<l>quia post multa tempora invenies illum.</l>
		<l>Da partem septem, necnon et octo :</l>
		<l>quia ignoras quid futurum sit mali super terram.</l>
		<l>Si repletae fuerint nubes,</l>
		<l>imbrem super terram effundent.</l>
		<l>Si ceciderit lignum ad austrum, aut ad aquilonem,</l>
		<l>in quocumque loco ceciderit, ibi erit.</l>
		<l>Qui observat ventum, non seminat :</l>
		<l>et qui considerat nubes, numquam metet.</l>
		<l>Quomodo ignoras quae sit via spiritus,</l>
		<l>et qua ratione compingantur ossa in ventre prae-</l>
		<l>gnantis :</l>
		<l>sic nescis opera Dei, qui fabricator est omnium.</l>
		<l>Mane semina semen tuum,</l>
		<l>et vespere ne cesset manus tua :</l>
<milestone unit="PLSection" n="D"/>
		<l>Quia nescis quid magis oriatur, hoc an illud,</l>
		<l>et si utrumque simul, melius erit.</l>
		<l>Dulce lumen,</l>
		<l>et delectabile est oculis videre solem.</l>
		<l>Si annis multis vixerit homo,</l>
		<l>et in his omnibus laetatus fuerit :</l>
		<l>Meminisse debet tenebrosi temporis,</l>
		<l>et dierum multorum :</l>
<note type="footnote">b Plerique mss. libri atque editi <hi rend="italic">bibentes</hi> pro <hi rend="italic">vi-
ventes</hi> legunt.</note>
	</lg>
						</seg>
					</ab>
					<p><pb n="1285"/>
</p>
					<ab>
						<seg type="fragment">
	<lg>
<milestone unit="PLSection" n="A"/>
		<l>qui cum venerint, vanitatis arguentur praeterita.</l>
		<l>Laetare ergo, juvenis, in adolescentia tua,</l>
		<l>et in bono sit cor tuum in diebus juventutis tuae,</l>
		<l>Et ambula in viis cordis tui,</l>
		<l>et in introitu oculorum tuorum :</l>
		<l>Et scito quod pro omnibus his</l>
		<l>adducet te Deus in judicium.</l>
		<l>Aufer iram a corde tuo,</l>
		<l>et amove malitiam a carne tua.</l>
		<l>Adolescentia enim et voluptas vana sunt.</l>
		<l>[<hi rend="italic">Cap</hi>. XII.] Memento Creatoris tui in diebus juven-</l>
		<l>tutis tuae,</l>
		<l>intequnm veniat tempus afflictionis,</l>
		<l>et appropinquent anni, dc quibus dicas : Non mihi</l>
		<l>placent.</l>
		<l>Antequam tenebrescat sol,</l>
		<l>et lumen, et luna, et stellae,</l>
		<l>et revertantur nubes post pluviam :</l>
		<l>Quando commovebuntur custodes domus,</l>
</lg>
						</seg>
					</ab>
					<ab>
						<seg type="fragment">
	<lg>
<milestone unit="PLSection" n="B"/>
		<l>et nutabunt viri fortissimi :</l>
		<l>Et otiosae erunt molentes in minuto numero,</l>
		<l>et tenebrescent videntes per foramina :</l>
		<l>Et claudent ostia in platea,</l>
		<l>in humilitate vocis molentis :</l>
		<l>Et consurgent ad vocem volueris,</l>
		<l><hi rend="superscript">a</hi> et obsurdescent omnes filiae carminis.</l>
		<l>Excelsa quoque timebunt,</l>
		<l>et formidabunt in via.</l>
		<l>Florebit amygdalum,</l>
		<l>et impinguabitur locusta,</l>
	</lg>
						</seg>
					</ab>
					<p><pb n="1286"/>
</p>	
					<ab>
						<seg type="fragment">
	<lg>
<milestone unit="PLSection" n="A"/>
		<l>et dissipabitur capparis :</l>
		<l>Quoniam ibit homo in domum aeternitatis suae,</l>
		<l>et circuibunt in platea plangentes.</l>
		<l>Antequam rumpatur funiculus argenteus;</l>
		<l>et recurrat vitta aurea :</l>
		<l>Et conteratur hydria super fontem,</l>
		<l>et confringatur tota super cisternam :</l>
		<l>Et revertatur pulvis in terram suam unde erat,</l>
		<l>et spiritus redeat ad Deum, qui dedit illum.</l>
		<l>Vanitas vanitatum, dixit Ecclesiastes, omnia va-</l>
		<l>nitas.</l>
		<l>Cumque esset sapientissimus Ecclesiastes,</l>
		<l>docuit populum, et enarravit quae fecerat :</l>
		<l>et investigans composuit parabolas multas.</l>
		<l>Quaesivit verba utilia,</l>
		<l>et conscripsit sermones rectissimos, ac veritate</l>
		<l>plenos.</l>
		<l>Verba sapientium sicut stimuli,</l>
		<l>et quasi clavi in altum defixi,</l>
		<l>quae per magistrorum consilium data sunt a pa-</l>
		<l>store uno.</l>
		<l>His amplius, fili mi, ne requiras.</l>
		<l>Faciendi plures libros nullus est finis :</l>
		<l>frequensque meditatio, carnis afflictio est.</l>
		<l>Finem loquendi omnes pariter audiamus.</l>
		<l>Deum time, et mandata ejus observa :</l>
		<l>Hoc est enim omnis homo :</l>
		<l>et cuncta quae fiunt, adducet Deus in judicium</l>
		<l>pro omni errato, sive bonum, sive malum illud</l>
		<l>sit.</l>
	</lg>
						</seg>
					</ab>
					<p><hi rend="italic">Explicit liber Ecclesiastes</hi>,</p>
<note type="footnote">a Legit olim Alchuinus <hi rend="italic">obmutescent</hi> : verum ait, <hi rend="italic">melius habetur in Hebraeo, surdescere</hi>.</note>
				</div>
				</body>
  </text>
</TEI>
