<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Eclogarum Liber</title><meta name="author" content="Ausonius, Decimus Magnus" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Eclogarum Liber" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Eclogarum Liber</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head">AUSONIUS DREPANIO FILIO</span></h3><div class="l"><span class="q">‘CUI dono lepidum novum libellum?’</span> 1</div><div class="l">Veronensis ait poeta quondam</div><div class="l">inventoque dedit statim Nepoti.</div><div class="l">at nos inlepidum, rudem libellum,</div><div class="l">burras, quisquilias ineptiasque, </div><div class="l">credemus gremio cui fovendum?</div><div class="l">inveni, trepidae silete nugae,</div><div class="l">nec doctum minus et magis benignum,</div><div class="l">quam quem Gallia praebuit Catullo.</div><div class="l">hoc nullus mihi carior meorum, </div><div class="l">quem pluris faciunt novem sorores,</div><div class="l">quam cunctos alios Marone dempto.</div><div class="l"><span class="q">‘Pacatum haut dubie, poeta, dicis? ’</span></div><div class="l">ipse est. intrepide volate, versus,</div><div class="l">et nidum in gremio fovete tuto. </div><div class="l">hic vos diligere, hic volet tueri;</div><div class="l">ignoscenda teget, probata tradet:</div><div class="l">post hunc iudicium timete nullum, vale.</div></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head">EX GRAECO PYTHAGORICUM DE AMBIGUITATE ELIGENDAE VITAE</span></h3><div class="l">QUOD vitae sectabor iter, si plena tumultu</div><div class="l">sunt fora, si curis domus anxia, si peregrinos</div><div class="pagebreak" id="index.xml-pb-d30e119">[Page v.1.p.164]</div><div class="l">cura domus sequitur, mercantem si nova semper</div><div class="l">damna manent, cessare vetat si turpis egestas;</div><div class="l">si vexat labor agricolam, mare naufragus horror </div><div class="l">infamat, poenaeque graves in caelibe vita</div><div class="l">et gravior cautis custodia vana maritis;</div><div class="l">sanguineum si Martis opus, si turpia lucra</div><div class="l">faenoris et velox inopes usura trucidat?</div><div class="l">omne aevum curae, cunctis sua displicet aetas. </div><div class="l">sensus abest parvis Iactantibus, et puerorum</div><div class="l">dura rudimenta, et iuvenum temeraria pubes.</div><div class="l">adflictat fortuna viros per bella, per aequor,</div><div class="l">irasque insidiasque catenatosque labores 1</div><div class="l">mutandos semper gravioribus. ipsa senectus </div><div class="l">expectata diu votisque optata malignis</div><div class="l">obicit innumeris corpus lacerabile morbis.</div><div class="l">spernimus in commune omnes praesentia; quosdam</div><div class="l">constat nolle deos fieri. Iuturna reclamat:</div><div class="l">”quo vitam dedit aeternam? cur mortis adempta est </div><div class="l">condicio?“ sic Caucasea sub rupe Prometheus</div><div class="l">testatur Saturnigenam nec nomine cessat</div><div class="l">incusare Iovem, data sit quod vita perennis.</div><div class="l">respice et ad cultus animi, sic nempe pudicum</div><div class="l">perdidit Hippolytum non felix cura pudoris. </div><div class="l">e contra inlecebris maculosam degere vitam</div><div class="l">quem iuvat, adspiciat poenas et crimina regum,</div><div class="l">Tereos incesti vel mollis Sardanapalli.</div><div class="l">perfidiam vitare monent tria Punica bella;</div><div class="l">set prohibet servare fidem deleta Saguntos. </div><div class="pagebreak" id="index.xml-pb-d30e178">[Page v.1.p.166]</div><div class="l">vive et amicitias semper cole.-Crimen ob istud</div><div class="l">Pythagoreorum periit schola docta sophorum.- hoc</div><div class="l">metuens igitur nullas cole.-Crimen ob istud</div><div class="l">Timon Palladiis olim lapidatus Athenis,</div><div class="l">dissidet ambiguis semper mens obvia votis, </div><div class="l">nec voluisse homini satis est: optata recusat,</div><div class="l">esse in honore placet, mox paenitet: et dominari</div><div class="l">ut possint, servire volunt, idem auctus honore</div><div class="l">invidiae obicitur, pernox est cura disertis;</div><div class="l">set rudis ornatu vitae caret, esto patronus, </div><div class="l">et defende reos: set gratia rara clientis,</div><div class="l">esto cliens: gravis imperiis persona patroni, </div><div class="l">xercent hunc vota patrum: mox aspera curis</div><div class="l">sollicitudo subit, contemnitur orba senectus</div><div class="l">et captatoris praeda est heredis egenus. </div><div class="l">vitam parcus agas: avidi lacerabere fama,</div><div class="l">et largitorem gravius censura notabit.</div><div class="l">cuncta tibi adversis contraria casibus, ergo</div><div class="l">optima Graiorum sententia: quippe homini aiunt</div><div class="l">non nasci esse bonum aut natum cito morte potiri. </div><div class="l"><span class="add">⟨Haec <span class="note" id="Note1"><span class="noteLabel">1</span></span> quidem Pythagorica est apophasis secundum⟩</span></div><div class="l"><span class="add">⟨tale quod subiectum est distichon:⟩</span></div><div class="l"><span class="add">⟨<span lang="grc" class="foreign">πρῶτον μὲν μὴ φῦναι ἐν ἀνθρώποισιν ἄριστον</span>,⟩</span></div><div class="l"><span class="add">⟨<span lang="grc" class="foreign">δεύτερον ὅττι τάχιστα πύλασ Ἀίδαο περῆσαι</span>. 2⟩</span></div><div class="pagebreak" id="index.xml-pb-d30e250">[Page v.1.p.168]</div><div class="l"><span class="add">⟨Contra sed alterius sectator dogmatis ista ⟩</span></div><div class="l"><span class="add">⟨quid doceat reprobans, subdita disce legens:⟩</span></div><div class="l"><span class="add">⟨“Ergo nihil quoniam vita est quod amemus in ista,⟩</span></div><div class="l"><span class="add">⟨nec tamen incassum fas est nos credere natos,⟩</span></div><div class="l"><span class="add">⟨auctorem vitae si iustum credimus esse,⟩</span></div><div class="l"><span class="add">⟨vita alia est nobis illi vivendo paranda, ⟩</span></div><div class="l"><span class="add">⟨cum quo post istam possimus vivere vitam,⟩</span></div><div class="l"><span class="add">⟨illi equidem stygias properent descendere ad umbras,⟩</span></div><div class="l"><span class="add">⟨Pythagoreorum stolidum qui dogma secuti⟩</span></div><div class="l"><span class="add">⟨non nasci sese quam natos vivere malint.”⟩</span></div></div><div class="textpart" id="index.xml-body.1_div.1_div.3"><h3><span class="headingNumber">1.3. </span><span class="head">DE VIRO BONO <span class="foreign" lang="grc">ΠΥΘΑΓOPIKH AΠΟΦΑΣΙΣ</span></span></h3><div class="l">VIR bonus et sapiens, qualem vix repperit unum</div><div class="l">milibus e cunctis hominum consultus Apollo,</div><div class="l">iudex ipse sui totum se explorat ad unguem.</div><div class="l">quid proceres vanique levis quid opinio volgi</div><div class="gap"> [...]</div><div class="l">securus, mundi instar habens, teres atque rotundus, </div><div class="l">externae ne quid labis per levia sidat.1</div><div class="l">ille, dies quam longus erit sub sidere Cancri</div><div class="l">quantaque nox tropico se porrigit in Capricorno,</div><div class="l">cogitat et iusto trutinae se examine pendit,</div><div class="l">ne quid luet, ne quid protuberet, angulus aequis </div><div class="l">partibus ut coeat, nil ut deliret amussis,</div><div class="pagebreak" id="index.xml-pb-d30e332">[Page v.1.p.170]</div><div class="l">sit solidum, quodcumque subest, nec inania subter</div><div class="l">indicet .admotus digitis pellentibus ictus,</div><div class="l">non prius in dulcem declinans lumina somnum,</div><div class="l">omnia quam longi reputaverit acta diei: </div><div class="l">quae praetergressus, quid gestum in tempore, quid non?</div><div class="l">cur isti facto decus afuit aut ratio illi?</div><div class="l">quid mihi praeteritum? cur haec sententia sedit,</div><div class="l">quam melius mutare fuit? miseratus egentem</div><div class="l">cur aliquem fracta persensi mente dolorem? </div><div class="l">quid volui, quod nolle bonum foret? utile honesto</div><div class="l">cur malus antetuli? num dicto aut denique voltu</div><div class="l">perstrictus quisquam? cur me natura magis quam</div><div class="l">disciplina trahit? sic dicta et facta per omnia</div><div class="l">ingrediens ortoque a vespere cuncta revolvens </div><div class="l">offensus pravis dat palmam et praemia rectis.</div></div><div class="textpart" id="index.xml-body.1_div.1_div.4"><h3><span class="headingNumber">1.4. </span><span class="head"><span class="foreign" lang="grc">NAI KAI OY ΠYΘAΓOPIKON</span></span></h3><div class="l">EST et Non cuncti monosyllaba nota frequentant.</div><div class="l">his demptis nil est, hominum quod sermo volutet.</div><div class="l">omnia in his et ab his sunt omnia, sive negoti</div><div class="l">sive oti quidquam est, seu turbida sive quieta,</div><div class="l">alterutro pariter nonnumquam, saepe seorsis </div><div class="l">obsistunt studiis, ut mores ingeniumque</div><div class="l">ut faciles vel difficiles contentio nancta est.</div><div class="l">si consentitur, mora nulla intervenit <span class="q">‘Est Est,’</span></div><div class="l">sin controversum, dissensio subiciet <span class="q">‘Non.’</span></div><div class="l">hinc fora dissultant clamoribus, hinc furiosi </div><div class="pagebreak" id="index.xml-pb-d30e397">[Page v.1.p.172]</div><div class="l">iurgia sunt circi, cuneati hinc lata theatri</div><div class="l">seditio, et tales agitat quoque curia lites.</div><div class="l">coniugia et nati cum patribus ista quietis</div><div class="l">verba serunt studiis salva pietate loquentes.</div><div class="l">hinc etiam placidis schola consona disciplinis </div><div class="l">dogmaticas agitat placido certamine lites,</div><div class="l">hinc omnis certat dialectica turba sophorum.</div><div class="l">estne dies? est ergo dies! non convenit istuc;</div><div class="l">nam facibus multis aut fulgeribus quotiens lux</div><div class="l">est nocturna homini, non est lux ista diei. </div><div class="l">est et Non igitur, quotiens lucem esse fatendum est,</div><div class="l">set non esse diem. mille hinc certamina surgunt,</div><div class="l">hinc rauco, multi quoque talia commeditantes</div><div class="l">murmure concluso rabiosa silentia rodunt.</div><div class="l">Qualis vita hominum, duo quam monosyllaba versant! </div></div><div class="textpart" id="index.xml-body.1_div.1_div.5"><h3><span class="headingNumber">1.5. </span><span class="head">DE AETATIBUS ANIMANTIUM. HESIODION</span></h3><div class="l">TER binos deciesque novem super exit in annos</div><div class="l">iusta senescentum quos implet vita virorum,</div><div class="l">hos novies superat vivendo garrula cornix</div><div class="l">et quater egreditur cornicis saecula cervus,</div><div class="l">alipedem cervum ter vincit corvus et illum </div><div class="l">multiplicat novies Phoenix, reparabilis ales.</div><div class="pagebreak" id="index.xml-pb-d30e444">[Page v.1.p.174]</div><div class="l">quem nos perpetuo decies praevertimus aevo,</div><div class="l">Nymphae Hamadryades, quarum longissima vita est.</div><div class="l">Haec cohibet finis vivacia fata animantum.</div><div class="l">cetera secreti novit deus arbiter aevi,1 </div><div class="l">tempora quae Stilbon volvat, quae saecula Phaenon,</div><div class="l">quos Pyrois habeat, quos Iuppiter igne benigno</div><div class="l">circuitus, quali properet Venus alma recursu,</div><div class="l">qui Phoeben, quanti maneant Titana labores,</div><div class="l">donec consumpto, magnus qui dicitur, anno, </div><div class="l">rursus in anticum veniant vaga sidera cursum,</div><div class="l">qualia dispositi steterunt ab origine mundi.</div></div><div class="textpart" id="index.xml-body.1_div.1_div.6"><h3><span class="headingNumber">1.6. </span><span class="head">DE RATIONE LIBRAE</span></h3><div class="l">MIRARIS quicumque manere ingentia mundi</div><div class="l">corpora, sublimi caeli circumdata gyro,</div><div class="l">et tantae nullam moli intercedere labem,</div><div class="l">accipe, quod mirere magis, tenuissima tantis</div><div class="l">principia et nostros non admittentia visus: </div><div class="l">parvarum serie constant conexa atomorum;</div><div class="l">set solidum in parvis nullique secabile segmen.</div><div class="l">unde vigor viresque manent aeternaque rerum</div><div class="l">mobilitas nulloque umquam superabilis aevo.</div><div class="l">divinis humana licet conponere. sic est </div><div class="pagebreak" id="index.xml-pb-d30e492">[Page v.1.p.176]</div><div class="l">as solidus, quoniam bis sex de partibus aequis</div><div class="l">constat et in minimis paribus tamen una manet vis.</div><div class="l">nam si quid numero minuatur, summa vacillat</div><div class="l">convulsaeque ruunt labefacto corpore partes.</div><div class="l">ut, medium si quis vellat de fornice saxum, </div><div class="l">incumbunt cui cuncta, simul devexa sequentur</div><div class="l">cetera communemque trahent a vertice lapsum;</div><div class="l">non aliter libra est. si defuit uncia, totus</div><div class="l">non erit as nomenque deunx iam cassus habebit.</div><div class="l">nec dextans retinet nomen sextante remoto, </div><div class="l">et dodrans quadrante satus auctore carebit</div><div class="l">divulsusque triens prohibet persistere bessem.</div><div class="l">iam quincunx tibi nullus erit, si gramma 1 revellas.</div><div class="l">et semis cui semis erit pereuntibus assis</div><div class="l">partibus? et cuius librae pars septima septunx? </div><div class="l">libra igitur, totum si nulla in parte vacillet.</div><div class="l">ponderis et numeri morumque operumque et aquarum</div><div class="l">libra: nec est modulus, quem non hoc nomine signes.</div><div class="l">telluris, medio quae pendet in aere, libra est 2</div><div class="l">et solis lunaeque vias sua libra cohercet. </div><div class="pagebreak" id="index.xml-pb-d30e534">[Page v.1.p.178]</div><div class="l">Libra dii somnique pares determinat horas,1</div><div class="l">libra Caledonios sine litore continet aestus: </div><div class="l">tu quoque certa mane morum mihi libra meorum.</div></div><div class="textpart" id="index.xml-body.1_div.1_div.7"><h3><span class="headingNumber">1.7. </span><span class="head">DE RATIONE PUERPERII MATURI</span></h3><div class="l">OMNIA, quae vario rerum metimur in actu,</div><div class="l">astrorum dominatus agit; terrenaque tantum</div><div class="l">membra homini: e superis fortuna et spiritus auris</div><div class="l">septeno moderanda choro: set praesidet ollis</div><div class="l">sortitus regimen nitidae Sol aureus aethrae. </div><div class="l">nec sola in nobis moderatur tempora vitae,</div><div class="l">dum breve solliciti spatium producimus aevi:</div><div class="l">creditur occultosque satus et tempora vitae</div><div class="l">materno ducenda utero formare videndo</div><div class="l">et nondum exortae leges conponere vitae. </div><div class="l">namque ubi conceptus genitali insederit arvo,</div><div class="l">haut dubium Solem cuicumque insistere signo.</div><div class="l">qui cum vicini stationem ceperit astri,</div><div class="l">contiguos nullum transfundit lumen in ortus.</div><div class="l">ast ubi conversis post menstrua tempora habenis </div><div class="l">scandit purpureo iam tertia sidera curru,</div><div class="l">obliqua exilem demittit linea lucem,</div><div class="l">adspirans tenues per inertia pondera motus.</div><div class="l">quarta in sede viget primi indulgentia Solis,</div><div class="pagebreak" id="index.xml-pb-d30e584">[Page v.1.p.180]</div><div class="l">suadet et infusus teneros coalescere fetus. </div><div class="l">fulgore et trigono aspectus 1 vitale coruscat,</div><div class="l">clarum et lene micans, quinti qui cardine signi</div><div class="l">incutit attonitam vegetato infante parentem.</div><div class="l">nam sexto vis nulla loco, quia nulla tuendi</div><div class="l">aequati lateris signatur regula Phoebo.2 </div><div class="l">ast ubi signiferae media in regione cohortis</div><div class="l">septimus accepit limes rutilantia flammis</div><div class="l">recto castra situ: turgentis foedera partus</div><div class="l">iam plena sub luce videt, nec fulgura parci</div><div class="l">luminis intendens toto fovet igne coronae. </div><div class="l">hinc illud, quod legitimos Lucina labores</div><div class="l">praevenit et gravidos sentit subrepere nixus</div><div class="l">ante expectatum festina puerpera votum;</div><div class="l">quod nisi, septeno cum lumina fudit ab astro,</div><div class="l">impulerit tardi claustra obluctantia partus, </div><div class="l">posterior nequeat, possit prior: an quia sexto</div><div class="l">aemulus octavi conspectus inutilis astri</div><div class="l">nescit conpariles laterum formare figuras?</div><div class="l">set nono incumbens signo cunctantia matrum</div><div class="l">vota levat, trigono vires sociante sequenti. </div><div class="l">at si difficilis rursum trahit Ilithyia,</div><div class="l">tetragono absolvet dubiarum vincla morarum.</div><div class="pagebreak" id="index.xml-pb-d30e634">[Page v.1.p.182]</div></div><div class="textpart" id="index.xml-body.1_div.1_div.8"><h3><span class="headingNumber">1.8. </span><span class="head">DE NOMINIBUS SEPTEM DIERUM</span></h3><div class="l">NOMINA, quae septem venientibus apta diebus</div><div class="l">annus habet, totidem errantes fecere planetae,</div><div class="l">quos indefessa volvens vertigine mundus</div><div class="l">signorum obliqua iubet in statione vagari,</div><div class="l">primum supremumque diem radiatus habet Sol. </div><div class="l">proxima fraternae succedit Luna coronae,</div><div class="l">tertius adsequitur Titania lumina Mavors.</div><div class="l">Mercurius quarti sibi vindicat astra diei.</div><div class="l">illustrant quintam Iovis aurea sidera zonam,</div><div class="l">sexta salutigerum sequitur Venus alma parentem. </div><div class="l">cuncta supergrediens Saturni septima lux est.</div><div class="l">octavum instaurat revolubilis orbita Solem.</div></div><div class="textpart" id="index.xml-body.1_div.1_div.9"><h3><span class="headingNumber">1.9. </span><span class="head">MONOSTICHA DE MENSIBUS</span></h3><div class="l">PRIMUS Romanas ordiris, Iane, kalendas.</div><div class="l">Februa vicino mense Numa instituit.</div><div class="l">Martius antiqui primordia protulit anni.</div><div class="l">fetiferum Aprilem vindicat alma Venus,</div><div class="l">maiorum dictus patrum de nomine Maius. </div><div class="l">Iunius aetatis proximus est titulo,</div><div class="l">nomine Caesareo Quintilem Iulius auget.</div><div class="l">Augustus nomen Caesareum sequitur,</div><div class="l">autumnum, Pomona, tuum September opimat.</div><div class="l">triticeo October faenore ditat agros. </div><div class="l">sidera praecipitas pelago, intempeste November.</div><div class="l">tu genialem hiemem, feste December, agis.</div><div class="pagebreak" id="index.xml-pb-d30e691">[Page v.1.p.184]</div></div><div class="textpart" id="index.xml-body.1_div.1_div.10"><h3><span class="headingNumber">1.10. </span><span class="head">ITEM DISTICHA</span></h3><div class="l">IANE nove, primo qui das tua nomina mensi,</div><div class="l">Iane bifrons, spectas tempora bina simul,</div><div class="l">post superum cultus vicino Februa mense</div><div class="l">dat Numa cognatis manibus inferias.</div><div class="l">Martius et generis Romani praesul et anni, </div><div class="l">prima dabas Latiis tempora consulibus.</div><div class="l">Aeneadum genetrix vicino nomen Aprili</div><div class="l">das Venus: est Marti namque Aphrodita comes.</div><div class="l">Maia dea, an maior Maium te fecerit aetas,</div><div class="l">ambigo; sed mensi est auctor uterque bonus. </div><div class="l">Iunius hunc sequitur duplici celebrandus honore,</div><div class="l">seu nomen Iuno sive Iuventa dedit,</div><div class="l">inde Dionaeo praefulgens Iulius astro</div><div class="l">aestatis mediae tempora certa tenet.</div><div class="l">Augustus sequitur cognatum a Caesare nomen, </div><div class="l">ordine sic anni proximus, ut generis,</div><div class="l">nectuntur post hos numerumque ex ordine signant:</div><div class="l">September, Bacchi munere praela rigans,</div><div class="l">et qui sementis per tempora faenore laetus</div><div class="l">October cupidi spem fovet agricolae, </div><div class="l">quique salo mergens sollemnia signa November</div><div class="l">praecipitat, caelo mox reditura suo.</div><div class="l">concludens numerum genialia festa December</div><div class="l">finit, ut a bruma mox novus annus eat.</div><div class="pagebreak" id="index.xml-pb-d30e745">[Page v.1.p.186]</div></div><div class="textpart" id="index.xml-body.1_div.1_div.11"><h3><span class="headingNumber">1.11. </span><span class="head">DE TRIBUS MENSTRUIS MENSUUM</span></h3><div class="l">BIS senas anno reparat Lucina kalendas</div><div class="l">et totidem medias dat currere Iuppiter idus</div><div class="l">nonarumque diem faciunt infra octo secundi,</div><div class="l">haec sunt Romano tantum tria nomina mensi;</div><div class="l">cetera per numeros sunt cognomenta dierum. </div></div><div class="textpart" id="index.xml-body.1_div.1_div.12"><h3><span class="headingNumber">1.12. </span><span class="head">QUOTENI DIES SINT MENSUUM SINGULORUM</span></h3><div class="l">INPLENT tricenas per singula menstrua luces</div><div class="l">Iunius Aprilisque et cum Septembre November.</div><div class="l">unum ter denis cumulatius adde diebus</div><div class="l">per septem menses, Iani Martisque kalendis</div><div class="l">et quas Maius agit, quas Iulius Augustusque </div><div class="l">et quas October positusque in fine December.</div><div class="l">unus erit tantum duodetriginta dierum,</div><div class="l">quem Numa praeposito voluit succedere Iano.</div><div class="l">sic ter centenis decies accedere senos</div><div class="l">quadrantemque et quinque dies sibi conputat annus. </div></div><div class="textpart" id="index.xml-body.1_div.1_div.13"><h3><span class="headingNumber">1.13. </span><span class="head">QUO MENSE QUOTAE NONAE VEL IDUS SINT</span></h3><div class="l">AT nonas modo quarta aperit, modo sexta refert lux.</div><div class="l">sexta refert Mai Octobris Martisque recursu</div><div class="l">et qui solstitio sua tempora Iulius infert,</div><div class="l">cetera pars mensum quartis est praedita nonis;</div><div class="l">omnes vero idus octava luce recurrunt. </div><div class="pagebreak" id="index.xml-pb-d30e796">[Page v.1.p.188]</div></div><div class="textpart" id="index.xml-body.1_div.1_div.14"><h3><span class="headingNumber">1.14. </span><span class="head">QUOTA E KALENDAE SINT MENSUUM SINGULORUM</span></h3><div class="l">POST IDUS, quas quisque suas habet ordine mensis,</div><div class="l">diversae numero redeunt variante kalendae,</div><div class="l">dum <span class="add">⟨vertente anno 1⟩</span> rursumque iterumque vocantur,</div><div class="l">ut tandem optati procedant temporis ortu.</div><div class="l">ter senis unoque die genialia festa </div><div class="l">porrigit, ut Ianum arcessat nova bruma morantem.</div><div class="l">hoc numero mensisque Numae redit autumnique</div><div class="l">principium referens Bacchi September alumnus.</div><div class="l">Iulius et Maius positusque in fine December</div><div class="l">Octoberque die re vocatur tardius uno. </div><div class="l">inde die redeunt minus uno quattuor ultra,</div><div class="l">quos numero adiciam: Sextilis, Iunius atque</div><div class="l">Aprilis, post quos paenultima meta November,</div><div class="l">ter quinis unoque die, Iunonie Mavors,</div><div class="l">ut redeas referasque exordia prima, cieris. </div><div class="l">Hoc numero ad plenum vertens reparabitur annus.</div></div><div class="textpart" id="index.xml-body.1_div.1_div.15"><h3><span class="headingNumber">1.15. </span><span class="head">RATIO DIERUM ANNI VERTENTIS</span></h3><div class="l">NONAGINTA dies et quattuor ac medium Sol</div><div class="l">conficit, a tropico in tropicum dum permeat astrum,</div><div class="l">octipedem in Cancrum Phrixeo ab Ariete pergens,</div><div class="l">hoc spatio aestivi pulsusque et meta diei.</div><div class="pagebreak" id="index.xml-pb-d30e847">[Page v.1.p.190]</div><div class="l">semidiemque duosque dies deciesque novenos </div><div class="l">a Cancro in Chelas aequatae tempora noctis</div><div class="l">atque dii cursu peragit Sol aureus altero,</div><div class="l">autumni aestatisque simul confinia miscens.</div><div class="l">unde autumnales transcurrens ordine menses</div><div class="l">ad tropicum pergit signum gelidi Capricorni, </div><div class="l">octo dies decies octonis insuper addens</div><div class="l">quadrantemque dii, quinto qui protinus anno</div><div class="l">mense Numae extremo nomen capit embolimaei.</div><div class="l">inde ad Agenorei festinans cornua Tauri,</div><div class="l">scandit Lanigeri tropicum Sol aureus astrum, </div><div class="l">nonaginta dies decreto fine cohercens.</div><div class="l">hic tibi circus erit semper vertentibus annis</div><div class="l">ter centum ac senis decies et quinque diebus.</div></div><div class="textpart" id="index.xml-body.1_div.1_div.16"><h3><span class="headingNumber">1.16. </span><span class="head">IN QUO MENSE QUOD SIGNUM SIT AD CURSUM SOLIS</span></h3><div class="l">PRINCIPIUM Iani sancit tropicus Capricornus.</div><div class="l">mense Numae in medio solidi stat sidus Aquari.</div><div class="l">procedunt duplices in Martia tempora Pisces,</div><div class="l">respicis Apriles, Aries Phryxeë, kalendas.</div><div class="l">Maius Agenorei miratur cornua Tauri. </div><div class="l">Iunius aequatos caelo videt ire Laconas.</div><div class="l">solstitio ardentis Cancri fert Iulius astrum.</div><div class="l">Augustum mensem Leo fervidus igne perurit.</div><div class="l">sidere, Virgo, tuo Bacchum September opimat,</div><div class="l">aequat et October sementis tempore Libram. </div><div class="l">Scorpios hibernus praeceps iubet ire Novembrem.</div><div class="l">terminat Arquitenens medio sua signa Decembri.</div><div class="pagebreak" id="index.xml-pb-d30e905">[Page v.1.p.192]</div></div><div class="textpart" id="index.xml-body.1_div.1_div.17"><h3><span class="headingNumber">1.17. </span><span class="head">A SOLISTITIO IN AEQUINOCTIUM RATIO</span></h3><div class="l">SOL profectus a teporo veris aequinoctio</div><div class="l">post semidiem postque totos nonaginta et quattuor</div><div class="l">fervidis flagrans habenis pulsum aestivum conficit,</div><div class="l">inde autumnus noctis horas librans aequo lumine</div><div class="l">octo et octoginta goeris et super trihorio </div><div class="gap"> [...]</div><div class="l">inde floridum reflexis ver revisit oreis</div><div class="l">additis ad hos priores goeros geminis orbibus.</div></div><div class="textpart" id="index.xml-body.1_div.1_div.18"><h3><span class="headingNumber">1.18. </span><span class="head">DE MENSIBUS ET QUATTUOR ANNI TEMPORIBUS</span></h3><div class="l">AETERNOS menses et tempora quattuor anni</div><div class="l">quattuor ista tibi subiecta monosticha dicent.</div><div class="l">Martius, Aprilis, Maius sunt tempora veris.</div><div class="l">Iulius, Augustus nec non et Iunius aestas.</div><div class="l">Septembri, Octobri autumnat totoque Novembri. </div><div class="l">brumales Ianus, Februarius atque December.</div></div><div class="textpart" id="index.xml-body.1_div.1_div.19"><h3><span class="headingNumber">1.19. </span><span class="head">DE LUSTRALIBUS AGONIBUS</span></h3><div class="l">QUATTUOR antiquos celebravit Achaia ludos.</div><div class="l">caelicolum duo sunt et duo festa hominum,</div><div class="l">sacra Iovis Phoebique, Palaemonis Archemorique,</div><div class="l">serta quibus pinus, malus, oliva, apium.</div><div class="pagebreak" id="index.xml-pb-d30e950">[Page v.1.p.194]</div></div><div class="textpart" id="index.xml-body.1_div.1_div.20"><h3><span class="headingNumber">1.20. </span><span class="head">DE LOCIS AGONUM</span></h3><div class="l">PRIMA Iovi magno celebrantur Olympia Pisae.</div><div class="l">Parnasus Clario sacravit Pythia Phoebo.</div><div class="l">Isthmia Portuno bimari dicat alta Corinthos.</div><div class="l">Archemori Nemeaea colunt funebria Thebae.</div></div><div class="textpart" id="index.xml-body.1_div.1_div.21"><h3><span class="headingNumber">1.21. </span><span class="head">DE AUCTORIBUS AGONUM</span></h3><div class="l">PRIMUS Olympiacae sacravit festa coronae</div><div class="l">Iuppiter Argivi stadia ad longissima circi,</div><div class="l">proximus Alcides Nemeum sacravit honorem,</div><div class="l">haec quoque temporibus quinquennia sacra notandis,</div><div class="l">Isthmia Neptuno data sunt et Pythia Phoebo</div><div class="l">ancipiti cultu divorum hominumque sepultis.1</div></div><div class="textpart" id="index.xml-body.1_div.1_div.22"><h3><span class="headingNumber">1.22. </span><span class="head">QUOD IDEM QUI SACRI AGONES SUNT ET</span></h3><div class="l">FUNEBRES LUDI HABEANTUR</div><div class="l">TANTALIDAE Pelopi maestum dicat Elis honorem.</div><div class="l">Archemori Nemeaea colunt quinquennia Thebae.</div><div class="l">Isthmia defuncto celebrata Palaemone notum.</div><div class="l">Pythia placando Delphi statuere draconi.</div><div class="pagebreak" id="index.xml-pb-d30e990">[Page v.1.p.196]</div></div><div class="textpart" id="index.xml-body.1_div.1_div.23"><h3><span class="headingNumber">1.23. </span><span class="head">DE FERIIS ROMANIS</span></h3><div class="l">NUNC et Apollineos Tiberina per ostia ludos</div><div class="l">et Megalesiacae matris operta loquar</div><div class="l">Vulcanique dies, autumni exordia primi,</div><div class="l">Quinquatrusque deae Pallados expediam</div><div class="l">et medias idus Mai Augustique recursu, </div><div class="l">quas sibi Mercurius quasque Diana dicat;</div><div class="l">matronae quae sacra colant pro laude virorum,</div><div class="l">Mavortis primi cum rediere dies.</div><div class="l">festa Caprotinis memorabo celebria nonis,</div><div class="l">cum stola matronis dempta teget famulas. </div><div class="l">quattuor illa etiam discretis partibus anni</div><div class="l">solstitia et luces nocte dieque pares,</div><div class="l">nec Regifugium pulsis ex urbe tyrannis</div><div class="l">laetum Romanis fas reticere diem.</div><div class="l">visne Opis ante sacrum vel Saturnalia dicam </div><div class="l">festaque servorum, cum famulantur eri?</div><div class="l">et numquam certis redeuntia festa diebus,</div><div class="l">compita per vicos cum sua quisque colit?</div><div class="pagebreak" id="index.xml-pb-d30e1032">[Page v.1.p.198]</div><div class="l">aut duplicem cultum, quem Neptunalia dicunt,</div><div class="l">et quem de Conso consiliisque vocant? </div><div class="l">festa haec navigiis, aut quae celebrata quadrigis</div><div class="l">iungunt Romanos finitimosque duces?</div><div class="l">adiciam cultus peregrinaque sacra deorum,</div><div class="l">natalem Herculeum vel ratis Isiacae,</div><div class="l">nec non lascivi Floralia laeta theatri, </div><div class="l">quae spectare volunt, qui voluisse negant?</div><div class="l">nunc etiam veteres celebrantur Equirria ludi:</div><div class="l">prima haec Romanus nomina circus habet,</div><div class="l">et Dionysiacos Latio cognomine ludos</div><div class="l">Roma colit, Liber quae sibi vota dicat. </div><div class="l">Aediles etiam plebi aedilesque curules</div><div class="l">sacra Sigillorum nomine dicta colunt,</div><div class="l">et gladiatores funebria proelia notum</div><div class="l">decertasse foro: nunc sibi harena suos</div><div class="l">vindicat extremo qui iam sub fine Decembris </div><div class="l">falcigerum placant sanguine Caeligenam.</div><div class="pagebreak" id="index.xml-pb-d30e1071">[Page v.1.p.200]</div></div><div class="textpart" id="index.xml-body.1_div.1_div.24"><h3><span class="headingNumber">1.24. </span><span class="head">MONOSTLCHA DE AERUMNIS HERCULIS</span></h3><div class="l">PRIMA Cleonaei tolerata aerumna leonis,</div><div class="l">proxima Lernaeam ferro et face contudit hydram.</div><div class="l">mox Erymantheum vis tertia perculit aprum,</div><div class="l">aeripedis quarto tulit aurea cornua cervi.</div><div class="l">Stymphalidas pepulit volucres discrimine quinto. </div><div class="l">Thraeiciam sexto spoliavit Amazona balteo,</div><div class="l">septima in Augei stabulis inpensa laboris,</div><div class="l">octava expulso numeratur adoria tauro,</div><div class="l">in Diomedeis victoria nona quadrigis.</div><div class="l">Geryone extincto decimam dat Hiberia palmam. </div><div class="l">undecimo mala Hesperidum destricta triumpho.</div><div class="l">Cerberus extremi .suprema est meta laboris.</div></div><div class="textpart" id="index.xml-body.1_div.1_div.25"><h3><span class="headingNumber">1.25. </span><span class="head">QUINTI CICERONIS HI VERSUS EO PERTINENT UT QUOD SIGNUM QUO TEMPORE INLUSTRE SIT NOVERIMUS. QUOD SUPERIUS QUOQUE NOSTRIS VERSIBUS EXPEDITUR</span></h3><div class="l">FLAMINA 1 verna cient obscuro lumine Pisces</div><div class="l">curriculumque Aries aequat noctisque diique,</div><div class="l">cornua quem condunt florum praenuntia Tauri,</div><div class="l">aridaque aestatis Gemini primordia pandunt,</div><div class="l">longaque iam munit praeclarus lumina Cancer, </div><div class="pagebreak" id="index.xml-pb-d30e1113">[Page v.1.p.202]</div><div class="l">languificosque Leo proflat ferus ore calores.</div><div class="l">post modium quatiens Virgo fugat orta vaporem:</div><div class="l">autumni reserat portas aequatque diurna</div><div class="l">tempora nocturnis dispenso sidere Libra.</div><div class="l">ecfetos 1 ramos denudat flamma Nepai, </div><div class="l">pigra Sagittipotens iaculatur frigora terris,</div><div class="l">bruma gelu glacians iubar exspirat Capricorni,</div><div class="l">quam sequitur nebulas rorans liquor altus Aquari.</div><div class="l">tanta supra circaque viget vis flammea 2 mundi.</div><div class="l">at dextra laevaque ciet rota fulgida Solis </div><div class="l">mobile curriculum et Lunae simulacra feruntur.</div><div class="gap"> [...]</div><div class="l">squama sub aeterno conspectu torta Draconis</div><div class="l">eminet, hunc infra fulgentes Arcera septem</div><div class="l">magna quatit stellas: quam servans serus in alta</div><div class="l">conditur oceani ripa cum luce Bootes.3 </div></div><div class="textpart" id="index.xml-body.1_div.1_div.26"><h3><span class="headingNumber">1.26. </span><span class="head">HIC VERSUS SINE AUCTORE EST. QUO DIE QUID DEMI DE CORPORE OPORTEAT </span></h3><div class="lg"><div class="l">UNGUES Mercurio, barbam Iove, Cypride crines.</div></div><h3><span class="head"> Hoc sic refellendum</span></h3><div class="l">MERCURIUS furtis probat ungues semper acutos</div><div class="l">articulisque aciem non sinit imminui.</div><div class="pagebreak" id="index.xml-pb-d30e1158">[Page v.1.p.204]</div><div class="l">barba Iovi, crines Veneri decor: ergo necesse est,</div><div class="l">ut nolint demi, quo sibi uterque placent.</div><div class="l">Mavors imberbos et calvos, Luna, adamasti: </div><div class="l">non prohibent comi tum caput atque genas.</div><div class="l">Sol et Saturnus nil obstant unguibus: ergo</div><div class="l">non placitum divis tolle monostichium.</div><div class="pagebreak" id="index.xml-pb-d30e1171">[Page v.1.p.206]</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Ausonius, Decimus Magnus.
	    Date: 2015-12-07<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:07:24Z.
	       SAXON HE 9.8.0.5.
		 --></address></div></body></html>