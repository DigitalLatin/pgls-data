<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Elegies — Machine readable text</title><meta name="author" content="Sextus Propertius" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Elegies — Machine readable text" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Elegies — Machine readable text</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><div class="textpart" id="index.xml-body.1_div.1_div.1_div.1"><h4><span class="headingNumber">1.1.1. </span></h4><div class="l">Cynthia prima suis miserum me cepit ocellis,</div><div class="l">contactum nullis ante cupidinibus.</div><div class="l">tum mihi constantis deiecit lumina fastus</div><div class="l">et caput impositis pressit Amor pedibus,</div><div class="l">donec me docuit castas odisse puellas</div><div class="l">improbus, et nullo vivere consilio.</div><div class="l">ei mihi, iam toto furor hic non deficit anno,</div><div class="l">cum tamen adversos cogor habere deos.</div><div class="l">Milanion nullos fugiendo, Tulle, labores</div><div class="l">saevitiam durae contudit Iasidos.</div><div class="l">nam modo Partheniis amens errabat in antris,</div><div class="l">rursus in hirsutas ibat et ille feras;</div><div class="l">ille etiam Hylaei percussus vulnere rami</div><div class="l">saucius Arcadiis rupibus ingemuit.</div><div class="l">ergo velocem potuit domuisse puellam:</div><div class="l">tantum in amore fides et benefacta valent.</div><div class="l">in me tardus Amor non ullas cogitat artes,</div><div class="l">nec meminit notas, ut prius, ire vias.</div><div class="l">at vos, deductae quibus est pellacia lunae</div><div class="l">et labor in magicis sacra piare focis,</div><div class="l">en agedum dominae mentem convertite nostrae,</div><div class="l">et facite illa meo palleat ore magis!</div><div class="l">tunc ego crediderim Manes et sidera vobis</div><div class="l">posse Cytinaeis ducere carminibus.</div><div class="l">aut vos, qui sero lapsum revocatis, amici,</div><div class="l">quaerite non sani pectoris auxilia.</div><div class="l">fortiter et ferrum saevos patiemur et ignes,</div><div class="l">sit modo libertas quae velit ira loqui.</div><div class="l">ferte per extremas gentes et ferte per undas,</div><div class="l">qua non ulla meum femina norit iter.</div><div class="l">vos remanete, quibus facili deus annuit aure,</div><div class="l">sitis et in tuto semper amore pares.</div><div class="l">nam me nostra Venus noctes exercet amaras,</div><div class="l">et nullo vacuus tempore defit Amor.</div><div class="l">hoc, moneo, vitate malum: sua quemque moretur</div><div class="l">cura, neque assueto mutet amore torum.</div><div class="l">quod si quis monitis tardas adverterit aures,</div><div class="l">heu referet quanto verba dolore mea!</div></div><div class="textpart" id="index.xml-body.1_div.1_div.1_div.2"><h4><span class="headingNumber">1.1.2. </span></h4><div class="l">Quid iuvat ornato procedere, vita, capillo</div><div class="l">et tenuis Coa veste movere sinus,</div><div class="l">aut quid Orontea crines perfundere murra,</div><div class="l">teque peregrinis vendere muneribus,</div><div class="l">naturaeque decus mercato perdere cultu,</div><div class="l">nec sinere in propriis membra nitere bonis?</div><div class="l">crede mihi, non ulla tuaest medicina figurae:</div><div class="l">nudus Amor formam non amat artificem.</div><div class="l">aspice quos summittat humus non fossa colores,</div><div class="l">ut veniant hederae sponte sua melius,</div><div class="l">surgat et in solis formosior arbutus antris,</div><div class="l">et sciat indocilis currere lympha vias.</div><div class="l">litora nativis praefulgent picta lapillis,</div><div class="l">et volucres nulla dulcius arte canunt.</div><div class="l">non sic Leucippis succendit Castora Phoebe,</div><div class="l">Pollucem cultu non Helaira soror;</div><div class="l">non, Idae et cupido quondam discordia Phoebo,</div><div class="l">Eueni patriis filia litoribus;</div><div class="l">nec Phrygium falso traxit candore maritum</div><div class="l">avecta externis Hippodamia rotis:</div><div class="l">sed facies aderat nullis obnoxia gemmis,</div><div class="l">qualis Apelleis est color in tabulis.</div><div class="l">non illis studium fuco conquirere amantes:</div><div class="l">illis ampla satis forma pudicitia.</div><div class="l">non ego nunc vereor ne sis tibi vilior istis:</div><div class="l">uni si qua placet, culta puella sat est;</div><div class="l">cum tibi praesertim Phoebus sua carmina donet</div><div class="l">Aoniamque libens Calliopea lyram,</div><div class="l">unica nec desit iucundis gratia verbis,</div><div class="l">omnia quaeque Venus, quaeque Minerva probat.</div><div class="l">his tu semper eris nostrae gratissima vitae,</div></div><div class="textpart" id="index.xml-body.1_div.1_div.1_div.3"><h4><span class="headingNumber">1.1.3. </span></h4><div class="l">Qualis Thesea iacuit cedente carina</div><div class="l">languida desertis Cnosia litoribus;</div><div class="l">qualis et accubuit primo Cepheia somno</div><div class="l">libera iam duris cotibus Andromede;</div><div class="l">nec minus assiduis Edonis fessa choreis</div><div class="l">qualis in herboso concidit Apidano:</div><div class="l">talis visa mihi mollem spirare quietem</div><div class="l">Cynthia consertis nixa caput manibus,</div><div class="l">ebria cum multo traherem vestigia Baccho,</div><div class="l">et quaterent sera nocte facem pueri.</div><div class="l">hanc ego, nondum etiam sensus deperditus omnis,</div><div class="l">molliter impresso conor adire toro;</div><div class="l">et quamvis duplici correptum ardore iuberent</div><div class="l">hac Amor hac Liber, durus uterque deus,</div><div class="l">subiecto leviter positam temptare lacerto</div><div class="l">osculaque admota sumere tarda manu,</div><div class="l">non tamen ausus eram dominae turbare quietem,</div><div class="l">expertae metuens iurgia saevitiae;</div><div class="l">sed sic intentis haerebam fixus ocellis,</div><div class="l">Argus ut ignotis cornibus Inachidos.</div><div class="l">et modo solvebam nostra de fronte corollas</div><div class="l">ponebamque tuis, Cynthia, temporibus;</div><div class="l">et modo gaudebam lapsos formare capillos;</div><div class="l">nunc furtiva cavis poma dabam manibus:</div><div class="l">omnia quae ingrato largibar munera somno,</div><div class="l">munera de prono saepe voluta sinu;</div><div class="l">et quotiens raro duxti suspiria motu,</div><div class="l">obstupui vano credulus auspicio,</div><div class="l">ne qua tibi insolitos portarent visa timores,</div><div class="l">neve quis invitam cogeret esse suam:</div><div class="l">donec diversas praecurrens luna fenestras,</div><div class="l">luna moraturis sedula luminibus,</div><div class="l">compositos levibus radiis patefecit ocellos.</div><div class="l">sic ait in molli fixa toro cubitum:</div><div class="l">'tandem te nostro referens iniuria lecto</div><div class="l">alterius clausis expulit e foribus?</div><div class="l">namque ubi longa meae consumpsti tempora noctis,</div><div class="l">languidus exactis, ei mihi, sideribus?</div><div class="l">o utinam talis perducas, improbe, noctes,</div><div class="l">me miseram qualis semper habere iubes!</div><div class="l">nam modo purpureo fallebam stamine somnum,</div><div class="l">rursus et Orpheae carmine, fessa, lyrae;</div><div class="l">interdum leviter mecum deserta querebar</div><div class="l">externo longas saepe in amore moras:</div><div class="l">dum me iucundis lassam Sopor impulit alis.</div><div class="l">illa fuit lacrimis ultima cura meis.'</div></div><div class="textpart" id="index.xml-body.1_div.1_div.1_div.4"><h4><span class="headingNumber">1.1.4. </span></h4><div class="l">Quid mihi tam multas laudando, Basse, puellas</div><div class="l">mutatum domina cogis abire mea?</div><div class="l">quid me non pateris vitae quodcumque sequetur</div><div class="l">hoc magis assueto ducere servitio?</div><div class="l">tu licet Antiopae formam Nycteidos, et tu</div><div class="l">Spartanae referas laudibus Hermionae,</div><div class="l">et quascumque tulit formosi temporis aetas;</div><div class="l">Cynthia non illas nomen habere sinat:</div><div class="l">nedum, si levibus fuerit collata figuris,</div><div class="l">inferior duro iudice turpis eat.</div><div class="l">haec sed forma mei pars est extrema furoris;</div><div class="l">sunt maiora, quibus, Basse, perire iuvat:</div><div class="l">ingenuus color et motis decor artubus et quae</div><div class="l">gaudia sub tacita discere veste libet.</div><div class="l">quo magis et nostros contendis solvere amores,</div><div class="l">hoc magis accepta fallit uterque fide.</div><div class="l">non impune feres: sciet haec insana puella</div><div class="l">et tibi non tacitis vocibus hostis erit;</div><div class="l">nec tibi me post haec committet Cynthia nec te</div><div class="l">quaeret; erit tanti criminis illa memor,</div><div class="l">et te circum omnis alias irata puellas</div><div class="l">differet: heu nullo limine carus eris.</div><div class="l">nullas illa suis contemnet fletibus aras,</div><div class="l">et quicumque sacer, qualis ubique, lapis.</div><div class="l">non ullo gravius temptatur Cynthia damno</div><div class="l">quam sibi cum rapto cessat amore decus,</div><div class="l">praecipue nostro. maneat sic semper, adoro,</div><div class="l">nec quicquam ex illa quod querar inveniam!</div></div><div class="textpart" id="index.xml-body.1_div.1_div.1_div.5"><h4><span class="headingNumber">1.1.5. </span></h4><div class="l">invide, tu tandem voces compesce molestas</div><div class="l">et sine nos cursu, quo sumus, ire pares!</div><div class="l">Quid tibi vis, insane? meae sentire furores?</div><div class="l">infelix, properas ultima nosse mala,</div><div class="l">et miser ignotos vestigia ferre per ignes,</div><div class="l">et bibere e tota toxica Thessalia.</div><div class="l">non est illa vagis similis collata puellis:</div><div class="l">molliter irasci non sciet illa tibi.</div><div class="l">quod si forte tuis non est contraria votis,</div><div class="l">at tibi curarum milia quanta dabit!</div><div class="l">non tibi iam somnos, non illa relinquet ocellos:</div><div class="l">illa ferox animis alligat una viros.</div><div class="l">a, mea contemptus quotiens ad limina curres,</div><div class="l">cum tibi singultu fortia verba cadent,</div><div class="l">et tremulus maestis orietur fletibus horror,</div><div class="l">et timor informem ducet in ore notam,</div><div class="l">et quaecumque voles fugient tibi verba querenti,</div><div class="l">nec poteris, qui sis aut ubi, nosse miser!</div><div class="l">tum grave servitium nostrae cogere puellae</div><div class="l">discere et exclusum quid sit abire domum;</div><div class="l">nec iam pallorem totiens mirabere nostrum,</div><div class="l">aut cur sim toto corpore nullus ego.</div><div class="l">nec tibi nobilitas poterit succurrere amanti:</div><div class="l">nescit Amor priscis cedere imaginibus.</div><div class="l">quod si parva tuae dederis vestigia culpae,</div><div class="l">quam cito de tanto nomine rumor eris!</div><div class="l">non ego tum potero solacia ferre roganti,</div><div class="l">cum mihi nulla mei sit medicina mali;</div><div class="l">sed pariter miseri socio cogemur amore</div><div class="l">alter in alterius mutua flere sinu.</div><div class="l">quare, quid possit mea Cynthia, desine, Galle,</div><div class="l">quaerere: non impune illa rogata venit.</div></div><div class="textpart" id="index.xml-body.1_div.1_div.1_div.6"><h4><span class="headingNumber">1.1.6. </span></h4><div class="l">Non ego nunc Hadriae vereor mare noscere tecum,</div><div class="l">Tulle, neque Aegaeo ducere vela salo,</div><div class="l">cum quo Rhipaeos possim conscendere montes</div><div class="l">ulteriusque domos vadere Memnonias;</div><div class="l">sed me complexae remorantur verba puellae,</div><div class="l">mutatoque graves saepe colore preces.</div><div class="l">illa mihi totis argutat noctibus ignes,</div><div class="l">et queritur nullos esse relicta deos;</div><div class="l">illa meam mihi iam se denegat, illa minatur</div><div class="l">quae solet ingrato tristis amica viro.</div><div class="l">his ego non horam possum durare querelis:</div><div class="l">ah pereat, si quis lentus amare potest!</div><div class="l">an mihi sit tanti doctas cognoscere Athenas</div><div class="l">atque Asiae veteres cernere divitias,</div><div class="l">ut mihi deducta faciat convicia puppi</div><div class="l">Cynthia et insanis ora notet manibus,</div><div class="l">osculaque opposito dicat sibi debita vento,</div><div class="l">et nihil infido durius esse viro?</div><div class="l">tu patrui meritas conare anteire secures,</div><div class="l">et vetera oblitis iura refer sociis.</div><div class="l">nam tua non aetas umquam cessavit amori,</div><div class="l">semper at armatae cura fuit patriae;</div><div class="l">et tibi non umquam nostros puer iste labores</div><div class="l">afferat et lacrimis omnia nota meis!</div><div class="l">me sine, quem semper voluit fortuna iacere,</div><div class="l">huic animam extremam reddere nequitiae.</div><div class="l">multi longinquo periere in amore libenter,</div><div class="l">in quorum numero me quoque terra tegat.</div><div class="l">non ego sum laudi, non natus idoneus armis:</div><div class="l">hanc me militiam fata subire volunt.</div><div class="l">at tu, seu mollis qua tendit Ionia, seu qua</div><div class="l">Lydia Pactoli tingit arata liquor,</div><div class="l">seu pedibus terras seu pontum remige carpes,</div><div class="l">ibis et accepti pars eris imperii:</div><div class="l">tum tibi si qua mei veniet non immemor hora,</div><div class="l">vivere me duro sidere certus eris.</div></div><div class="textpart" id="index.xml-body.1_div.1_div.1_div.7"><h4><span class="headingNumber">1.1.7. </span></h4><div class="l">Dum tibi Cadmeae dicuntur, Pontice, Thebae</div><div class="l">armaque fraternae tristia militiae,</div><div class="l">atque, ita sim felix, primo contendis Homero</div><div class="l">(sint modo fata tuis mollia carminibus),</div><div class="l">nos, ut consuemus, nostros agitamus amores,</div><div class="l">atque aliquid duram quaerimus in dominam;</div><div class="l">nec tantum ingenio quantum servire dolori</div><div class="l">cogor et aetatis tempora dura queri.</div><div class="l">hic mihi conteritur vitae modus, haec mea famast,</div><div class="l">hinc cupio nomen carminis ire mei.</div><div class="l">me laudent doctae m placuisse puellae,</div><div class="l">Pontice, et iniustas saepe tulisse minas;</div><div class="l">me legat assidue post haec neglectus amator,</div><div class="l">et prosint illi cognita nostra mala.</div><div class="l">te quoque si certo puer hic concusserit arcu—</div><div class="l">quo nollem nostros me violasse deos!—</div><div class="l">longe castra tibi, longe miser agmina septem</div><div class="l">flebis in aeterno surda iacere situ;</div><div class="l">et frustra cupies mollem componere versum,</div><div class="l">nec tibi subiciet carmina serus Amor.</div><div class="l">tum me non humilem mirabere saepe poetam,</div><div class="l">tunc ego Romanis praeferar ingeniis.</div><div class="l"><span class="strikethrough">nec poterunt iuvenes nostro reticere sepulcro</span></div><div class="l"><span class="strikethrough">'ardoris nostri magne poeta iaces.'</span></div><div class="l">tu cave nostra tuo contemnas carmina fastu:</div><div class="l">saepe venit magno faenore tardus Amor.</div></div><div class="textpart" id="index.xml-body.1_div.1_div.1_div.8"><h4><span class="headingNumber">1.1.8. </span></h4><div class="l">Tune igitur demens, nec te mea cura moratur?</div><div class="l">an tibi sum gelida vilior Illyria?</div><div class="l">et tibi iam tanti, quicumquest, iste videtur,</div><div class="l">ut sine me vento quolibet ire velis?</div><div class="l">tune audire potes vesani murmura ponti</div><div class="l">fortis, et in dura nave iacere potes?</div><div class="l">tu pedibus teneris positas fulcire pruinas,</div><div class="l">tu potes insolitas, Cynthia, ferre nives?</div><div class="l">o utinam hibernae duplicentur tempora brumae,</div><div class="l">et sit iners tardis navita Vergiliis,</div><div class="l">nec tibi Tyrrhena solvatur funis harena,</div><div class="l">neve inimica meas elevet aura preces</div><div class="l">et me defixum vacua patiatur in ora</div><div class="l">crudelem infesta saepe vocare manu!</div><div class="l">sed quocumque modo de me, periura, mereris,</div><div class="l">sit Galatea tuae non aliena viae;</div><div class="l">atque ego non videam talis subsidere ventos,</div><div class="l">cum tibi provectas auferet unda rates,</div><div class="l">ut te felici post victa Ceraunia remo</div><div class="l">accipiat placidis Oricos aequoribus.</div><div class="l">nam me non ullae poterunt corrumpere, de te</div><div class="l">quin ego, vita, tuo limine verba querar;</div><div class="l">nec me deficiet nautas rogitare citatos</div><div class="l">'dicite, quo portu clausa puella meast?',</div><div class="l">et dicam 'licet Artaciis considat in oris,</div><div class="l">et licet Hylaeis, illa futura meast.'</div></div><div class="textpart" id="index.xml-body.1_div.1_div.1_div.9"><h4><span class="headingNumber">1.1.9. </span></h4><div class="l">Hic erit! hic iurata manet! rumpantur iniqui!</div><div class="l">vicimus: assiduas non tulit illa preces.</div><div class="l">falsa licet cupidus deponat gaudia livor:</div><div class="l">destitit ire novas Cynthia nostra vias.</div><div class="l">illi carus ego et per me carissima Roma</div><div class="l">dicitur, et sine me dulcia regna negat.</div><div class="l">illa vel angusto mecum requiescere lecto</div><div class="l">et quocumque modo maluit esse mea,</div><div class="l">quam sibi dotatae regnum vetus Hippodamiae,</div><div class="l">et quas Elis opes apta pararat equis.</div><div class="l">quamvis magna daret, quamvis maiora daturus,</div><div class="l">non tamen illa meos fugit avara sinus.</div><div class="l">hanc ego non auro, non Indis flectere conchis,</div><div class="l">sed potui blandi carminis obsequio.</div><div class="l">sunt igitur Musae, neque amanti tardus Apollo,</div><div class="l">quis ego fretus amo: Cynthia rara meast!</div><div class="l">nunc mihi summa licet contingere sidera plantis:</div><div class="l">sive dies seu nox venerit, illa meast!</div><div class="l">nec mihi rivalis certos subducet amores:</div><div class="l">ista meam norit gloria canitiem.</div></div><div class="textpart" id="index.xml-body.1_div.1_div.1_div.10"><h4><span class="headingNumber">1.1.10. </span></h4><div class="l">Dicebam tibi venturos, irrisor, amores,</div><div class="l">nec tibi perpetuo libera verba fore:</div><div class="l">ecce iaces supplexque venis ad iura puellae,</div><div class="l">et tibi nunc quaevis imperat empta modo.</div><div class="l">non me Chaoniae vincant in amore columbae</div><div class="l">dicere, quos iuvenes quaeque puella domet.</div><div class="l">me dolor et lacrimae merito fecere peritum:</div><div class="l">atque utinam posito dicar amore rudis!</div><div class="l">quid tibi nunc misero prodest grave dicere carmen</div><div class="l">aut Amphioniae moenia flere lyrae?</div><div class="l">plus in amore valet Mimnermi versus Homero:</div><div class="l">carmina mansuetus lenia quaerit Amor.</div><div class="l">i quaeso et tristis istos sepone libellos,</div><div class="l">et cane quod quaevis nosse puella velit!</div><div class="l">quid si non esset facilis tibi copia! nunc tu</div><div class="l">insanus medio flumine quaeris aquam.</div><div class="l">necdum etiam palles, vero nec tangeris igni:</div><div class="l">haec est venturi prima favilla mali.</div><div class="l">tum magis Armenias cupies accedere tigres</div><div class="l">et magis infernae vincula nosse rotae,</div><div class="l">quam pueri totiens arcum sentire medullis</div><div class="l">et nihil iratae posse negare tuae.</div><div class="l">nullus Amor cuiquam facilis ita praebuit alas,</div><div class="l">ut non alterna presserit ille manu.</div><div class="l">nec te decipiat, quod sit satis illa parata:</div><div class="l">acrius illa subit, Pontice, si qua tuast,</div><div class="l">quippe ubi non liceat vacuos seducere ocellos,</div><div class="l">nec vigilare alio limine cedat Amor.</div><div class="l">qui non ante patet, donec manus attigit ossa:</div><div class="l">quisquis es, assiduas tu fuge blanditias!</div><div class="l">illis et silices et possint cedere quercus,</div><div class="l">nedum tu possis, spiritus iste levis.</div><div class="l">quare, si pudor est, quam primum errata fatere:</div><div class="l">dicere quo pereas saepe in amore levat.</div></div><div class="textpart" id="index.xml-body.1_div.1_div.1_div.11"><h4><span class="headingNumber">1.1.11. </span></h4><div class="l">O iucunda quies, primo cum testis amori</div><div class="l">affueram vestris conscius in lacrimis!</div><div class="l">o noctem meminisse mihi iucunda voluptas,</div><div class="l">o quotiens votis illa vocanda meis,</div><div class="l">cum te complexa morientem, Galle, puella</div><div class="l">vidimus et longa ducere verba mora!</div><div class="l">quamvis labentis premeret mihi somnus ocellos</div><div class="l">et mediis caelo Luna ruberet equis,</div><div class="l">non tamen a vestro potui secedere lusu:</div><div class="l">tantus in alternis vocibus ardor erat.</div><div class="l">sed quoniam non es veritus concredere nobis,</div><div class="l">accipe commissae munera laetitiae:</div><div class="l">non m vestros didici reticere dolores,</div><div class="l">est quiddam in nobis maius, amice, fide.</div><div class="l">possum ego diversos iterum coniungere amantes,</div><div class="l">et dominae tardas possum aperire fores;</div><div class="l">et possum alterius curas sanare recentis,</div><div class="l">nec levis in verbis est medicina meis.</div><div class="l">Cynthia me docuit, semper quae cuique petenda</div><div class="l">quaeque cavenda forent: non nihil egit Amor.</div><div class="l">tu cave ne tristi cupias pugnare puellae,</div><div class="l">neve superba loqui, neve tacere diu;</div><div class="l">neu, si quid petiit, ingrata fronte negaris,</div><div class="l">neu tibi pro vano verba benigna cadant.</div><div class="l">irritata venit, quando contemnitur illa,</div><div class="l">nec meminit iustas ponere laesa minas:</div><div class="l">at quo sis humilis magis et subiectus amori,</div><div class="l">hoc magis effectu saepe fruare bono.</div><div class="l">is poterit felix una remanere puella,</div><div class="l">qui numquam vacuo pectore liber erit.</div></div><div class="textpart" id="index.xml-body.1_div.1_div.1_div.12"><h4><span class="headingNumber">1.1.12. </span></h4><div class="l">Ecquid te mediis cessantem, Cynthia, Baiis,</div><div class="l">qua iacet Herculeis semita litoribus,</div><div class="l">et modo Thesproti mirantem subdita regno</div><div class="l">proxima Misenis aequora nobilibus,</div><div class="l">nostri cura subit memores adducere noctes?</div><div class="l">ecquis in extremo restat amore locus?</div><div class="l">an te nescio quis simulatis ignibus hostis</div><div class="l">sustulit e nostris, Cynthia, carminibus,</div><div class="l">ut solet amoto labi custode puella,</div><div class="l">perfida communis nec meminisse deos?</div><div class="l">atque utinam mage te remis confisa minutis</div><div class="l">parvula Lucrina cumba moretur aqua,</div><div class="l">aut teneat clausam tenui Teuthrantis in unda</div><div class="l">alternae facilis cedere lympha manu,</div><div class="l">quam vacet alterius blandos audire susurros</div><div class="l">molliter in tacito litore compositam!</div><div class="l">non quia perspecta non es mihi cognita fama,</div><div class="l">sed quod in hac omnis parte timetur amor.</div><div class="l">ignosces igitur, si quid tibi triste libelli</div><div class="l">attulerint nostri: culpa timoris erit.</div><div class="l">ah mihi non maior carae custodia matris</div><div class="l">aut sine te vitae cura sit ulla meae!</div><div class="l">tu mihi sola domus, tu, Cynthia, sola parentes,</div><div class="l">omnia tu nostrae tempora laetitiae.</div><div class="l">seu tristis veniam seu contra laetus amicis,</div><div class="l">quicquid ero, dicam 'Cynthia causa fuit.'</div><div class="l">tu modo quam primum corruptas desere Baias:</div><div class="l">multis ista dabunt litora discidium,</div><div class="l">litora quae fuerunt castis inimica puellis:</div><div class="l">ah pereant Baiae, crimen amoris, aquae!</div></div><div class="textpart" id="index.xml-body.1_div.1_div.1_div.13"><h4><span class="headingNumber">1.1.13. </span></h4><div class="l">Quid mihi desidiae non cessas fingere crimen,</div><div class="l">quod faciat nobis Cynthia, Roma, moram?</div><div class="l">tam multa illa meo divisast milia lecto,</div><div class="l">quantum Hypanis Veneto dissidet Eridano;</div><div class="l">nec mihi consuetos amplexu nutrit amores</div><div class="l">Cynthia, nec nostra dulcis in aure sonat.</div><div class="l">olim gratus eram: non ullo tempore cuiquam</div><div class="l">contigit ut simili posset amare fide.</div><div class="l">invidiae fuimus: num me deus obruit? an quae</div><div class="l">lecta Prometheis dividit herba iugis?</div><div class="l">non sum ego qui fueram: mutat via longa puellas.</div><div class="l">quantus in exiguo tempore fugit amor!</div><div class="l">nunc primum longas s cognoscere noctes</div><div class="l">cogor et ipse meis auribus esse gravis.</div><div class="l">felix, qui potuit praesenti flere puellae</div><div class="l">(non nihil aspersus gaudet Amor lacrimis),</div><div class="l">aut, si despectus, potuit mutare calores</div><div class="l">(sunt quoque translato gaudia servitio).</div><div class="l">mi neque amare aliam neque ab hac desistere fas est:</div><div class="l">Cynthia prima fuit, Cynthia finis erit.</div></div><div class="textpart" id="index.xml-body.1_div.1_div.1_div.14"><h4><span class="headingNumber">1.1.14. </span></h4><div class="l">Tu, quod saepe soles, nostro laetabere casu,</div><div class="l">Galle, quod abrepto s amore vacem.</div><div class="l">at non ipse tuas imitabor, perfide, voces:</div><div class="l">fallere te numquam, Galle, puella velit.</div><div class="l">dum tibi deceptis augetur fama puellis,</div><div class="l">certus et in nullo quaeris amore moram,</div><div class="l">perditus in quadam tardis pallescere curis</div><div class="l">incipis, et primo lapsus abire gradu.</div><div class="l">haec erit illarum contempti poena doloris:</div><div class="l">multarum miseras exiget una vices.</div><div class="l">haec tibi vulgaris istos compescet amores,</div><div class="l">nec nova quaerendo semper amicus eris.</div><div class="l">haec non sum rumore malo, non augure doctus;</div><div class="l">vidi ego: me quaeso teste negare potes?</div><div class="l">vidi ego te toto vinctum languescere collo</div><div class="l">et flere iniectis, Galle, diu manibus,</div><div class="l">et cupere optatis animam deponere labris,</div><div class="l">et quae deinde meus celat, amice, pudor.</div><div class="l">non ego complexus potui diducere vestros:</div><div class="l">tantus erat demens inter utrosque furor.</div><div class="l">non sic Haemonio Salmonida mixtus Enipeo</div><div class="l">Taenarius facili pressit amore deus,</div><div class="l">nec sic caelestem flagrans amor Herculis Heben</div><div class="l">sensit ab Oetaeis gaudia prima rogis.</div><div class="l">una dies omnis potuit praecurrere amantes:</div><div class="l">nam tibi non tepidas subdidit illa faces,</div><div class="l">nec tibi praeteritos passast succedere fastus,</div><div class="l">nec sinet: addictum te tuus ardor aget.</div><div class="l">nec mirum, cum sit Iove dignae proxima Ledae</div><div class="l">et Ledae partu gratior, una tribus;</div><div class="l">illa sit Inachiis et blandior heroinis,</div><div class="l">illa suis verbis cogat amare Iovem.</div><div class="l">tu vero quoniam semel es periturus amore,</div><div class="l">utere: non alio limine dignus eras.</div><div class="l">qui tibi sit felix, quoniam novus incidit, error;</div><div class="l">et quotcumque voles, una sit ista tibi.</div></div><div class="textpart" id="index.xml-body.1_div.1_div.1_div.15"><h4><span class="headingNumber">1.1.15. </span></h4><div class="l">Tu licet abiectus Tiberina molliter unda</div><div class="l">Lesbia Mentoreo vina bibas opere,</div><div class="l">et modo tam celeris mireris currere lintres</div><div class="l">et modo tam tardas funibus ire rates;</div><div class="l">et nemus omne satas intendat vertice silvas,</div><div class="l">urgetur quantis Caucasus arboribus;</div><div class="l">non tamen ista meo valeant contendere amori:</div><div class="l">nescit Amor magnis cedere divitiis.</div><div class="l">nam sive optatam mecum trahit illa quietem,</div><div class="l">seu facili totum ducit amore diem,</div><div class="l">tum mihi Pactoli veniunt sub tecta liquores,</div><div class="l">et legitur Rubris gemma sub aequoribus;</div><div class="l">tum mihi cessuros spondent mea gaudia reges:</div><div class="l">quae maneant, dum me fata perire volent!</div><div class="l">nam quis divitiis adverso gaudet Amore?</div><div class="l">nulla mihi tristi praemia sint Venere!</div><div class="l">illa potest magnas heroum infringere vires,</div><div class="l">illa etiam duris mentibus esse dolor:</div><div class="l">illa neque Arabium metuit transcendere limen</div><div class="l">nec timet ostrino, Tulle, subire toro,</div><div class="l">et miserum toto iuvenem versare cubili:</div><div class="l">quid relevant variis serica textilibus?</div><div class="l">quae mihi dum placata aderit, non ulla verebor</div><div class="l">regna vel Alcinoi munera despicere.</div></div><div class="textpart" id="index.xml-body.1_div.1_div.1_div.16"><h4><span class="headingNumber">1.1.16. </span></h4><div class="l">Saepe ego multa tuae levitatis dura timebam,</div><div class="l">hac tamen excepta, Cynthia, perfidia.</div><div class="l">aspice me quanto rapiat fortuna periclo!</div><div class="l">tu tamen in nostro lenta timore venis;</div><div class="l">et potes hesternos manibus componere crines</div><div class="l">et longa faciem quaerere desidia,</div><div class="l">nec minus Eois pectus variare lapillis,</div><div class="l">ut formosa novo quae parat ire viro.</div><div class="l">at non sic Ithaci digressu mota Calypso</div><div class="l">desertis olim fleverat aequoribus:</div><div class="l">multos illa dies incomptis maesta capillis</div><div class="l">sederat, iniusto multa locuta salo,</div><div class="l">et quamvis numquam post haec visura, dolebat</div><div class="l">illa tamen, longae conscia laetitiae.</div><div class="l">nec sic Aesoniden rapientibus anxia ventis</div><div class="l">Hypsipyle vacuo constitit in thalamo:</div><div class="l">Hypsipyle nullos post illos sensit amores,</div><div class="l">ut semel Haemonio tabuit hospitio.</div><div class="l">coniugis Euadne miseros elata per ignes</div><div class="l">occidit, Argivae fama pudicitiae.</div><div class="l">Alphesiboea suos ultast pro coniuge fratres,</div><div class="l">sanguinis et cari vincula rupit amor.</div><div class="l">quarum nulla tuos potuit convertere mores,</div><div class="l">tu quoque uti fieres nobilis historia.</div><div class="l">desine iam revocare tuis periuria verbis,</div><div class="l">Cynthia, et oblitos parce movere deos;</div><div class="l">audax ah nimium, nostro dolitura periclo,</div><div class="l">si quid forte tibi durius inciderit!</div><div class="l">alta prius retro labentur flumina ponto,</div><div class="l">annus et inversas duxerit ante vices,</div><div class="l">quam tua sub nostro mutetur pectore cura:</div><div class="l">sis quodcumque voles, non aliena tamen.</div><div class="l">tam tibi ne viles isti videantur ocelli,</div><div class="l">per quos saepe mihi credita perfidiast!</div><div class="l">hos tu iurabas, si quid mentita fuisses,</div><div class="l">ut tibi suppositis exciderent manibus:</div><div class="l">et contra magnum potes hos attollere Solem,</div><div class="l">nec tremis admissae conscia nequitiae?</div><div class="l">quis te cogebat multos pallere colores</div><div class="l">et fletum invitis ducere luminibus?</div><div class="l">quis ego nunc pereo, similis moniturus amantes</div><div class="l">non ullis tutum credere blanditiis.</div></div><div class="textpart" id="index.xml-body.1_div.1_div.1_div.17"><h4><span class="headingNumber">1.1.17. </span></h4><div class="l">Quae fueram magnis olim patefacta triumphis,</div><div class="l">ianua Patriciae vota Pudicitiae,</div><div class="l">cuius inaurati celebrarunt limina currus,</div><div class="l">captorum lacrimis umida supplicibus,</div><div class="l">nunc ego, nocturnis potorum saucia rixis,</div><div class="l">pulsata indignis saepe queror manibus,</div><div class="l">et mihi non desunt turpes pendere corollae</div><div class="l">semper et exclusi signa iacere faces.</div><div class="l">nec possum infamis dominae defendere voces,</div><div class="l">nobilis obscenis tradita carminibus;</div><div class="l">nec tamen illa suae revocatur parcere famae,</div><div class="l">turpior et saecli vivere luxuria.</div><div class="l">has inter gravius cogor deflere querelas,</div><div class="l">supplicis a longis tristior excubiis.</div><div class="l">ille meos numquam patitur requiescere postes,</div><div class="l">arguta referens carmina blanditia:</div><div class="l">'ianua vel domina penitus crudelior ipsa,</div><div class="l">quid mihi tam duris clausa taces foribus?</div><div class="l">cur numquam reserata meos admittis amores,</div><div class="l">nescia furtivas reddere mota preces?</div><div class="l">nullane finis erit nostro concessa dolori,</div><div class="l">turpis et in tepido limine somnus erit?</div><div class="l">me mediae noctes, me sidera prona iacentem,</div><div class="l">frigidaque Eoo me dolet aura gelu.</div><div class="l">o utinam traiecta cava mea vocula rima</div><div class="l">percussas dominae vertat in auriculas!</div><div class="l">sit licet et saxo patientior illa Sicano,</div><div class="l">sit licet et ferro durior et chalybe,</div><div class="l">non tamen illa suos poterit compescere ocellos,</div><div class="l">surget et invitis spiritus in lacrimis.</div><div class="l">nunc iacet alterius felici nixa lacerto,</div><div class="l">at mea nocturno verba cadunt Zephyro.</div><div class="l">sed tu sola mei, tu maxima causa doloris,</div><div class="l">victa meis numquam, ianua, muneribus,</div><div class="l">tu sola humanos numquam miserata dolores</div><div class="l">respondes tacitis mutua cardinibus.</div><div class="l">te non ulla meae laesit petulantia linguae;</div><div class="l">quae solet irato dicere tanta ioco,</div><div class="l">ut me tam longa raucum patiare querela</div><div class="l">sollicitas trivio pervigilare moras?</div><div class="l">at tibi saepe novo deduxi carmina versu,</div><div class="l">osculaque innixus pressa dedi gradibus.</div><div class="l">ante tuos quotiens verti me, perfida, postes,</div><div class="l">debitaque occultis vota tuli manibus!'</div><div class="l">haec ille et si quae miseri novistis amantes,</div><div class="l">et matutinis obstrepit alitibus.</div><div class="l">sic ego nunc dominae vitiis et semper amantis</div><div class="l">fletibus alterna differor invidia.</div></div><div class="textpart" id="index.xml-body.1_div.1_div.1_div.18"><h4><span class="headingNumber">1.1.18. </span></h4><div class="l">Et merito, quoniam potui fugisse puellam,</div><div class="l">nunc ego desertas alloquor alcyonas.</div><div class="l">nec mihi Cassiope salvo visura carinam,</div><div class="l">omniaque ingrato litore vota cadunt.</div><div class="l">quin etiam absenti prosunt tibi, Cynthia, venti:</div><div class="l">aspice, quam saevas increpat aura minas.</div><div class="l">nullane placatae veniet fortuna procellae?</div><div class="l">haecine parva meum funus harena teget?</div><div class="l">tu tamen in melius saevas converte querelas:</div><div class="l">sat tibi sit poenae nox et iniqua vada.</div><div class="l">an poteris siccis mea fata reposcere ocellis,</div><div class="l">ossaque nulla tuo nostra tenere sinu?</div><div class="l">ah pereat, quicumque rates et vela paravit</div><div class="l">primus et invito gurgite fecit iter!</div><div class="l">nonne fuit levius dominae pervincere mores</div><div class="l">(quamvis dura, tamen rara puella fuit),</div><div class="l">quam sic ignotis circumdata litora silvis</div><div class="l">cernere et optatos quaerere Tyndaridas?</div><div class="l">illic si qua meum sepelissent fata dolorem,</div><div class="l">ultimus et posito staret amore lapis,</div><div class="l">illa meo caros donasset funere crines,</div><div class="l">molliter et tenera poneret ossa rosa;</div><div class="l">illa meum extremo clamasset pulvere nomen,</div><div class="l">ut mihi non ullo pondere terra foret.</div><div class="l">at vos, aequoreae formosa Doride natae,</div><div class="l">candida felici solvite vela choro:</div><div class="l">si quando vestras labens Amor attigit undas,</div><div class="l">mansuetis socio parcite litoribus.</div></div><div class="textpart" id="index.xml-body.1_div.1_div.1_div.19"><h4><span class="headingNumber">1.1.19. </span></h4><div class="l">Haec certe deserta loca et taciturna querenti,</div><div class="l">et vacuum Zephyri possidet aura nemus.</div><div class="l">hic licet occultos proferre impune dolores,</div><div class="l">si modo sola queant saxa tenere fidem.</div><div class="l">unde tuos primum repetam, mea Cynthia, fastus?</div><div class="l">quod mihi das flendi, Cynthia, principium?</div><div class="l">qui modo felicis inter numerabar amantes,</div><div class="l">nunc in amore tuo cogor habere notam.</div><div class="l">quid tantum merui? quae te mihi crimina mutant?</div><div class="l">an nova tristitiae causa puella tuae?</div><div class="l">sic mihi te referas, levis, ut non altera nostro</div><div class="l">limine formosos intulit ulla pedes.</div><div class="l">quamvis multa tibi dolor hic meus aspera debet,</div><div class="l">non ita saeva tamen venerit ira mea,</div><div class="l">ut tibi sim merito semper furor, et tua flendo</div><div class="l">lumina deiectis turpia sint lacrimis.</div><div class="l">an quia parva damus mutato signa colore,</div><div class="l">et non ulla meo clamat in ore fides?</div><div class="l">vos eritis testes, si quos habet arbor amores,</div><div class="l">fagus et Arcadio pinus amica deo.</div><div class="l">ah quotiens vestras resonant mea verba sub umbras,</div><div class="l">scribitur et teneris Cynthia corticibus!</div><div class="l">ah tua quot peperit nobis iniuria curas,</div><div class="l">quae m tacitis cognita sunt foribus!</div><div class="l">omnia consuevi timidus perferre superbae</div><div class="l">iussa neque arguto facta dolore queri.</div><div class="l">pro quo continui montes et frigida rupes</div><div class="l">et datur inculto tramite dura quies;</div><div class="l">et quodcumque meae possunt narrare querelae,</div><div class="l">cogor ad argutas dicere s aves.</div><div class="l">sed qualiscumque's, resonent mihi 'Cynthia' silvae,</div><div class="l">nec deserta tuo nomine saxa vacent.</div></div><div class="textpart" id="index.xml-body.1_div.1_div.1_div.20"><h4><span class="headingNumber">1.1.20. </span></h4><div class="l">Non ego nunc tristis vereor, mea Cynthia, Manes,</div><div class="l">nec moror extremo debita fata rogo;</div><div class="l">sed ne forte tuo careat mihi funus amore,</div><div class="l">hic timor est ipsis durior exsequiis.</div><div class="l">non adeo leviter nostris puer haesit ocellis,</div><div class="l">ut meus oblito pulvis amore vacet.</div><div class="l">illic Phylacides iucundae coniugis heros</div><div class="l">non potuit caecis immemor esse locis,</div><div class="l">sed cupidus falsis attingere gaudia palmis</div><div class="l">Thessalis antiquam venerat umbra domum.</div><div class="l">illic quidquid ero, semper tua dicar imago:</div><div class="l">traicit et fati litora magnus amor.</div><div class="l">illic formosae veniant chorus heroinae,</div><div class="l">quas dedit Argivis Dardana praeda viris:</div><div class="l">quarum nulla tua fuerit mihi, Cynthia, forma</div><div class="l">gratior et (Tellus hoc ita iusta sinat)</div><div class="l">quamvis te longae remorentur fata senectae,</div><div class="l">cara tamen lacrimis ossa futura meis.</div><div class="l">quae tu viva mea possis sentire favilla!</div><div class="l">tum mihi non ullo mors sit amara loco.</div><div class="l">quam vereor, ne te contempto, Cynthia, busto</div><div class="l">abstrahat a nostro pulvere iniquus Amor,</div><div class="l">cogat et invitam lacrimas siccare cadentis!</div><div class="l">flectitur assiduis certa puella minis.</div><div class="l">quare, dum licet, inter nos laetemur amantes:</div><div class="l">non satis est ullo tempore longus amor.</div></div><div class="textpart" id="index.xml-body.1_div.1_div.1_div.21"><h4><span class="headingNumber">1.1.21. </span></h4><div class="l">Hoc pro continuo te, Galle, monemus amore,</div><div class="l">quod tibi ne vacuo defluat ex animo:</div><div class="l">saepe imprudenti fortuna occurrit amanti:</div><div class="l">crudelis Minyis sic erat Ascanius.</div><div class="l">est tibi non infra specie, non nomine dispar,</div><div class="l">Theiodamanteo proximus ardor Hylae:</div><div class="l">huic tu, sive leges Umbrae rate flumina silvae,</div><div class="l">sive Aniena tuos tinxerit unda pedes,</div><div class="l">sive Gigantei spatiabere litoris ora,</div><div class="l">sive ubicumque vago fluminis hospitio,</div><div class="l">Nympharum semper cupidas defende rapinas</div><div class="l">(non minor Ausoniis est amor Adryasin);</div><div class="l">ne tibi sit duros montes et frigida saxa,</div><div class="l">Galle, neque expertos semper adire lacus.</div><div class="l">quae miser ignotis error perpessus in oris</div><div class="l">Herculis indomito fleverat Ascanio.</div><div class="l">namque ferunt olim Pagasae navalibus Argo</div><div class="l">egressam longe Phasidos isse viam,</div><div class="l">et iam praeteritis labentem Athamantidos undis</div><div class="l">Mysorum scopulis applicuisse ratem.</div><div class="l">hic manus heroum, placidis ut constitit oris,</div><div class="l">mollia composita litora fronde tegit.</div><div class="l">at comes invicti iuvenis processerat ultra</div><div class="l">raram sepositi quaerere fontis aquam.</div><div class="l">hunc duo sectati fratres, Aquilonia proles</div><div class="l">(nunc superat Zetes, nunc superat Calais),</div><div class="l">oscula suspensis instabant carpere plantis,</div><div class="l">oscula et alterna ferre supina fuga.</div><div class="l">ille sed extrema pendentes ludit in ala</div><div class="l">et volucris ramo summovet insidias.</div><div class="l">iam Pandioniae cessit genus Orithyiae:</div><div class="l">ah dolor! ibat Hylas, ibat Hamadryasin.</div><div class="l">hic erat Arganthi Pege sub vertice montis,</div><div class="l">grata domus Nymphis umida Thyniasin,</div><div class="l">quam supra nulli pendebant debita curae</div><div class="l">roscida desertis poma sub arboribus,</div><div class="l">et circum irriguo surgebant lilia prato</div><div class="l">candida purpureis mixta papaveribus.</div><div class="l">quae modo decerpens tenero pueriliter ungui</div><div class="l">proposito florem praetulit officio,</div><div class="l">et modo formosis incumbens nescius undis</div><div class="l">errorem blandis tardat imaginibus.</div><div class="l">tandem haurire parat demissis flumina palmis</div><div class="l">innixus dextro plena trahens umero.</div><div class="l">cuius ut accensae Dryades candore puellae</div><div class="l">miratae solitos destituere choros</div><div class="l">prolapsum et leviter facili traxere liquore,</div><div class="l">tum sonitum rapto corpore fecit Hylas.</div><div class="l">cui procul Alcides ter 'Hyla!' respondet: at illi</div><div class="l">nomen ab extremis montibus aura refert.</div><div class="l">his, o Galle, tuos monitus servabis amores,</div><div class="l">formosum ni vis perdere rursus Hylan.</div></div><div class="textpart" id="index.xml-body.1_div.1_div.1_div.22"><h4><span class="headingNumber">1.1.22. </span></h4><div class="l">Tu, qui consortem properas evadere casum,</div><div class="l">miles ab Etruscis saucius aggeribus,</div><div class="l">quid nostro gemitu turgentia lumina torques?</div><div class="l">pars ego sum vestrae proxima militiae.</div><div class="l">sic te servato possint gaudere parentes,</div><div class="l">haec soror acta tuis sentiat e lacrimis:</div><div class="l">Gallum per medios ereptum Caesaris enses</div><div class="l">effugere ignotas non potuisse manus;</div><div class="l">et quaecumque super dispersa invenerit ossa</div><div class="l">montibus Etruscis, haec sciat esse mea.</div></div><div class="textpart" id="index.xml-body.1_div.1_div.1_div.23"><h4><span class="headingNumber">1.1.23. </span></h4><div class="l">Qualis et unde genus, qui sint mihi, Tulle, Penates,</div><div class="l">quaeris pro nostra semper amicitia.</div><div class="l">si Perusina tibi patriae sunt nota sepulcra,</div><div class="l">Italiae duris funera temporibus,</div><div class="l">cum Romana suos egit discordia cives—</div><div class="l">sic mihi praecipue, pulvis Etrusca, dolor,</div><div class="l">tu proiecta mei perpessa's membra propinqui,</div><div class="l">tu nullo miseri contegis ossa solo—</div><div class="l">proxima suppositos contingens Umbria campos</div><div class="l">me genuit terris fertilis uberibus.</div></div></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><div class="textpart" id="index.xml-body.1_div.1_div.2_div.1"><h4><span class="headingNumber">1.2.1. </span></h4><div class="l">Quaeritis, unde mihi totiens scribantur amores,</div><div class="l">unde meus veniat mollis in ore liber.</div><div class="l">non haec Calliope, non haec mihi cantat Apollo.</div><div class="l">ingenium nobis ipsa puella facit.</div><div class="l">sive illam Cois fulgentem incedere cogis,</div><div class="l">hac totum e Coa veste volumen erit;</div><div class="l">seu vidi ad frontem sparsos errare capillos,</div><div class="l">gaudet laudatis ire superba comis;</div><div class="l">sive lyrae carmen digitis percussit eburnis,</div><div class="l">miramur, facilis ut premat arte manus;</div><div class="l">seu cum poscentis somnum declinat ocellos,</div><div class="l">invenio causas mille poeta novas;</div><div class="l">seu nuda erepto mecum luctatur amictu,</div><div class="l">tum vero longas condimus Iliadas;</div><div class="l">seu quidquid fecit sive est quodcumque locuta,</div><div class="l">maxima de nihilo nascitur historia.</div><div class="l">quod mihi si tantum, Maecenas, fata dedissent,</div><div class="l">ut possem heroas ducere in arma manus,</div><div class="l">non ego Titanas canerem, non Ossan Olympo</div><div class="l">impositam, ut caeli Pelion esset iter,</div><div class="l">nec veteres Thebas, nec Pergama nomen Homeri,</div><div class="l">Xerxis et imperio bina coisse vada,</div><div class="l">regnave prima Remi aut animos Carthaginis altae,</div><div class="l">Cimbrorumque minas et bene facta Mari:</div><div class="l">bellaque resque tui memorarem Caesaris, et tu</div><div class="l">Caesare sub magno cura secunda fores.</div><div class="l">nam quotiens Mutinam aut civilia busta Philippos</div><div class="l">aut canerem Siculae classica bella fugae,</div><div class="l">eversosque focos antiquae gentis Etruscae,</div><div class="l">et Ptolomaeei litora capta Phari,</div><div class="l">aut canerem Aegyptum et Nilum, cum attractus in urbem</div><div class="l">septem captivis debilis ibat aquis,</div><div class="l">aut regum auratis circumdata colla catenis,</div><div class="l">Actiaque in Sacra currere rostra Via;</div><div class="l">te mea Musa illis semper contexeret armis,</div><div class="l">et sumpta et posita pace fidele caput:</div><div class="l">Theseus infernis, superis testatur Achilles,</div><div class="l">hic Ixioniden, ille Menoetiaden.</div><div class="l"><span class="gap"> [...]</span></div><div class="l">sed neque Phlegraeos Iovis Enceladique tumultus</div><div class="l">intonet angusto pectore Callimachus,</div><div class="l">nec mea conveniunt duro praecordia versu</div><div class="l">Caesaris in Phrygios condere nomen avos.</div><div class="l">navita de ventis, de tauris narrat arator,</div><div class="l">enumerat miles vulnera, pastor ovis;</div><div class="l">nos contra angusto versantes proelia lecto:</div><div class="l">qua pote quisque, in ea conterat arte diem.</div><div class="l">laus in amore mori: laus altera, si datur uno</div><div class="l">posse frui: fruar o s amore meo!</div><div class="l">si memini, solet illa levis culpare puellas,</div><div class="l">et totam ex Helena non probat Iliada.</div><div class="l">seu mihi sunt tangenda novercae pocula Phaedrae,</div><div class="l">pocula privigno non nocitura suo,</div><div class="l">seu mihi Circaeo pereundum est gramine, sive</div><div class="l">Colchis Iolciacis urat aena focis,</div><div class="l">una meos quoniam praedata est femina sensus,</div><div class="l">ex hac ducentur funera nostra domo.</div><div class="l">omnis humanos sanat medicina dolores:</div><div class="l">s amor morbi non amat artificem.</div><div class="l">tarda Philoctetae sanavit crura Machaon,</div><div class="l">Phoenicis Chiron lumina Phillyrides,</div><div class="l">et deus exstinctum Cressis Epidaurius herbis</div><div class="l">restituit patriis Androgeona focis,</div><div class="l">Mysus et Haemonia iuvenis qua cuspide vulnus</div><div class="l">senserat, hac ipsa cuspide sensit opem.</div><div class="l">hoc si quis vitium poterit mihi demere, s</div><div class="l">Tantalea poterit tradere poma manu;</div><div class="l">dolia virgineis idem ille repleverit urnis,</div><div class="l">ne tenera assidua colla graventur aqua;</div><div class="l">idem Caucasia solvet de rupe Promethei</div><div class="l">bracchia et a medio pectore pellet avem.</div><div class="l">quandocumque igitur vitam mea fata reposcent,</div><div class="l">et breve in exiguo marmore nomen ero,</div><div class="l">Maecenas, nostrae spes invidiosa iuventae,</div><div class="l">et vitae et morti gloria iusta meae,</div><div class="l">si te forte meo ducet via proxima busto,</div><div class="l">esseda caelatis siste Britanna iugis,</div><div class="l">taliaque illacrimans mutae iace verba favillae:</div><div class="l">'Huic misero fatum dura puella fuit.'</div></div><div class="textpart" id="index.xml-body.1_div.1_div.2_div.2"><h4><span class="headingNumber">1.2.2. </span></h4><div class="l">Liber eram et vacuo meditabar vivere lecto;</div><div class="l">at me composita pace fefellit Amor.</div><div class="l">cur haec in terris facies humana moratur?</div><div class="l">Iuppiter, ignosco pristina furta tua.</div><div class="l">fulva coma est longaeque manus, et maxima toto</div><div class="l">corpore, et incedit vel Iove digna soror,</div><div class="l">aut cum Dulichias Pallas spatiatur ad aras,</div><div class="l">Gorgonis anguiferae pectus operta comis;</div><div class="l">qualis et Ischomache Lapithae genus heroine,</div><div class="l">Centauris medio grata rapina mero;</div><div class="l">Mercurio satis fertur Boebeidos undis</div><div class="l">virgineum Brimo composuisse latus.</div><div class="l">cedite iam, divae, quas pastor viderat olim</div><div class="l">Idaeis tunicas ponere verticibus!</div><div class="l">hanc utinam faciem nolit mutare senectus,</div><div class="l">etsi Cumaeae saecula vatis aget!</div></div><div class="textpart" id="index.xml-body.1_div.1_div.2_div.3"><h4><span class="headingNumber">1.2.3. </span></h4><div class="l">'Qui nullum tibi dicebas iam posse nocere,</div><div class="l">haesisti, cecidit spiritus ille tuus!</div><div class="l">vix unum potes, infelix, requiescere mensem,</div><div class="l">et turpis de te iam liber alter erit.'</div><div class="l">quaerebam, sicca si posset piscis harena</div><div class="l">nec solitus ponto vivere torvus aper;</div><div class="l">aut ego si possem studiis vigilare severis:</div><div class="l">differtur, numquam tollitur ullus amor.</div><div class="l">nec me tam facies, quamvis sit candida, cepit</div><div class="l">(lilia non domina sint magis alba mea;</div><div class="l">ut Maeotica nix minio si certet Hibero,</div><div class="l">utque rosae puro lacte natant folia),</div><div class="l">nec de more comae per levia colla fluentes,</div><div class="l">non oculi, geminae, sidera nostra, faces,</div><div class="l">nec si qua Arabio lucet bombyce puella</div><div class="l">(non sum de nihilo blandus amator ego):</div><div class="l">quantum quod posito formose saltat Iaccho,</div><div class="l">egit ut euhantis dux Ariadna choros,</div><div class="l">et quantum, Aeolio cum temptat carmina plectro,</div><div class="l">par Aganippeae ludere docta lyrae;</div><div class="l">et sua cum antiquae committit scripta Corinnae,</div><div class="l">carmina quae quivis non putat aequa suis.</div><div class="l">num tibi nascenti primis, mea vita, diebus</div><div class="l">candidus argutum sternuit omen Amor?</div><div class="l">haec tibi contulerunt caelestia munera divi,</div><div class="l">haec tibi ne matrerm forte dedisse putes.</div><div class="l">non non humani partus sunt talia dona:</div><div class="l">ista decem menses non peperere bona.</div><div class="l">gloria Romanis una es tu nata puellis:</div><div class="l">Romana accumbes prima puella Iovi,</div><div class="l">nec semper nobiscum humana cubilia vises;</div><div class="l">post Helenam haec terris forma secunda redit.</div><div class="l">hac ego nunc mirer si flagret nostra iuventus?</div><div class="l">pulchrius hac fuerat, Troia, perire tibi.</div><div class="l">olim mirabar, quod tanti ad Pergama belli</div><div class="l">Europae atque Asiae causa puella fuit:</div><div class="l">nunc, Pari, tu sapiens et tu, Menelae, fuisti,</div><div class="l">tu quia poscebas, tu quia lentus eras.</div><div class="l">digna quidem facies, pro qua vel obiret Achilles;</div><div class="l">vel Priamo belli causa probanda fuit.</div><div class="l">si quis vult fama tabulas anteire vetustas,</div><div class="l">hic dominam exemplo ponat in arte meam:</div><div class="l">sive illam Hesperiis, sive illam ostendet Eois,</div><div class="l">uret et Eoos, uret et Hesperios.</div><div class="l">his saltem ut tenear iam finibus! aut mihi, si quis,</div><div class="l">acrior, ut moriar, venerit alter amor!</div><div class="l">ac veluti primo taurus detractat aratra,</div><div class="l">post venit assueto mollis ad arva iugo,</div><div class="l">sic primo iuvenes trepidant in amore feroces,</div><div class="l">dehinc domiti post haec aequa et iniqua ferunt.</div><div class="l">turpia perpessus vates est vincla Melampus,</div><div class="l">cognitus Iphicli surripuisse boves;</div><div class="l">quem non lucra, magis Pero formosa coegit,</div><div class="l">mox Amythaonia nupta futura domo.</div></div><div class="textpart" id="index.xml-body.1_div.1_div.2_div.4"><h4><span class="headingNumber">1.2.4. </span></h4><div class="l">Multa prius dominae delicta queraris oportet,</div><div class="l">saepe roges aliquid, saepe repulsus eas,</div><div class="l">et saepe immeritos corrumpas dentibus unguis,</div><div class="l">et crepitum dubio suscitet ira pede!</div><div class="l">nequiquam perfusa meis unguenta capillis,</div><div class="l">ibat et expenso planta morata gradu.</div><div class="l">non hic herba valet, non hic nocturna Cytaeis,</div><div class="l">non Perimedaeae gramina cocta manus;</div><div class="l">nam cui non ego sum fallaci praemia vati?</div><div class="l">quae mea non decies somnia versat anus?</div><div class="l">quippe ubi nec causas nec apertos cernimus ictus,</div><div class="l">unde tamen veniant tot mala caeca via est;</div><div class="l">non eget hic medicis, non lectis mollibus aeger,</div><div class="l">huic nullum caeli tempus et aura nocet;</div><div class="l">ambulat—et subito mirantur funus amici!</div><div class="l">sic est incautum, quidquid habetur amor.</div><div class="l">hostis si quis erit nobis, amet ille puellas:</div><div class="l">gaudeat in puero, si quis amicus erit.</div><div class="l">tranquillo tuta descendis flumine cumba:</div><div class="l">quid tibi tam parvi litoris unda nocet?</div><div class="l">alter saepe uno mutat praecordia Verbo,</div><div class="l">altera vix ipso sanguine mollis erit.</div></div><div class="textpart" id="index.xml-body.1_div.1_div.2_div.5"><h4><span class="headingNumber">1.2.5. </span></h4><div class="l">hoc verum est, tota te ferri, Cynthia, Roma,</div><div class="l">et non ignota vivere nequitia?</div><div class="l">haec merui sperare? dabis mihi, perfida, poenas;</div><div class="l">et nobis aliquo, Cynthia, ventus erit.</div><div class="l">inveniam tamen e multis fallacibus unam,</div><div class="l">quae fieri nostro carmine nota velit,</div><div class="l">nec mihi tam duris insultet moribus et te</div><div class="l">vellicet: heu sero flebis amata diu.</div><div class="l">nunc est ira recens, nunc est discedere tempus:</div><div class="l">si dolor afuerit, crede, redibit amor.</div><div class="l">non ita Carpathiae variant Aquilonibus undae,</div><div class="l">nec dubio nubes vertitur atra Noto,</div><div class="l">quam facile irati verbo mutantur amantes:</div><div class="l">dum licet, iniusto subtrahe colla iugo.</div><div class="l">nec tu non aliquid, sed prima nocte, dolebis;</div><div class="l">omne in amore malum, si patiare, leve est.</div><div class="l">at tu per dominae Iunonis dulcia iura</div><div class="l">parce tuis animis, vita, nocere tibi.</div><div class="l">non m taurus ferit uncis cornibus hostem,</div><div class="l">verum etiam instanti laesa repugnat ovis.</div><div class="l">nec tibi periuro scindam de corpore vestis,</div><div class="l">nec mea praeclusas fregerit ira fores,</div><div class="l">nec tibi conexos iratus carpere crinis,</div><div class="l">nec duris ausim laedere pollicibus:</div><div class="l">rusticus haec aliquis tam turpia proelia quaerat,</div><div class="l">cuius non hederae circuiere caput.</div><div class="l">scribam igitur, quod non umquam tua deleat aetas,</div><div class="l">'Cynthia, forma potens; Cynthia, verba levis.'</div><div class="l">crede mihi, quamvis contemnas murmura famae,</div><div class="l">hic tibi pallori, Cynthia, versus erit.</div></div><div class="textpart" id="index.xml-body.1_div.1_div.2_div.6"><h4><span class="headingNumber">1.2.6. </span></h4><div class="l">non ita complebant Ephyraeae Laidos aedis,</div><div class="l">ad cuius iacuit Graecia toea fores;</div><div class="l">turba Menandreae fuerat nec Thaidos olim</div><div class="l">tanta, in qua populus lusit Erichthonius;</div><div class="l">nec quae deletas potuit cormponere Thebas,</div><div class="l">Phryne tam multis facta beata viris.</div><div class="l">quin etiam falsos fingis tibi saepe propinquos,</div><div class="l">oscula nec desunt qui tibi iure ferant.</div><div class="l">me iuvenum pictae facies, me nomina laedunt,</div><div class="l">me tener in cunis et sine voce puer;</div><div class="l">me laedet, si multa tibi dabit oscula mater,</div><div class="l">me soror et cum quae dormit amica simul:</div><div class="l">omnia me laedent: timidus sum (ignosce timori)</div><div class="l">et miser in tunica suspicor esse virum.</div><div class="l">his olim, ut fama est, vitiis ad proelia ventum est,</div><div class="l">his Troiana vides funera principiis;</div><div class="l">aspera Centauros eadem dementia iussit</div><div class="l">frangere in adversum pocula Pirithoum.</div><div class="l">cur exempla petam Graium? tu criminis auctor</div><div class="l">nutritus duro, Romule, lacte lupae:</div><div class="l">tu rapere intactas docuisti impune Sabinas:</div><div class="l">per te nunc Romae quidlibet audet Amor.</div><div class="l">felix Admeti coniunx et lectus Vlixis,</div><div class="l">et quaecumque viri femina limen amat!</div><div class="l">templa Pudicitiae quid opus statuisse puellis,</div><div class="l">si cuivis nuptae quidlibet esse licet?</div><div class="l">quae manus obscenas depinxit prima tabellas</div><div class="l">et posuit casta turpia visa domo,</div><div class="l">illa puellarum ingenuos eorrupit ocellos</div><div class="l">nequitiaeque suae noluit esse rudis.</div><div class="l">a gemat, in terris, ista qui protulit arte</div><div class="l">turpia sub tacita condita laetitia!</div><div class="l">non istis olim variabant tecta figuris:</div><div class="l">tum paries nullo crimine pictus erat.</div><div class="l">sed non immerito! velavit aranea fanum</div><div class="l">et mala desertos occupat herba deos.</div><div class="l">quos igitur tibi custodes, quae limina ponam,</div><div class="l">quae numquam supra pes inimicus eat?</div><div class="l">nam nihil invitae tristis custodia prodest:</div><div class="l">quam peccare pudet, Cynthia, tuta sat est.</div><div class="l">nos uxor numquam, numquam seducet amica:</div><div class="l">semper amica mihi, semper et uxor eris.</div></div><div class="textpart" id="index.xml-body.1_div.1_div.2_div.7"><h4><span class="headingNumber">1.2.7. </span></h4><div class="l">gavisa est certe sublatam Cynthia legem,</div><div class="l">qua quondam edicta flemus uterque diu,</div><div class="l">ni nos divideret: quamvis diducere amantis</div><div class="l">non queat invitos Iuppiter ipse duos.</div><div class="l">'At magnus Caesar.' sed magnus Caesar in armis:</div><div class="l">devictae gentes nil in amore valent.</div><div class="l">nam citius paterer caput hoc discedere collo</div><div class="l">quam possem nuptae perdere more faces,</div><div class="l">aut ego transirem tua limina clausa maritus,</div><div class="l">respiciens udis prodita luminibus.</div><div class="l">a mea tum qualis caneret tibi tibia somnos,</div><div class="l">tibia, funesta tristior illa tuba!</div><div class="l">unde mihi Parthis natos praebere triumphis?</div><div class="l">nullus de nostro sanguine miles erit.</div><div class="l">quod si vera meae comitarent castra puellae,</div><div class="l">non mihi sat magnus Castoris iret equus.</div><div class="l">hinc etenim tantum meruit mea gloria nomen,</div><div class="l">gloria ad hibernos lata Borysthenidas.</div><div class="l">tu mihi sola places: placeam tibi, Cynthia, s:</div><div class="l">hic erit et patrio nomine pluris amor.</div></div><div class="textpart" id="index.xml-body.1_div.1_div.2_div.8"><h4><span class="headingNumber">1.2.8. </span></h4><div class="l">eripitur nobis iam pridem cara puella:</div><div class="l">et tu me lacrimas fundere, amice, vetas?</div><div class="l">nullae sunt inimicitiae nisi amoris acerbae:</div><div class="l">ipsum me iugula, lenior hostis ero.</div><div class="l">possum ego in alterius positam spectare lacerto?</div><div class="l">nec mea dicetur, quae modo dicta mea est?</div><div class="l">omnia vertuntur: certe vertuntur amores:</div><div class="l">vinceris aut vincis, haec in amore rota est.</div><div class="l">magni saepe duces, magni cecidere tyranni,</div><div class="l">et Thebae steterant altaque Troia fuit.</div><div class="l">munera quanta dedi vel qualia carmina feci!</div><div class="l">illa tamen numquam ferrea dixit 'Amo.'</div><div class="l">ergo iam multos nimium temerarius annos,</div><div class="l">improba, qui tulerim teque tuamque domum?</div><div class="l">ecquandone tibi liber sum visus? an usque</div><div class="l">in nostrum iacies verba superba caput?</div><div class="l">sic igitur prima moriere aetate, Properti?</div><div class="l">sed morere; interitu gaudeat illa tuo!</div><div class="l">exagitet nostros Manis, sectetur et umbras,</div><div class="l">insultetque rogis, calcet et ossa mea!</div><div class="l">quid? non Antigonae tumulo Boeotius Haemon</div><div class="l">corruit ipse suo saucius ense latus,</div><div class="l">et sua cum miserae permiscuit ossa puellae,</div><div class="l">qua sine Thebanam noluit ire domum?</div><div class="l">sed non effugies: mecum moriaris oportet;</div><div class="l">hoc eodem ferro stillet uterque cruor.</div><div class="l">quamvis ista mihi mors est inhonesta futura:</div><div class="l">mors inhonesta quidem, tu moriere tamen.</div><div class="l">ille etiam abrepta desertus coniuge Achilles</div><div class="l">cessare in tectis pertulit arma sua.</div><div class="l">viderat ille fuga, stratos in litore Achivos,</div><div class="l">fervere et Hectorea Dorica castra face;</div><div class="l">viderat informem multa Patroclon harena</div><div class="l">porrectum et sparsas caede iacere comas,</div><div class="l">omnia formosam propter Briseida passus:</div><div class="l">tantus in erepto saevit amore dolor.</div><div class="l">at postquam sera captiva est reddita poena,</div><div class="l">fortem illum Haemoniis Hectora traxit equis.</div><div class="l">inferior multo cum sim vel matre vel armis,</div></div><div class="textpart" id="index.xml-body.1_div.1_div.2_div.9"><h4><span class="headingNumber">1.2.9. </span></h4><div class="l">iste quod est, ego saepe fui: sed fors et in hora</div><div class="l">hoc ipso eiecto carior alter erit.</div><div class="l">Penelope poterat bis denos salva per annos</div><div class="l">vivere, tam multis femina digna procis;</div><div class="l">coniugium falsa poterat differre Minerva,</div><div class="l">nocturno solvens texta diurna dolo;</div><div class="l">visura et quamvis numquam speraret Vlixem,</div><div class="l">illum exspectando facta remansit anus.</div><div class="l">nec non exanimem amplectens Briseis Achillem</div><div class="l">candida vesana verberat ora manu;</div><div class="l">et dominum lavit maerens captiva cruentum,</div><div class="l">propositum flavis in Simoenta vadis,</div><div class="l">foedavitque comas, et tanti corpus Achilli</div><div class="l">maximaque in parva sustulit ossa manu;</div><div class="l">cum tibi nec Peleus aderat nec caerula mater,</div><div class="l">Scyria nec viduo Deidamia toro.</div><div class="l">tunc igitur veris gaudebat Graecia nuptis,</div><div class="l">tunc etiam felix inter et arma pudor.</div><div class="l">at tu non una potuisti nocte vacare,</div><div class="l">impia, non unum sola manere diem!</div><div class="l">quin etiam multo duxistis pocula risu:</div><div class="l">forsitan et de me verba fuere mala.</div><div class="l">hic etiam petitur, qui te prius ante reliquit:</div><div class="l">di faciant, isto capta fruare viro!</div><div class="l">haec mihi vota tuam propter suscepta salutem,</div><div class="l">cum capite hoc Stygiae iam poterentur aquae,</div><div class="l">et lectum flentes circum staremus amici?</div><div class="l">hic ubi tum, pro di, perfida, quisve fuit?</div><div class="l">quid si longinquos retinerer miles ad Indos,</div><div class="l">aut mea si staret navis in Oceano?</div><div class="l">sed vobis facile est verba et componere fraudes:</div><div class="l">hoc unum didicit femina semper opus.</div><div class="l">non sic incerto mutantur flamine Syrtes,</div><div class="l">nec folia hiberno tam tremefacta Noto,</div><div class="l">quam cito feminea non constat foedus in ira,</div><div class="l">sive ea causa gravis sive ea causa levis.</div><div class="l">nunc, quoniam ista tibi placuit sententia, cedam:</div><div class="l">tela, precor, pueri, promite acuta magis,</div><div class="l">figite certantes atque hanc mihi solvite vitam!</div><div class="l">sanguis erit vobis maxima palma meus.</div><div class="l">sidera sunt testes et matutina pruina</div><div class="l">et furtim misero ianua aperta mihi,</div><div class="l">te nihil in vita nobis acceptius umquam:</div><div class="l">nunc quoque erit, quamvis sis inimica, nihil.</div><div class="l">nec domina ulla meo ponet vestigia lecto:</div><div class="l">s ero, quoniam non licet esse tuum.</div><div class="l">atque utinam, si forte pios eduximus annos,</div><div class="l">ille vir in medio fiat amore lapis!</div><div class="l"><span class="gap"> [...]</span></div><div class="l">non ob regna magis diris cecidere sub armis</div><div class="l">Thebani media non sine matre duces,</div><div class="l">quam, mihi si media liceat pugnare puella,</div><div class="l">mortem ego non fugiam morte subire tua.</div></div><div class="textpart" id="index.xml-body.1_div.1_div.2_div.10"><h4><span class="headingNumber">1.2.10. </span></h4><div class="l">sed tempus lustrare aliis Helicona choreis,</div><div class="l">et campum Haemonio iam dare tempus equo.</div><div class="l">iam libet et fortis memorare ad proelia turmas</div><div class="l">et Romana mei dicere castra ducis.</div><div class="l">quod si deficiant vires, audacia certe</div><div class="l">laus erit: in magnis et voluisse sat est.</div><div class="l">aetas prima canat Veneres, extrema tumultus:</div><div class="l">bella canam, quando scripta puella mea est.</div><div class="l">nunc volo subducto gravior procedere vultu,</div><div class="l">nunc aliam citharam me mea Musa docet.</div><div class="l">surge, anima, ex humili; iam, carmine, sumite vires;</div><div class="l">Pierides, magni nunc erit oris opus.</div><div class="l">iam negat Euphrates equitem post terga tueri</div><div class="l">Parthorum et Crassos se tenuisse dolet:</div><div class="l">India quin, Auguste, tuo dat colla triumpho,</div><div class="l">et domus intactae te tremit Arabiae;</div><div class="l">et si qua extremis tellus se subtrahit oris,</div><div class="l">sentiat illa tuas postmodo capta manus!</div><div class="l">haec ego castra sequar; vates tua castra canendo</div><div class="l">magnus ero: servent hunc mihi fata diem!</div><div class="l">at caput in magnis ubi non est tangere signis,</div><div class="l">ponitur hac imos ante corona pedes;</div><div class="l">sic nos nunc, inopes laudis conscendere carmen,</div><div class="l">pauperibus sacris vilia tura damus.</div><div class="l">nondum etiam Ascraeos norunt mea carmina fontis,</div><div class="l">sed modo Permessi flumine lavit Amor.</div></div><div class="textpart" id="index.xml-body.1_div.1_div.2_div.11"><h4><span class="headingNumber">1.2.11. </span></h4><div class="l">scribant de te alii vel sis ignota licebit:</div><div class="l">laudet, qui sterili semina ponit humo.</div><div class="l">omnia, crede mihi, tecum uno munera lecto</div><div class="l">auferet extremi funeris atra dies;</div><div class="l">et tua transibit contemnens ossa viator,</div><div class="l">nec dicet 'Cinis hic docta puella fuit.'</div></div><div class="textpart" id="index.xml-body.1_div.1_div.2_div.12"><h4><span class="headingNumber">1.2.12. </span></h4><div class="l">quicumque ille fuit, puerum qui pinxit Amorem,</div><div class="l">nonne putas miras hunc habuisse manus?</div><div class="l">is primum vidit sine sensu vivere amantis,</div><div class="l">et levibus curis magna perire bona.</div><div class="l">idem non frustra ventosas addidit alas,</div><div class="l">fecit et humano corde volare deum:</div><div class="l">scilicet alterna quoniam iactamur in unda,</div><div class="l">nostraque non ullis permanet aura locis.</div><div class="l">et merito hamatis manus est armata sagittis,</div><div class="l">et pharetra ex umero Cnosia utroque iacet:</div><div class="l">ante ferit quoniam, tuti quam cernimus hostem,</div><div class="l">nec quisquam ex illo vulnere sanus abit.</div><div class="l">in me tela manent, manet et puerilis imago:</div><div class="l">sed certe pennas perdidit ille suas;</div><div class="l">evolat heu nostro quoniam de pectore nusquam,</div><div class="l">assiduusque meo sanguine bella gerit.</div><div class="l">quid tibi iucundum est siccis habitare medullis?</div><div class="l">si pudor est, alio traice tela una!</div><div class="l">intactos isto satius temptare veneno:</div><div class="l">non ego, sed tenuis vapulat umbra mea.</div><div class="l">quam si perdideris, quis erit qui talia cantet,</div><div class="l">(haec mea Musa levis gloria magna tua est),</div><div class="l">qui caput et digitos et lumina nigra puellae,</div></div><div class="textpart" id="index.xml-body.1_div.1_div.2_div.13"><h4><span class="headingNumber">1.2.13. </span></h4><div class="l">non tot Achaemeniis armantur etrusca sagittis</div><div class="l">spicula quot nostro pectore fixit Amor.</div><div class="l">hic me tam gracilis vetuit contemnere Musas,</div><div class="l">iussit et Ascraeum sic habitare nemus,</div><div class="l">non ut Pieriae quercus mea verba sequantur,</div><div class="l">aut possim Ismaria ducere valle feras,</div><div class="l">sed magis ut nostro stupefiat Cynthia versu:</div><div class="l">tunc ego sim Inachio notior arte Lino.</div><div class="l">non ego sum formae tantum mirator honestae,</div><div class="l">nec si qua illustris femina iactat avos:</div><div class="l">me iuvet in gremio doctae legisse puellae,</div><div class="l">auribus et puris scripta probasse mea.</div><div class="l">haec ubi contigerint, populi confusa valeto</div><div class="l">fabula: nam domina iudice tutus ero.</div><div class="l">quae si forte bonas ad pacem verterit auris,</div><div class="l">possum inimicitias tunc ego ferre Iovis.</div></div><div class="textpart" id="index.xml-body.1_div.1_div.2_div.14"><h4><span class="headingNumber">1.2.14. </span></h4><div class="l">quandocumque igitur nostros mors claudet ocellos,</div><div class="l">accipe quae serves funeris acta mei.</div><div class="l">nec mea tunc longa spatietur imagine pompa</div><div class="l">nec tuba sit fati vana querela mei;</div><div class="l">nec mihi tunc fulcro sternatur lectus eburno,</div><div class="l">nec sit in Attalico mors mea nixa toro.</div><div class="l">desit odoriferis ordo mihi lancibus, adsint</div><div class="l">plebei parvae funeris exsequiae.</div><div class="l">sat mea sat magna est, si tres sint pompa libelli,</div><div class="l">quos ego Persephonae maxima dona feram.</div><div class="l">tu vero nudum pectus lacerata sequeris,</div><div class="l">nec fueris nomen lassa vocare meum,</div><div class="l">osculaque in gelidis pones suprema labellis,</div><div class="l">cum dabitur Syrio munere plenus onyx.</div><div class="l">deinde, ubi suppositus cinerem me fecerit ardor</div><div class="l">accipiat Manis parvula testa meos,</div><div class="l">et sit in exiguo laurus super addita busto,</div><div class="l">quae tegat exstincti funeris umbra locum,</div><div class="l">et duo sint versus: QVI NVNC IACET HORRIDA PVLVIS, </div><div class="l">VNIVS HIC QVONDAM SERVVS AMORIS ERAT.</div><div class="l">nec minus haec nostri notescet fama sepulcri,</div><div class="l">quam fuerant Pthii busta cruenta viri.</div><div class="l">tu quoque si quando venies ad fata, memento,</div><div class="l">hoc iter ad lapides cana veni memores.</div><div class="l">interea cave sis nos aspernata sepultos:</div><div class="l">non nihil ad verum conscia terra sapit.</div><div class="l">atque utinam primis animam me ponere cunis</div><div class="l">iussisset quaevis de Tribus una Soror!</div><div class="l">nam quo tam dubiae servetur spiritus horae?</div><div class="l">Nestoris est visus post tria saecla cinis:</div><div class="l">cui si longaevae minuisset fata senectae</div><div class="l">Gallicus Iliacis miles in aggeribus,</div><div class="l">non ille Antilochi vidisset corpus humari,</div><div class="l">diceret aut 'O mors, cur mihi sera venis?'</div><div class="l">tu tamen amisso non numquam flebis amico:</div><div class="l">fas est praeteritos semper amare viros.</div><div class="l">testis, qui niveum quondam percussit Adonem</div><div class="l">venantem Idalio vertice durus aper,</div><div class="l">illis formosum iacuisse paludibus; illuc</div><div class="l">diceris effusa tu, Venus, isse coma.</div><div class="l">sed frustra mutos revocabis, Cynthia, Manis:</div></div><div class="textpart" id="index.xml-body.1_div.1_div.2_div.15"><h4><span class="headingNumber">1.2.15. </span></h4><div class="l">non ita Dardanio gavisus Atrida triumpho est,</div><div class="l">cum caderent magnae Laomedontis opes;</div><div class="l">nec sic errore exacto laetatus Vlixes,</div><div class="l">cum tetigit carae litora Dulichiae;</div><div class="l">nec sic Electra, salvum cum aspexit Oresten,</div><div class="l">cuius falsa tenens fleverat ossa soror;</div><div class="l">nec sic incolumem Minois Thesea vidit,</div><div class="l">Daedalium lino cum duce rexit iter;</div><div class="l">quanta ego praeterita collegi gaudia nocte:</div><div class="l">immortalis ero, si altera talis erit.</div><div class="l">at dum demissis supplex cervicibus ibam,</div><div class="l">dicebar sicco vilior esse lacu.</div><div class="l">nec mihi iam fastus opponere quaerit iniquos,</div><div class="l">nec mihi ploranti lenta sedere potest.</div><div class="l">atque utinam non tam sero mihi nota fuisset</div><div class="l">condicio! cineri nunc medicina datur.</div><div class="l">alltc pedes caecis lucebat semita nobis:</div><div class="l">scilicet insano nemo in amore videt.</div><div class="l">hoc sensi prodesse magis: contemnite, amantes!</div><div class="l">sic hodie veniet, si qua negavit heri.</div><div class="l">pulsabant alii frustra dominamque vocabant:</div><div class="l">mecum habuit positum lenta puella caput.</div><div class="l">haec mihi devictis potior victoria Parthis,</div><div class="l">haec spolia, haec reges, haec mihi currus erunt.</div><div class="l">magna ego dona tua figam, Cytherea, columna,</div><div class="l">taleque sub nostro nomine carmen erit:</div><div class="l">HAS PONO ANTE TVAS TIBI, DIVA, PROPERTIVS AEDIS</div><div class="l">EXVVIAS, TOTA NOCTE RECEPTVS AMANS.</div><div class="l">nunc a te, mea lux, veniet mea litore navis</div><div class="l">servato, an mediis sidat onusta vadis.</div><div class="l">quod si forte aliqua nobis mutabere culpa,</div><div class="l">vestibulum iaceam mortuus ante tuum!</div></div><div class="textpart" id="index.xml-body.1_div.1_div.2_div.16"><h4><span class="headingNumber">1.2.16. </span></h4><div class="l">o me felicem! o nox mihi candida! et o tu</div><div class="l">lectule deliciis facte beate meis!</div><div class="l">quam multa apposita narramus verba lucerna,</div><div class="l">quantaque sublato lumine rixa fuit!</div><div class="l">nam modo nudatis mecum est luctata papillis,</div><div class="l">interdum tunica duxit operta moram.</div><div class="l">illa meos somno lapsos patefecit ocellos</div><div class="l">ore suo et dixit 'Sicine, lente, iaces?'</div><div class="l">quam vario amplexu mutamus bracchia! quantum</div><div class="l">oscula sunt labris nostra morata tuis!</div><div class="l">non iuvat in caeco Venerem corrumpere motu:</div><div class="l">si nescis, oculi sunt in amore duces.</div><div class="l">ipse Paris nuda fertur periisse Lacaena,</div><div class="l">cum Menelaeo surgeret e thalamo;</div><div class="l">nudus et Endymion Phoebi cepisse sororem</div><div class="l">dicitur et nudae concubuisse deae.</div><div class="l">quod si pertendens animo vestita cubaris,</div><div class="l">scissa veste meas experiere manus:</div><div class="l">quin etiam, si me ulterius provexerit ira,</div><div class="l">ostendes matri bracchia laesa tuae.</div><div class="l">necdum inclinatae prohibent te ludere mammae:</div><div class="l">viderit haec, si quam iam peperisse pudet.</div><div class="l">dum nos fata sinunt, oculos satiemus amore:</div><div class="l">nox tibi longa venit, nec reditura dies.</div><div class="l">atque utinam haerentis sic nos vincire catena</div><div class="l">velles, ut numquam solveret ulla dies!</div><div class="l">exemplo iunctae tibi sint in amore columbae,</div><div class="l">masculus et totum femina coniugium.</div><div class="l">errat, qui finem vesani quaerit amoris:</div><div class="l">verus amor nullum novit habere modum.</div><div class="l">terra prius falso partu deludet arantis,</div><div class="l">et citius nigros Sol agitabit equos,</div><div class="l">fluminaque ad caput incipient revocare liquores,</div><div class="l">aridus et sicco gurgite piscis erit,</div><div class="l">quam possim nostros alio transferre dolores:</div><div class="l">huius ero vivus, mortuus huius ero.</div><div class="l">quod mihi secum talis concedere noctes</div><div class="l">illa velit, vitae longus et annus erit.</div><div class="l">si dabit haec multas, fiam immortalis in illis:</div><div class="l">nocte una quivis vel deus esse potest.</div><div class="l">qualem si cuncti cuperent decurrere vitam</div><div class="l">et pressi multo membra iacere mero,</div><div class="l">non ferrum crudele neque esset bellica navis,</div><div class="l">nec nostra Actiacum verteret ossa mare,</div><div class="l">nec totiens propriis circum oppugnata triumphis</div><div class="l">lassa foret crinis solere Roma suos.</div><div class="l">haec certe merito poterunt laudare minores:</div><div class="l">laeserunt nullos pocula nostra deos.</div><div class="l">tu modo, dum lucet, fructum ne desere vitae!</div><div class="l">omnia si dederis oscula, pauca dabis.</div><div class="l">ac veluti folia arentis liquere corollas,</div><div class="l">quae passim calathis strata natare vides,</div><div class="l">sic nobis, qui nunc magnum spiramus amantes,</div><div class="l">forsitan includet crastina fata dies.</div></div><div class="textpart" id="index.xml-body.1_div.1_div.2_div.17"><h4><span class="headingNumber">1.2.17. </span></h4><div class="l">Praetor ab Illyricis venit modo, Cynthia, terris,</div><div class="l">maxima praeda tibi, maxima cura mihi.</div><div class="l">non potuit saxo vitam posuisse Cerauno?</div><div class="l">a, Neptune, tibi qualia dona darem!</div><div class="l">nunc sine me plena fiunt convivia mensa,</div><div class="l">nunc sine me tota ianua nocte patet.</div><div class="l">quare, si sapis, oblatas ne desere messis</div><div class="l">et stolidum pleno vellere carpe pecus;</div><div class="l">deinde, ubi consumpto restabit munere pauper,</div><div class="l">dic alias iterum naviget Illyrias!</div><div class="l">Cynthia non sequitur fascis nec curat honores,</div><div class="l">semper amatorum ponderat una sinus.</div><div class="l">at tu nunc nostro, Venus, o succurre dolori,</div><div class="l">rumpat ut assiduis membra libidinibus!</div><div class="l">ergo muneribus quivis mercatur amorem?</div><div class="l">Iuppiter, indigna merce puella perit.</div><div class="l">semper in Oceanum mittit me quaerere gemmas,</div><div class="l">et iubet ex ipsa tollere dona Tyro.</div><div class="l">atque utinam Romae nemo esset dives, et ipse</div><div class="l">straminea posset dux habitare casa!</div><div class="l">numquam Venales essent ad munus amicae,</div><div class="l">atque una fieret cana puella domo;</div><div class="l">numquam septenas noctes seiuncta cubares,</div><div class="l">candida tam foedo bracchia fusa viro,</div><div class="l">non quia peccarim (testor te), sed quia vulgo</div><div class="l">formosis levitas semper amica fuit.</div><div class="l">barbarus exclusis agitat vestigia lumbis,</div><div class="l">et subito felix nunc mea regna tenet!</div><div class="l">aspice quid donis Eriphyla invenit amaris,</div><div class="l">arserit et quantis nupta Creusa malis.</div><div class="l">nullane sedabit nostros iniuria fletus?</div><div class="l">an dolor hic vitiis nescit abesse tuis?</div><div class="l">tot iam abiere dies, cum me nec cura theatri</div><div class="l">nec tetigit Campi, nec mea mensa iuvat.</div><div class="l">at pudeat certe, pudeat! nisi forte, quod aiunt,</div><div class="l">turpis amor surdis auribus esse solet.</div><div class="l">cerne ducem, modo qui fremitu complevit inani</div><div class="l">Actia damnatis aequora militibus:</div><div class="l">hunc infamis arnor versis dare terga carinis</div><div class="l">iussit et extremo quaerere in orbe fugam.</div><div class="l">Caesaris haec virtus et gloria Caesaris haec est:</div><div class="l">illa, qua vicit, condidit arma manu.</div><div class="l">sed quascumque tibi vestis, quoscumque smaragdos,</div><div class="l">quosve dedit flavo lumine chrysolithos,</div><div class="l">haec videam rapidas in vanum ferre procellas:</div><div class="l">quae tibi terra, velim, quae tibi fiat aqua.</div><div class="l">non semper placidus periuros ridet amantis</div><div class="l">Iuppiter et surda neglegit aure preces.</div><div class="l">vidistis toto sonitus percurrere caelo,</div><div class="l">fulminaque aetheria desiluisse domo:</div><div class="l">non haec Pleiades faciunt neque aquosus Orion,</div><div class="l">nec sic de nihilo fulminis ira cadit;</div><div class="l">periuras tunc ille solet punire puellas,</div><div class="l">deceptus quoniam flevit et ipse deus.</div><div class="l">quare ne tibi sit tanti Sidonia vestis,</div><div class="l">ut timeas, quotiens nubilus Auster erit.</div></div><div class="textpart" id="index.xml-body.1_div.1_div.2_div.18"><h4><span class="headingNumber">1.2.18. </span></h4><div class="l">mentiri noctem, promissis ducere amantem,</div><div class="l">hoc erit infectas sanguine habere manus!</div><div class="l">horum ego sum vates, quotiens desertus amaras</div><div class="l">explevi noctes, fractus utroque toro.</div><div class="l">vel tu Tantalea moveare ad flumina sorte,</div><div class="l">ut liquor arenti fallat ab ore sitim;</div><div class="l">vel tu Sisyphios licet admirere labores,</div><div class="l">difficile ut toto monte volutet onus;</div><div class="l">durius in terris nihil est quod vivat amante,</div><div class="l">nec, modo si sapias, quod minus esse velis.</div><div class="l">quem modo felicem invidia admirante ferebant,</div><div class="l">nunc decimo admittor vix ego quoque die.</div><div class="l">nunc iacere e duro corpus iuvat, impia, saxo,</div><div class="l">sumere et in nostras trita venena manus;</div><div class="l">nec licet in triviis sicca requiescere luna,</div><div class="l">aut per rimosas mittere verba fores.</div><div class="l">quod quamvis ita sit, dominam mutare cavebo:</div><div class="l">tum flebit, cum in me senserit esse fidem.</div></div><div class="textpart" id="index.xml-body.1_div.1_div.2_div.19"><h4><span class="headingNumber">1.2.19. </span></h4><div class="l">assiduae multis odium peperere querelae:</div><div class="l">frangitur in tacito femina saepe viro.</div><div class="l">si quid vidisti, semper vidisse negato!</div><div class="l">aut si quid doluit forte, dolere nega!</div></div><div class="textpart" id="index.xml-body.1_div.1_div.2_div.20"><h4><span class="headingNumber">1.2.20. </span></h4><div class="l">quid mea si canis aetas candesceret annis,</div><div class="l">et faceret scissas languida ruga genas?</div><div class="l">at non Tithoni spernens Aurora senectam</div><div class="l">desertum Eoa passa iacere domo est:</div><div class="l">illum saepe suis decedens fovit in ulnis</div><div class="l">quam prius adiunctos sedula lavit equos;</div><div class="l">illum ad vicinos cum amplexa quiesceret Indos,</div><div class="l">maturos iterum est questa redire dies;</div><div class="l">illa deos currum conscendens dixit iniquos,</div><div class="l">invitum et terris praestitit officium.</div><div class="l">cui maiora senis Tithoni gaudia vivi,</div><div class="l">quam gravis amisso Memnone luctus erat.</div><div class="l">cum sene non puduit talem dormire puellam</div><div class="l">et canae totiens oscula ferre comae.</div><div class="l">at tu etiam iuvenem odisti me, perfida, cum sis</div><div class="l">ipsa anus haud longa curva futura die.</div><div class="l">quin ego deminuo curam, quod saepe Cupido</div><div class="l">huic malus esse solet, cui bonus ante fuit.</div></div><div class="textpart" id="index.xml-body.1_div.1_div.2_div.21"><h4><span class="headingNumber">1.2.21. </span></h4><div class="l">nunc etiam infectos demens imitare Britannos,</div><div class="l">ludis et externo tincta nitore caput?</div><div class="l">ut natura dedit, sic omnis recta figura est:</div><div class="l">turpis Romano Belgicus ore color.</div><div class="l">illi sub terris fiant mala multa puellae,</div><div class="l">quae mentita suas vertit inepta comas!</div><div class="l">deme: mihi certe poteris formosa videri,</div><div class="l">mi formosa sat es, si modo saepe venis.</div><div class="l">an si caeruleo quaedam sua tempora fuco</div><div class="l">tinxerit, idcirco caerula forma bona est?</div><div class="l">cum tibi nec frater nec sit tibi filius ullus,</div><div class="l">frater ego et tibi sim filius unus ego.</div><div class="l">ipse tuus semper tibi sit custodia lectus,</div><div class="l">nec nimis ornata fronte sedere velis.</div><div class="l">credam ego narranti, noli committere, famae:</div><div class="l">et terram mmor transilit et maria.</div></div><div class="textpart" id="index.xml-body.1_div.1_div.2_div.22"><h4><span class="headingNumber">1.2.22. </span></h4><div class="l">ETSI me invito discedis, Cynthia, Roma,</div><div class="l">laetor quod sine me devia rura coles.</div><div class="l">nullus erit castis iuvenis corruptor in agris,</div><div class="l">qui te blanditiis non sinat esse probam;</div><div class="l">nulla neque ante tuas orietur rixa fenestras,</div><div class="l">nec tibi clamatae somnus amarus erit.</div><div class="l">sola eris et solos spectabis, Cynthia, montis</div><div class="l">et pecus et finis pauperis agricolae.</div><div class="l">illic te nulli poterunt corrumpere ludi,</div><div class="l">fanaque peccatis plurima causa tuis.</div><div class="l">illic assidue tauros spectabis arantis,</div><div class="l">et vitem docta ponere falce comas;</div><div class="l">atque ibi rara feres inculto tura sacello,</div><div class="l">haedus ubi agrestis corruet ante focos;</div><div class="l">protinus et nuda choreas imitabere sura;</div><div class="l">omnia ab externo sint modo tuta viro.</div><div class="l">ipse ego venabor: iam nunc me sacra Dianae</div><div class="l">suscipere et Veneris ponere vota iuvat.</div><div class="l">incipiam captare feras et reddere pinu</div><div class="l">cornua et audaces ipse monere canis;</div><div class="l">non tamen ut vastos ausim temptare leones</div><div class="l">aut celer agrestis comminus ire sues.</div><div class="l">haec igitur mihi sit lepores audacia mollis</div><div class="l">excipere et structo figere avem calamo,</div><div class="l">qua formosa suo Clitumnus flumina luco</div><div class="l">integit, et niveos abluit unda boves.</div><div class="l">tu quotiens aliquid conabere, vita, memento</div><div class="l">venturum paucis me tibi Luciferis.</div><div class="l">hic me nec solae poterunt avertere silvae,</div><div class="l">nec vaga muscosis flumina fusa iugis,</div><div class="l">quin ego in assidua mutem tua nomina lingua:</div><div class="l">absenti nemo non nocuisse velit.</div></div><div class="textpart" id="index.xml-body.1_div.1_div.2_div.23"><h4><span class="headingNumber">1.2.23. </span></h4><div class="l">QVID fles abducta gravius Briseide? quid fles</div><div class="l">anxia captiva tristius Andromacha?</div><div class="l">quidve mea de fraude deos, insana, fatigas?</div><div class="l">quid quereris nostram sic cecidisse fidem?</div><div class="l">non tam nocturna volucris funesta querela</div><div class="l">Attica Cecropiis obstrepit in foliis,</div><div class="l">nec tantum Niobe, bis sex ad busta superba,</div><div class="l">sollicito lacrimans defluit a Sipylo.</div><div class="l">me licet aeratis astringant bracchia nodis,</div><div class="l">sint tua vel Danaes condita membra domo,</div><div class="l">in te ego et aeratas rumpam, mea vita, catenas,</div><div class="l">ferratam Danaes transiliamque domum.</div><div class="l">de te quodcumque, ad surdas mihi dicitur auris:</div><div class="l">tu modo ne dubita de gravitate mea.</div><div class="l">ossa tibi iuro per matris et ossa parentis</div><div class="l">(si fallo, cinis heu sit mihi uterque gravis!)</div><div class="l">me tibi ad extremas mansurum, vita, tenebras:</div><div class="l">ambos una fides auferet, una dies.</div><div class="l">quod si nec nomen nec me tua forma teneret,</div><div class="l">posset servitium mite tenere tuum.</div><div class="l">septima iam plenae deducitur orbita lunae,</div><div class="l">cum de me et de te compita nulla tacent:</div><div class="l">interea nobis non numquam ianua mollis,</div><div class="l">non numquam lecti copia facta tui.</div><div class="l">nec mihi muneribus nox ulla est empta beatis:</div><div class="l">quidquid eram, hoc animi gratia magna tui.</div><div class="l">cum te tam multi peterent, tu me una petisti:</div><div class="l">possum ego naturae non meminisse tuae?</div><div class="l">tum me vel tragicae vexetis Erinyes, et me</div><div class="l">inferno damnes, Aeace, iudicio,</div><div class="l">atque inter Tityi volucris mea poena vagetur,</div><div class="l">tumque ego Sisyphio saxa labore geram!</div><div class="l">nec tu supplicibus me sis venerata tabellis:</div><div class="l">ultima talis erit quae mea prima fides.</div><div class="l">hoc mihi perpetuo ius est, quod s amator</div><div class="l">nec cito desisto nec temere incipio.</div></div><div class="textpart" id="index.xml-body.1_div.1_div.2_div.24"><h4><span class="headingNumber">1.2.24. </span></h4><div class="l">A QVANTVM de me Panthi tibi pagina finxit,</div><div class="l">tantum illi Pantho ne sit amica Venus!</div><div class="l">sed tibi iam videor Dodona verior augur.</div><div class="l">uxorem ille tuus pulcher amator habet!</div><div class="l">tot noctes periere: nihil pudet? aspice, cantat</div><div class="l">liber: tu nimium credula, sola iaces.</div><div class="l">et nunc inter eos tu sermo es, te ille superbus</div><div class="l">dicit se invito saepe fuisse domi.</div><div class="l">dispeream, si quicquam aliud quam gloria de te</div><div class="l">quaeritur: has laudes ille maritus habet.</div><div class="l">Colchida sic hospes quondam decepit Iason:</div><div class="l">eiecta est (tenuit namque Creusa) domo.</div><div class="l">sic a Dulichio iuvene est elusa Calypso:</div><div class="l">vidit amatorem pandere vela suum.</div><div class="l">a nimium faciles aurem praebere puellae,</div><div class="l">discite desertae non temere esse bonae!</div><div class="l">huic quoque, qui restat, iam pridem quaeritur alter</div><div class="l">experta in primo, stulta, cavere potes.</div><div class="l">nos quocumque loco, nos omni tempore tecum</div><div class="l">sive aegra pariter sive valellte sumus.</div></div><div class="textpart" id="index.xml-body.1_div.1_div.2_div.25"><h4><span class="headingNumber">1.2.25. </span></h4><div class="l">Scis here mi multas pariter placuisse puellas;</div><div class="l">scis mihi, Demophoon, multa venire mala.</div><div class="l">nulla meis frustra lustrantur compita plantis;</div><div class="l">o nimis exitio nata theatra meo,</div><div class="l">sive aliquis molli diducit candida gestu</div><div class="l">bracchia, seu varios incinit ore modos!</div><div class="l">interea nostri quaerunt sibi vulnus ocelli,</div><div class="l">candida non tecto pectore si qua sedet,</div><div class="l">sive vagi crines puris in frontibus errant,</div><div class="l">Indica quos medio vertice gemma tenet.</div><div class="l">quae si forte aliquid vultu mihi dura negarat,</div><div class="l">frigida de tota fronte cadebat aqua.</div><div class="l">quaeris, Demophoon, cur sim tam mollis in omnis?</div><div class="l">quod quaeris, 'quare' non habet ullus amor.</div><div class="l">cur aliquis sacris laniat sua bracchia cultris</div><div class="l">et Phrygis insanos caeditur ad numeros?</div><div class="l">uni cuique dedit vitium natura creato:</div><div class="l">mi fortuna aliquid semper amare dedit.</div><div class="l">me licet et Thamyrae cantoris fata sequantur,</div><div class="l">numquam ad formosas, invide, caecus ero.</div><div class="l">sed tibi si exilis videor tenuatus in artus,</div><div class="l">falleris: haud umquam est culta labore Venus.</div><div class="l">percontere licet: saepe est experta puella</div><div class="l">officium tota nocte valere meum.</div><div class="l">Iuppiter Alcmenae geminas requieverat Arctos,</div><div class="l">et caelum noctu bis sine rege fuit;</div><div class="l">nec tamen idcirco languens ad fulmina venit:</div><div class="l">nullus amor vires eripit ipse suas.</div><div class="l">quid? cum e complexu Briseidos iret Achilles,</div><div class="l">num fugere minus Thessala tela Phryges?</div><div class="l">quid? ferus Andromachae lecto cum surgeret Hector?</div><div class="l">bella Mycenaeae non timuere rates?</div><div class="l">ille vel hic classis poterant vel perdere muros:</div><div class="l">hic ego Pelides, hic ferus Hector ego.</div><div class="l">aspice uti caelo modo sol modo luna ministret:</div><div class="l">sic etiam nobis una puella parum est.</div><div class="l">altera me cupidis teneat foveatque lacertis,</div><div class="l">altera si quando non sinit esse locum;</div><div class="l">aut si forte irata meo sit facta ministro,</div><div class="l">ut sciat esse aliam, quae velit esse mea!</div><div class="l">nam melius duo defendunt retinacula navim,</div><div class="l">tutius et geminos anxia mater alit.</div></div><div class="textpart" id="index.xml-body.1_div.1_div.2_div.26"><h4><span class="headingNumber">1.2.26. </span></h4><div class="l">aut si es dura, nega: sin es non dura, venito!</div><div class="l">quid iuvat haec nullo ponere verba loco?</div><div class="l">hic unus dolor est ex omnibus acer amanti,</div><div class="l">speranti subito si qua venire negat.</div><div class="l">quanta illum toto versant suspiria lecto,</div><div class="l">cum recipi, quae non venerit, ipsa vetat?</div><div class="l">et rursus puerum quaerendo audita fatigat,</div><div class="l">quem, quae scire timet, quaerere fata iubet.</div></div><div class="textpart" id="index.xml-body.1_div.1_div.2_div.27"><h4><span class="headingNumber">1.2.27. </span></h4><div class="l">cui fugienda fuit indocti semita vulgi,</div><div class="l">ipsa petita lacu nunc mihi dulcis aqua est.</div><div class="l">ingenuus quisquam alterius dat munera servo,</div><div class="l">ut promissa suae verba ferat dominae?</div><div class="l">et quaerit totiens 'Quaenam nunc porticus illam</div><div class="l">integit?' et 'Campo quomovet illa pedes?'</div><div class="l">deinde, ubi pertuleris, quos dicit fama labores</div><div class="l">Herculis, ut scribat 'Muneris ecquid habes?'</div><div class="l">cernere uti possis vultum custodis amari,</div><div class="l">captus et immunda saepe latere casa?</div><div class="l">quam care semel in toto nox vertitur anno!</div><div class="l">a pereant, si quos ianua clausa iuvat!</div><div class="l">contra, reiecto quae libera vadit amictu,</div><div class="l">custodum et nullo saepta timore, placet?</div><div class="l">cui saepe immundo Sacra conteritur Via socco,</div><div class="l">nec sinit esse moram, si quis adire velit;</div><div class="l">differet haec numquam, nec poscet garrula, quod</div><div class="l">astrictus ploret saepe dedisse pater,</div><div class="l">nec dicet ' Timeo, propera iam surgere, quaeso:</div><div class="l">infelix, hodie vir mihi rure venit.'</div><div class="l">et quas Euphrates et quas mihi misit Orontes,</div><div class="l">me iuerint: nolim furta pudica tori;</div><div class="l">libertas quoniam nulli iam restat amanti:</div><div class="l">nullus liber erit, si quis amare volet.</div></div><div class="textpart" id="index.xml-body.1_div.1_div.2_div.28"><h4><span class="headingNumber">1.2.28. </span></h4><div class="l">'tu loqueris, cum sis iam noto fabula libro</div><div class="l">et tua sit toto Cynthia lecta foro?'</div><div class="l">cui non his verbis aspergat tempora sudor?</div><div class="l">aut pudor ingenuus, aut reticendus amor</div><div class="l">quod si tam facilis spiraret Cynthia nobis,</div><div class="l">non ego nequitiae dicerer esse caput,</div><div class="l">nec sic per totam infamis traducerer urbem,</div><div class="l">urerer et quamvis, nomine verba darem.</div><div class="l">quare ne tibi sit mirum me quaerere vilis:</div><div class="l">parcius infamant: num tibi causa levis?</div><div class="l"><span class="gap"> [...]</span></div><div class="l">et modo pavonis caudae flabella superbae</div><div class="l">et manibus dura frigus habere pila,</div><div class="l">et cupit iratum talos me poscere eburnos,</div><div class="l">quaeque nitent Sacra vilia dona Via.</div><div class="l">a peream, si me ista movent dispendia, sed me</div><div class="l">fallaci dominae iam pudet esse iocum!</div></div><div class="textpart" id="index.xml-body.1_div.1_div.2_div.29"><h4><span class="headingNumber">1.2.29. </span></h4><div class="l">HOC erat in primis quod me gaudere iubebas?</div><div class="l">tam te formosam non pudet esse levem?</div><div class="l">una aut altera nox nondum est in amore peracta,</div><div class="l">et dicor lecto iam gravis esse tuo.</div><div class="l">me modo laudabas et carmina nostra legebas:</div><div class="l">ille tuus pennas tam cito vertit amor?</div><div class="l">contendat mecum ingenio, contendat et arte,</div><div class="l">in primis una discat amare domo:</div><div class="l">si libitum tibi erit, Lernaeas pugnet ad hydras</div><div class="l">et tibi ab Hesperio mala dracone ferat,</div><div class="l">taetra venena libens et naufragus ebibat undas,</div><div class="l">et numquam pro te deneget esse miser:</div><div class="l">(quos utinam in nobis, vita, experiare labores!)</div><div class="l">iam tibi de timidis iste protervus erit,</div><div class="l">qui nunc se in tumidum iactando venit honorem:</div><div class="l">discidium vobis proximus annus erit.</div><div class="l">at me non aetas mutabit tota Sibyllae,</div><div class="l">non labor Alcidae, non niger ille dies.</div><div class="l">tu mea compones et dices 'Ossa, Properti,</div><div class="l">haec tua sunt? eheu tu mihi certus eras,</div><div class="l">certus eras eheu, quamvis nec sanguine avito</div><div class="l">nobilis et quamvis non ita dives eras.'</div><div class="l">nil ego non patiar, numquam me iniuria mutat:</div><div class="l">ferre ego formosam nullum onus esse puto.</div><div class="l">credo ego non paucos ista periisse figura,</div><div class="l">credo ego sed multos non habuisse fidem.</div><div class="l">parvo dilexit spatio Minoida Theseus,</div><div class="l">Phyllida Demophoon, hospes uterque malus.</div><div class="l">iam tibi Iasonia nota est Medea carina</div><div class="l">et modo servato sola relicta viro.</div><div class="l">dura est quae multis simulatum fingit amorem,</div><div class="l">et se plus uni si qua parare potest.</div><div class="l">noli nobilibus, noli conferre beatis:</div><div class="l">vix venit, extremo qui legat ossa die.</div><div class="l">hi tibi nos erimus: sed tu potius precor ut me</div><div class="l">demissis plangas pectora nuda comis.</div></div><div class="textpart" id="index.xml-body.1_div.1_div.2_div.30"><h4><span class="headingNumber">1.2.30. </span></h4><div class="l">unica nata meo pulcherrima cura dolori,</div><div class="l">excludit quoniam sors mea 'saepe veni,'</div><div class="l">ista meis fiet notissima forma libellis,</div><div class="l">Calve, tua venia, pace, Catulle, tua.</div><div class="l">miles depositis annosus secubat armis,</div><div class="l">grandaevique negant ducere aratra boves,</div><div class="l">putris et in vacua requiescit navis harena,</div><div class="l">et vetus in templo bellica parma vacat:</div><div class="l">at me ab amore tuo deducet nulla senectus,</div><div class="l">sive ego Tithonus sive ego Nestor ero.</div><div class="l">nonne fuit satius duro servire tyranno</div><div class="l">et gemere in tauro, saeve Perille, tuo?</div><div class="l">Gorgonis et satius fuit obdurescere vultu,</div><div class="l">Caucasias etiam si pateremur avis.</div><div class="l">sed tamen obsistam. teritur robigine mucro</div><div class="l">ferreus et parvo saepe liquore silex:</div><div class="l">at nullo dominae teritur sub crimine amor, qui</div><div class="l">restat et immerita sustinet aure minas.</div><div class="l">ultro contemptus rogat, et peccasse fatetur</div><div class="l">laesus, et invitis ipse redit pedibus.</div><div class="l">tu quoque, qui pleno fastus assumis amore,</div><div class="l">credule, nulla diu femina pondus habet.</div><div class="l">an quisquam in mediis persolvit vota procellis.</div><div class="l">cum saepe in portu fracta carina natet?</div><div class="l">aut prius infecto deposcit praemia cursu,</div><div class="l">septima quam metam triverit arte rota?</div><div class="l">mendaces ludunt flatus in amore secundi:</div><div class="l">si qua venit sero, magna ruina venit.</div><div class="l">tu tamen interea, quamvis te diligat illa,</div><div class="l">in tacito cohibe gaudia clausa sinu.</div><div class="l">namque in armore suo semper sua maxima cuique</div><div class="l">nescio quo pacto verba nocere solent.</div><div class="l">quamvis te persaepe vocet, semel ire memento:</div><div class="l">invidiam quod habet, non solet esse diu.</div><div class="l">at si saecla forent antiquis grata puellis,</div><div class="l">essem ego quod nunc tu: tempore vincor ego.</div><div class="l">non tamen ista meos mutabunt saecula mores:</div><div class="l">unus quisque sua noverit ire via.</div><div class="l">at, vos qui officia in multos revocatis amores,</div><div class="l">quantus sic cruciat lumina vestra dolor!</div><div class="l">vidistis pleno teneram candore puellam,</div><div class="l">vidistis fuscam, ducit uterque color;</div><div class="l">vidistis quandam Argiva prodire figura,</div><div class="l">vidistis nostras, utraque forma rapit;</div><div class="l">illaque plebeio vel sit sandycis amictu:</div><div class="l">haec atque illa mali vulneris una via est.</div><div class="l">cum satis una tuis insomnia portet ocellis,</div><div class="l">una sat est cuivis femina multa mala.</div></div><div class="textpart" id="index.xml-body.1_div.1_div.2_div.31"><h4><span class="headingNumber">1.2.31. </span></h4><div class="l">VIDI te in somnis fracta, mea vita, carina</div><div class="l">Ionio lassas ducere rore manus,</div><div class="l">et quaecumque in me fueras mentita fateri,</div><div class="l">nec iam umore gravis tollere posse comas,</div><div class="l">qualem purpureis agitatam fluctibus Hellen,</div><div class="l">aurea quam molli tergore vexit ovis.</div><div class="l">quam timui, ne forte tuum mare nomen haberet,</div><div class="l">atque tua labens navita fleret aqua!</div><div class="l">quae tum ego Neptuno, quae tum cum Castore fratri,</div><div class="l">quaeque tibi excepi, iam dea, Leucothoe!</div><div class="l">at tu vix primas extollens gurgite palmas</div><div class="l">saepe meum nomen iam peritura vocas.</div><div class="l">quod si forte tuos vidisset Glaucus ocellos,</div><div class="l">esses Ionii facta puella maris,</div><div class="l">et tibi ob invidiam Nereides increpitarent,</div><div class="l">candida Nesaee, caerula Cymothoe.</div><div class="l">sed tibi subsidio delphinum currere vidi,</div><div class="l">qui, puto, Arioniam vexerat ante lyram.</div><div class="l">iamque ego conabar summo me mittere saxo,</div><div class="l">cum mihi discussit talia visa metus.</div></div><div class="textpart" id="index.xml-body.1_div.1_div.2_div.32"><h4><span class="headingNumber">1.2.32. </span></h4><div class="l">NUNC admirentur quod tam mihi pulchra puella</div><div class="l">serviat et tota dicar in urbe potens!</div><div class="l">non, si Cambysae redeant et flumina Croesi,</div><div class="l">dicat ' De nostro surge, poeta, toro.'</div><div class="l">nam mea cum recitat, dicit se odisse beatos:</div><div class="l">carmina tam sancte nulla puella colit.</div><div class="l">multum in amore fides, multum constantia prodest:</div><div class="l">qui dare multa potest, multa et amare potest</div><div class="l"><span class="gap"> [...]</span></div><div class="l">seu mare per longum mea cogitet ire puella,</div><div class="l">hanc sequar et fidos una aget aura duos.</div><div class="l">unum litus erit sopitis unaque tecto</div><div class="l">arbor, et ex una saepe bibemus aqua;</div><div class="l">et tabula una duos poterit componere amantis,</div><div class="l">prora cubile mihi seu mihi puppis erit.</div><div class="l">omnia perpetiar: saevus licet urgeat Eurus ;</div><div class="l">velaque in incertum frigidus Auster agat;</div><div class="l">quicumque et venti miserum vexastis Vlixem</div><div class="l">et Danaum Euboico litore mille ratis;</div><div class="l">et qui movistis duo litora, cum ratis Argo</div><div class="l">dux erat ignoto missa columba mari.</div><div class="l">illa meis tantum non umquam desit ocellis,</div><div class="l">incendat navem Iuppiter ipse licet.</div><div class="l">certe isdem nudi pariter iactabimur oris.</div><div class="l">me licet unda ferat, te modo terra tegat.</div><div class="l">sed non Neptunus tanto crudelis amori,</div><div class="l">Neptunus fratri par in amore Iovi:</div><div class="l">testis Amymone, latices dum ferret, in arvis</div><div class="l">compressa, et Lernae pulsa tridente palus.</div><div class="l">iam deus amplexu votum persolvit, at illi</div><div class="l">aurea divinas urna profudit aquas.</div><div class="l">crudelem et Borean rapta Orithyia negavit:</div><div class="l">hic deus et terras et maria alta domat</div><div class="l">crede mihi, nobis mitescet Scylla, nec umquam</div><div class="l">alternante vacans vasta Charybdis aqua;</div><div class="l">ipsaque sidera erunt nullis obscura tenebris,</div><div class="l">purus et Orion, purus et Haedus erit.</div><div class="l">quod mihi si ponenda tuo sit corpore vita,</div><div class="l">exitus hic nobis non inhonestus erit.</div></div><div class="textpart" id="index.xml-body.1_div.1_div.2_div.33"><h4><span class="headingNumber">1.2.33. </span></h4><div class="l">AT VOS incertam, mortales, funeris horam</div><div class="l">quaeritis, et qua sit mors aditura via;</div><div class="l">quaeritis et caelo Phoenicum inventa sereno,</div><div class="l">quae sit stella homini commoda quaeque mala!</div><div class="l">seu pedibus Parthos sequimur seu classe Britannos,</div><div class="l">et maris et terrae caeca pericla viae;</div><div class="l">rursus et obiectum flemus caput esse tumultu</div><div class="l">cum Mavors dubias miscet utrimque manus;</div><div class="l"><span class="gap"> [...]</span></div><div class="l">praeterea domibus flammam domibusque ruinas,</div><div class="l">neu subeant labris pocula nigra tuis.</div><div class="l">s amans novit, quando periturus et a qua</div><div class="l">morte, neque hic Boreae flabra neque arma timet.</div><div class="l">iam licet et Stygia sedeat sub harundine remex,</div><div class="l">cernat et infernae tristia vela ratis:</div><div class="l">si modo clamantis revocaverit aura puellae,</div><div class="l">concessum nulla lege redibit iter.</div></div><div class="textpart" id="index.xml-body.1_div.1_div.2_div.34"><h4><span class="headingNumber">1.2.34. </span></h4><div class="l">IVPPITER, affectae tandem miserere puellae:</div><div class="l">tam formosa tuum mortua crimen erit.</div><div class="l">hoc tibi vel poterit coniunx ignoscere Iuno:</div><div class="l">frangitur et Iuno, si qua puella perit.</div><div class="l">venit enim tempus, quo torridus aestuat aer,</div><div class="l">incipit et sicco fervere terra Cane.</div><div class="l">sed non tam ardoris culpa est neque crimina caeli</div><div class="l">quam totiens sanctos non habuisse deos.</div><div class="l">hoc perdit miseras, hoc perdidit ante puellas:</div><div class="l">quidquid iurarunt, ventus et unda rapit.</div><div class="l">num sibi collatam doluit Venus? illa peraeque</div><div class="l">prae se formosis invidiosa dea est.</div><div class="l">an contempta tibi Iunonis templa Pelasgae?</div><div class="l">Palladis aut oculos ausa negare bonos?</div><div class="l">semper, formosae, non nostis parcere verbis.</div><div class="l">hoc tibi lingua nocens, hoc tibi forma dedit.</div><div class="l">sed tibi vexatae per multa pericula vitae</div><div class="l">extremo venit mollior hora die.</div><div class="l">Io versa caput primos mugiverat annos:</div><div class="l">nunc dea, quae Nili flumina vacca bibit.</div><div class="l">Ino etiam prima terris aetate vagata est:</div><div class="l">hanc miser implorat navita Leucothoen.</div><div class="l">Andromede monstris fuerat devota marinis:</div><div class="l">haec eadem Persei nobilis uxor erat.</div><div class="l">Callisto Arcadios erraverat ursa per agros:</div><div class="l">haec nocturna suo sidere vela regit.</div><div class="l">quod si forte tibi properarint fata quietem,</div><div class="l">illa sepulturae fata beata tuae,</div><div class="l">narrabis Semelae, quo sit formosa periclo,</div><div class="l">credet et illa, suo docta puella malo;</div><div class="l">et tibi Maeonias omnis heroidas inter</div><div class="l">primus erit nulla non tribuente locus.</div><div class="l">nunc, utcumque potes, fato gere saucia morem:</div><div class="l">et deus et durus vertitur ipse dies.</div></div><div class="textpart" id="index.xml-body.1_div.1_div.2_div.35"><h4><span class="headingNumber">1.2.35. </span></h4><div class="l">DEFICIVNT magico torti sub carmine rhombi,</div><div class="l">et iacet exstincto laurus adusta foco;</div><div class="l">et iam Luna negat totiens descendere caelo,</div><div class="l">nigraque funestum concinit omen avis.</div><div class="l">una ratis fati nostros portabit amores</div><div class="l">caerula ad infernos velificata lacus.</div><div class="l">sed non unius, quaeso, miserere duorum!</div><div class="l">vivam, si vivet; si cadet illa, cadam.</div><div class="l">pro quibus optatis sacro me carmine damno:</div><div class="l">scribam ego 'Per magnum est salva puella Iovem';</div><div class="l">ante tuosque pedes illa ipsa operata sedebit,</div><div class="l">narrabitque sedens longa pericla sua.</div></div><div class="textpart" id="index.xml-body.1_div.1_div.2_div.36"><h4><span class="headingNumber">1.2.36. </span></h4><div class="l">HAEC tua, Persephone, maneat clementia, nec tu,</div><div class="l">Persephonae coniunx, saevior esse velis.</div><div class="l">sunt apud infernos tot milia formosarum:</div><div class="l">pulchra sit in superis, si licet, una locis!</div><div class="l">vobiscum est Iope, vobiscum candida Tyro,</div><div class="l">vobiscum Europe nec proba Pasiphae,</div><div class="l">et quot Troia tulit vetus et quot Achaia formas,</div><div class="l">et Thebae et Priami diruta regna senis:</div><div class="l">et quaecumque erat in numero Romana puella,</div><div class="l">occidit: has omnis ignis avarus habet.</div><div class="l">nec forma aeternum aut cuiquam est fortuna perennis:</div><div class="l">longius aut propius mors sua quemque manet.</div><div class="l">tu quoniam es, mea lux, magno dimissa periclo,</div><div class="l">munera Dianae debita redde choros,</div><div class="l">redde etiam excubias divae nunc, ante iuvencae;</div><div class="l">votivas noctes, ei mihi solve decem!</div></div><div class="textpart" id="index.xml-body.1_div.1_div.2_div.37"><h4><span class="headingNumber">1.2.37. </span></h4><div class="l">HESTERNA, mea lux, cum potus nocte vagarer,</div><div class="l">nec me servorum duceret ulla manus,</div><div class="l">obvia nescio quot pueri mihi turba minuta</div><div class="l">venerat (hos vetuit me numerare timor);</div><div class="l">quorum alii faculas, alii retinere sagittas,</div><div class="l">pars etiam visa est vincla parare mihi.</div><div class="l">sed nudi fuerant. quorum lascivior unus,</div><div class="l">'Arripite hunc,' inquit, 'iam bene nostis eum</div><div class="l">hic erat, hunc mulier nobis irata locavit.'</div><div class="l">dixit, et in collo iam mihi nodus erat.</div><div class="l"><span class="gap"> [...]</span> <br />hic alter iubet in medium propellere, at alter,</div><div class="l">'Intereat, qui nos non putat esse deos!</div><div class="l">haec te non meritum totas exspectat in horas:</div><div class="l">at tu nescio quas quaeris, inepte, fores.</div><div class="l">quae cum Sidoniae nocturna ligamina mitrae</div><div class="l">solverit atque oculos moverit illa gravis,</div><div class="l">afflabunt tibi non Arabum de gramine odores,</div><div class="l">sed quos ipse suis fecit Amor manibus.</div><div class="l">parcite iam, fratres, iam certos spondet amores;</div><div class="l">et iam ad mandatam venimus ecce domum.'</div><div class="l">atque ita me iniecto dixerunt rursus amictu:</div><div class="l">'I nunc et noctes disce manere domi.'</div></div><div class="textpart" id="index.xml-body.1_div.1_div.2_div.38"><h4><span class="headingNumber">1.2.38. </span></h4><div class="l">MANE erat, et volui, si sola quiesceret illa,</div><div class="l">visere: at in lecto Cynthia sola fuit.</div><div class="l">obstipui: non illa mihi formosior umquam</div><div class="l">visa, neque ostrina cum fuit in tunica,</div><div class="l">ibat et hinc castae narratum somnia Vestae,</div><div class="l">neu sibi neve mihi quae nocitura forent:</div><div class="l">talis visa mihi somno dimissa recenti.</div><div class="l">heu quantum per se candida forma valet!</div><div class="l">'Quid tu matutinus,' ait 'speculator amicae,</div><div class="l">me similem vestris moribus esse putas?</div><div class="l">non ego tam facilis: sat erit mihi cognitus unus,</div><div class="l">vel tu vel si quis verior esse potest.</div><div class="l">apparent non ulla toro vestigia presso,</div><div class="l">signa volutantis nec iacuisse duos.</div><div class="l">aspice ut in toto nullus mihi corpore surgat</div><div class="l">spiritus admisso notus adulterio.'</div><div class="l">dixit, et opposita propellens savia dextra</div><div class="l">prosilit in laxa nixa pedem solea.</div><div class="l">sic ego tarn sancti custos deludor amoris:</div><div class="l">ex illo felix nox mihi nulla fuit.</div></div><div class="textpart" id="index.xml-body.1_div.1_div.2_div.39"><h4><span class="headingNumber">1.2.39. </span></h4><div class="l">QVO fugis a demens? nulla est fuga: tu licet usque</div><div class="l">ad Tanain fugias, usque sequetur Amor.</div><div class="l">non si Pegaseo vecteris in aere dorso,</div><div class="l">nec tibi si Persei moverit ala pedes;</div><div class="l">vel si te sectae rapiant talaribus aurae,</div><div class="l">nil tibi Mercurii proderit alta via</div><div class="l">instat semper Amor supra caput, instat amanti,</div><div class="l">et gravis ipse super libera colla sedet.</div><div class="l">excubat ille acer custos et tollere numquam</div><div class="l">te patietur humo lumina capta semel.</div><div class="l">et iam si pecces, deus exorabilis ille est</div><div class="l">si modo praesentis viderit esse preces.</div></div><div class="textpart" id="index.xml-body.1_div.1_div.2_div.40"><h4><span class="headingNumber">1.2.40. </span></h4><div class="l">ISTA senes licet accusent convivia duri:</div><div class="l">nos modo propositum, vita, teramus iter</div><div class="l">illorum antiquis onerantur legibus aures:</div><div class="l">hic locus est in quo, tibia docta, sones,</div><div class="l">quae non iure vado Maeandri iacta natasti,</div><div class="l">turpia cum faceret Palladis ora tumor.</div><div class="l">non tamen immerito! Phrygias nunc ire per undas</div><div class="l">et petere Hyrcani litora nota maris,</div><div class="l">spargere et alterna communis caede Penatis</div><div class="l">et ferre ad patrios praemia dira Lares!</div><div class="l">una contentum pudeat me vivere amica?</div><div class="l">hoc si crimen erit, crimen Amoris erit:</div><div class="l">mi nemo obiciat. libeat tibi, Cynthia, mecum</div><div class="l">rorida muscosis antra tenere iugis.</div><div class="l">illic aspicies scopulis haerere Sorores</div><div class="l">et canere antiqui dulcia furta Iovis,</div><div class="l">ut Semela est combustus, ut est deperditus Io,</div><div class="l">denique ut ad Troiae tecta volarit avis.</div><div class="l">quod si nemo exstat qui vicerit Alitis arma,</div><div class="l">communis culpae cur reus unus agor?</div><div class="l">nec tu Virginibus reverentia moveris ora:</div><div class="l">hic quoque non nescit quid sit amare chorus;</div><div class="l">si tamen Oeagri quaedam compressa figura</div><div class="l">Bistoniis olim rupibus accubuit.</div><div class="l">hic ubi me prima statuent in parte choreae,</div><div class="l">et medius docta cuspide Bacchus erit,</div><div class="l">tum capiti sacros patiar pendere corymbos:</div><div class="l">nam sine te nostrum non valet ingenium.</div></div><div class="textpart" id="index.xml-body.1_div.1_div.2_div.41"><h4><span class="headingNumber">1.2.41. </span></h4><div class="l">QVAERIS, cur veniam tibi tardior? aurea Phoebi</div><div class="l">porticus a magno Caesare aperta fuit.</div><div class="l">tantam erat in speciem Poenis digesta columnis,</div><div class="l">inter quas Danai femina turba senis.</div><div class="l">hic equidem Phoebo visus mihi pulchrior ipso</div><div class="l">marmoreus tacita carmen hiare lyra;</div><div class="l">atque aram circum steterant armenta Myronis,</div><div class="l">quattuor artificis, vivida signa, boves.</div><div class="l">tum medium claro surgebat marmore templum,</div><div class="l">et patria Phoebo carius Ortygia:</div><div class="l">in quo Solis erat supra fastigia currus;</div><div class="l">et valvae, Libyci nobile dentis opus,</div><div class="l">altera deiectos Parnasi vertice Gallos,</div><div class="l">altera maerebat funera Tantalidos.</div><div class="l">deinde inter matrem deus ipse interque sororem</div><div class="l">Pythius in longa carmina veste sonat.</div></div><div class="textpart" id="index.xml-body.1_div.1_div.2_div.42"><h4><span class="headingNumber">1.2.42. </span></h4><div class="l">QUI videt, is peccat: qui te non viderit ergo,</div><div class="l">non cupiet: facti lumina crimen habent.</div><div class="l">nam quid Praenesti dubias, o Cynthia, sortis,</div><div class="l">quid petis Aeaei moenia Telegoni?</div><div class="l">cur ita te Herculeum deportant esseda Tibur?</div><div class="l">Appia cur totiens te via Lanuvium?</div><div class="l">hoc utinam spatiere loco, quodcumque vacabis,</div><div class="l">Cynthia' sed tibi me credere turba vetat,</div><div class="l">cum videt accensis devotam currere taedis</div><div class="l">in nemus et Triviae lumina ferre deae.</div><div class="l">scilicet umbrosis sordet Pompeia columnis</div><div class="l">porticus, aulaeis nobilis Attalicis,</div><div class="l">et platanis creber pariter surgentibus ordo,</div><div class="l">flumina sopito quaeque Marone cadunt,</div><div class="l">et leviter nymphis tota crepitantibus urbe</div><div class="l">cum subito Triton ore recondit aquam.</div><div class="l">falleris, ista tui furtum via monstrat amoris:</div><div class="l">non urbem, demens, lumina nostra fugis!</div><div class="l">nil agis, insidias in me componis inanis,</div><div class="l">tendis iners docto retia nota mihi.</div><div class="l">sed de me minus est: famae iactura pudicae</div><div class="l">tanta tibi miserae, quanta meretur, erit.</div><div class="l">nuper enim de te nostras me laedit ad auris</div><div class="l">rumor, et in tota non bonus urbe fuit.</div><div class="l">sed tu non debes inimicae credere linguae:</div><div class="l">semper formosis fabula poena fuit.</div><div class="l">non tua deprenso damnata est fama veneno:</div><div class="l">testis eris puras, Phoebe, videre manus.</div><div class="l">sin autem longo nox una aut altera lusu</div><div class="l">consumpta est, non me crimina parva movent.</div><div class="l">Tyndaris externo patriam mutavit amore,</div><div class="l">et sine decreto viva reducta domum est.</div><div class="l">ipsa Venus fertur corrupta libidine Martis,</div><div class="l">nec minus in caelo semper honesta fuit.</div><div class="l">quamvis Ida Parim pastorem dicat amasse</div><div class="l">atque inter pecudes accubuisse deam,</div><div class="l">hoc et Hamadryadum spectavit turba sororum</div><div class="l">Silenique senes et pater ipse chori;</div><div class="l">cum quibus Idaeo legisti poma sub antro,</div><div class="l">supposita excipiens, Nai, caduca manu.</div><div class="l">an quisquam in tanto stuprorum examine quaerit</div><div class="l">'Cur haec tam dives? quis dedit? unde dedit?'</div><div class="l">o nimium nostro felicem tempore Romam,</div><div class="l">si contra mores una puella facit!</div><div class="l">haec eadem ante illam iam impune et Lesbia fecit:</div><div class="l">quae sequitur, certe est invidiosa minus.</div><div class="l">qui quaerit Tatios veteres durosque Sabinos,</div><div class="l">hic posuit nostra nuper in urbe pedem.</div><div class="l">tu prius et fluctus poteris siccare marinos,</div><div class="l">altaque mortali deligere astra manu,</div><div class="l">quam facere, ut nostrae nolint peccare puellae:</div><div class="l">hic mos Saturno regna tenente fuit,</div><div class="l">et cum Deucalionis aquae fluxere per orbem,</div><div class="l">et post antiquas Deucalionis aquas.</div><div class="l">dic mihi, quis potuit lectum servare pudicum,</div><div class="l">quae dea cum solo vivere sola deo?</div><div class="l">uxorem quondam magni Minois, ut aiunt,</div><div class="l">corrupit torui candida forma bovis;</div><div class="l">nec minus aerato Danae circumdata muro</div><div class="l">non potuit magno casta negare Iovi.</div><div class="l">quod si tu Graias es tuque imitata Latinas,</div><div class="l">semper vive meo libera iudicio!</div></div><div class="textpart" id="index.xml-body.1_div.1_div.2_div.43"><h4><span class="headingNumber">1.2.43. </span></h4><div class="l">TRISTIA iam redeunt iterum sollemnia nobis:</div><div class="l">Cynthia iam noctes est operata decem.</div><div class="l">atque utinam pereant, Nilo quae sacra tepente</div><div class="l">misit matronis Inachis Ausoniis!</div><div class="l">quae dea tam cupidos totiens divisit amantis,</div><div class="l">quaecumque illa fuit, semper amara fuit.</div><div class="l">tu certe Iovis occultis in amoribus, Io,</div><div class="l">sensisti multas quid sit inire vias,</div><div class="l">cum te iussit habere puellam cornua Iuno</div><div class="l">et pecoris duro perdere verba sono.</div><div class="l">a quotiens quernis laesisti frondibus ora,</div><div class="l">mandisti et stabulis arbuta pasta tuis!</div><div class="l">an, quoniam agrestem detraxit ab ore figuram</div><div class="l">Iuppiter, idcirco facta superba dea es?</div><div class="l">an tibi non satis est fuscis Aegyptus alumnis?</div><div class="l">cur tibi tam longa Roma petita via?</div><div class="l">quidve tibi prodest viduas dormire puellas?</div><div class="l">sed tibi, crede mihi, cornua rursus erunt,</div><div class="l">aut nos e nostra te, saeva, fugabimus urbe:</div><div class="l">cum Tiberi Nilo gratia nulla fuit.</div><div class="l">at tu, quae nostro nimium placata dolore es,</div><div class="l">noctibus his vacui ter faciamus iter.</div></div><div class="textpart" id="index.xml-body.1_div.1_div.2_div.44"><h4><span class="headingNumber">1.2.44. </span></h4><div class="l">NON audis et verba sinis mea ludere, cum iam</div><div class="l">flectant Icarii sidera tarda boves.</div><div class="l">lenta bibis: mediae nequeunt te frangere noctes.</div><div class="l">an nondum est talos mittere lassa manus?</div><div class="l">a pereat, quicumque meracas repperit uvas</div><div class="l">corrupitque bonas nectare primus aquas!</div><div class="l">Icare, Cecropiis merito iugulate colonis,</div><div class="l">pampineus nosti quam sit amarus odor!</div><div class="l">tuque o Eurytion vino Centaure peristi,</div><div class="l">nec non Ismario tu, Polypheme, mero.</div><div class="l">vino forma perit, vino corrumpitur aetas,</div><div class="l">vino saepe suum nescit amica virum.</div><div class="l">me miserum, ut multo nihil est mutata Lyaeo!</div><div class="l">iam bibe: formosa es: nil tibi vina nocent,</div><div class="l">cum tua praependent demissae in pocula sertae,</div><div class="l">et mea deducta carmina voce legis.</div><div class="l">largius effuso madeat tibi mensa Falerno,</div><div class="l">spumet et aurato mollius in calice.</div><div class="l">nulla tamen lecto recipit se sola libenter:</div><div class="l">est quiddam, quod vos quaerere cogat Amor.</div><div class="l">semper in absentis felicior aestus amantis:</div><div class="l">elevat assiduos copia longa viros.</div></div><div class="textpart" id="index.xml-body.1_div.1_div.2_div.45"><h4><span class="headingNumber">1.2.45. </span></h4><div class="l">CVR quisquam faciem dominae iam credat Amori?</div><div class="l">sic erepta mihi paene puella mea est.</div><div class="l">expertus dico, nemo est in amore fidelis:</div><div class="l">formosam raro non sibi quisque petit.</div><div class="l">polluit ille deus cognatos, solvit amicos,</div><div class="l">et bene concordis tristia ad arma vocat.</div><div class="l">hospes in hospitium Menelao venit adulter:</div><div class="l">Colchis et ignotum nonne secuta virum est?</div><div class="l">Lynceu, tune meam potuisti, perfide, curam</div><div class="l">tangere? nonne tuae tum cecidere manus?</div><div class="l">quid si non constans illa et tam certa fuisset?</div><div class="l">posses in tanto vivere flagitio?</div><div class="l">tu mihi vel ferro pectus vel perde veneno:</div><div class="l">a domina tantum te modo tolle mea.</div><div class="l">te socium vitae, te corporis esse licebit,</div><div class="l">te dominum admitto rebus, amice, meis:</div><div class="l">lecto te m, lecto te deprecor uno:</div><div class="l">rivalem possum non ego ferre Iovem.</div><div class="l">ipse meas s quod nil est, aemulor umbras,</div><div class="l">stultus, quod stulto saepe timore tremo.</div><div class="l">una tamen causa est, qua crimina tanta remitto,</div><div class="l">errabant multo quod tua verba mero.</div><div class="l">sed numquam vitae fallet me ruga severae:</div><div class="l">omnes iam norunt quam sit amare bonum.</div></div><div class="textpart" id="index.xml-body.1_div.1_div.2_div.46"><h4><span class="headingNumber">1.2.46. </span></h4><div class="l">LYNCEVS ipse meus seros insanit amores!</div><div class="l">m te nostros laetor adire deos.</div><div class="l">quid tua Socraticis tibi nunc sapientia libris</div><div class="l">proderit aut rerum dicere posse vias?</div><div class="l">aut quid Erechthei tibi prosunt carmina lecta?</div><div class="l">nil iuvat in magno vester amore senex.</div><div class="l">tu satius memorem Musis imitere Philitan</div><div class="l">et non inflati somnia Callimachi.</div><div class="l">nam rursus licet Aetoli referas Acheloi,</div><div class="l">fluxerit ut magno fractus amore liquor,</div><div class="l">atque etiam ut Phrygio fallax Maeandria campo</div><div class="l">errat et ipsa suas decipit unda vias,</div><div class="l">qualis et Adrasti fuerit vocalis Arion,</div><div class="l">tristis ad Archemori funera victor equus:</div><div class="l">non Amphiareae prosint tibi fata quadrigae</div><div class="l">aut Capanei magno grata ruina Iovi.</div><div class="l">desine et Aeschyleo componere verba coturno,</div><div class="l">desine, et ad mollis membra resolve choros.</div><div class="l">incipe iam angusto versus includere torno,</div><div class="l">inque tuos ignis, dure poeta, veni.</div><div class="l">tu non Antimacho, non tutior ibis Homero:</div><div class="l">despicit et magnos recta puella deos.</div><div class="l">sed non ante gravis taurus succumbit aratro,</div><div class="l">cornua quam validis haeserit in laqueis,</div><div class="l">nec tu iam duros per te patieris amores:</div><div class="l">trux tamen a nobis ante domandus eris.</div><div class="l">harum nulla solet rationem quaerere mundi,</div><div class="l">nec cur fraternis Luna laboret equis,</div><div class="l">nec si post Stygias aliquid restabit erumpnas,</div><div class="l">nec si consulto fulmina missa tonent.</div><div class="l">aspice me, cui parva domi fortuna relicta est</div><div class="l">nullus et antiquo Marte triumphus avi,</div><div class="l">ut regnem mixtas inter conviva puellas</div><div class="l">hoc ego, quo tibi nunc elevor, ingenio!</div><div class="l">me iuvet hesternis positum languere corollis,</div><div class="l">quem tetigit iactu certus ad ossa deus.</div><div class="l">Actia Vergilium custodis litora Phoebi,</div><div class="l">Caesaris et fortis dicere posse ratis,</div><div class="l">qui nunc Aeneae Troiani suscitat arma</div><div class="l">iactaque Lavinis moenia litoribus.</div><div class="l">cedite Romani scriptorcs, cedite Grai!</div><div class="l">nescio quid maius nascitur Iliade.</div><div class="l">tu canis umbrosi subter pineta Galaesi</div><div class="l">Thyrsin et attritis Daphnin harundinibus,</div><div class="l">utque decem possint corrumpere mala puellas</div><div class="l">missus et impressis haedus ab uberibus.</div><div class="l">felix, qui vilis pomis mercaris amores!</div><div class="l">huic licet ingratae Tityrus ipse canat.</div><div class="l">felix intactum Corydon qui temptat Alexin</div><div class="l">agricolae domini carpere delicias!</div><div class="l">quamvis ille sua lassus requiescat avena,</div><div class="l">laudatur facilis inter Hamadryadas.</div><div class="l">tu canis Ascraei veteris praecepta poetae,</div><div class="l">quo seges in campo, quo viret uva iugo.</div><div class="l">tale facis carmen docta testudine quale</div><div class="l">Cynthius impositis temperat articulis.</div><div class="l">non tamen haec ulli venient ingrata legenti,</div><div class="l">sive in amore rudis sive peritus erit.</div><div class="l">nec minor hic animis, ut sit minor ore, canorus</div><div class="l">anseris indocto carmine cessit olor.</div><div class="l">haec quoque perfecto ludebat Iasone Varro,</div><div class="l">Varro Leucadiae maxima flamma suae;</div><div class="l">haec quoque lascivi cantarunt scripta Catulli,</div><div class="l">Lesbia quis ipsa notior est Helena;</div><div class="l">haec etiam docti confessa est pagina Calvi,</div><div class="l">cum caneret miserae funera Quintiliae.</div><div class="l">et modo formosa quam multa Lycoride Gallus</div><div class="l">mortuus inferna vulnera lavit aqua!</div><div class="l">Cynthia quin etiam versu laudata Properti,</div><div class="l">hos inter si me ponere Fama volet.</div></div></div><div class="textpart" id="index.xml-body.1_div.1_div.3"><h3><span class="headingNumber">1.3. </span></h3><div class="textpart" id="index.xml-body.1_div.1_div.3_div.1"><h4><span class="headingNumber">1.3.1. </span></h4><div class="l">Callimachi Manes et Coi sacra Philitae,</div><div class="l">in vestrum, quaeso, me sinite ire nemus.</div><div class="l">primus ego ingredior puro de fonte sacerdos</div><div class="l">Itala per Graios orgia ferre choros.</div><div class="l">dicite, quo pariter carmen tenuastis in antro</div><div class="l">quove pede ingressi? quamve bibistis aquam?</div><div class="l">ah valeat, Phoebum quicumque moratur in armis!</div><div class="l">exactus tenui pumice versus eat,</div><div class="l">quo me Fama levat terra sublimis, et a me</div><div class="l">nata coronatis Musa triumphat equis,</div><div class="l">et mecum in curru parvi vectantur Amores,</div><div class="l">scriptorumque meas turba secuta rotas.</div><div class="l">quid frustra immissis mecum certatis habenis?</div><div class="l">non datur ad Musas currere lata via.</div><div class="l">multi, Roma, tuas laudes annalibus addent,</div><div class="l">qui finem imperii Bactra futura canent.</div><div class="l">sed, quod pace legas, opus hoc de monte Sororum</div><div class="l">detulit intacta pagina nostra via.</div><div class="l">mollia, Pegasides, date vestro serta poetae:</div><div class="l">non faciet capiti dura corona meo.</div><div class="l">at mihi quod vivo detraxerit invida turba,</div><div class="l">post obitum duplici faenore reddet Honos;</div><div class="l">omnia post obitum fingit maiora vetustas:</div><div class="l">maius ab exsequiis nomen in ora venit.</div><div class="l">nam quis equo pulsas abiegno nosceret arces,</div><div class="l">fluminaque Haemonio comminus isse viro,</div><div class="l">Idaeum Simoenta Iovis cum prole Scamandro,</div><div class="l">Hectora per campos ter maculasse rotas?</div><div class="l">Deiphobumque Helenumque et Pulydamantis in armis</div><div class="l">qualemcumque Parim vix sua nosset humus.</div><div class="l">exiguo sermone fores nunc, Ilion, et tu</div><div class="l">Troia bis Oetaei numine capta dei.</div><div class="l">nec non ille tui casus memorator Homerus</div><div class="l">posteritate suum crescere sensit opus;</div><div class="l">meque inter seros laudabit Roma nepotes:</div><div class="l">illum post cineres auguror ipse diem.</div><div class="l">ne mea contempto lapis indicet ossa sepulcro</div><div class="l">provisumst Lycio vota probante deo.</div></div><div class="textpart" id="index.xml-body.1_div.1_div.3_div.2"><h4><span class="headingNumber">1.3.2. </span></h4><div class="l">Carminis interea nostri redeamus in orbem,</div><div class="l">gaudeat ut solito tacta puella sono.</div><div class="l">Orphea delenisse feras et concita dicunt</div><div class="l">flumina Threicia sustinuisse lyra;</div><div class="l">saxa Cithaeronis Thebanam agitata per artem</div><div class="l">sponte sua in muri membra coisse ferunt;</div><div class="l">quin etiam, Polypheme, fera Galatea sub Aetna</div><div class="l">ad tua rorantis carmina flexit equos:</div><div class="l">miremur, nobis et Baccho et Apolline dextro,</div><div class="l">turba puellarum si mea verba colit?</div><div class="l">quod non Taenariis domus est mihi fulta columnis,</div><div class="l">nec camera auratas inter eburna trabes,</div><div class="l">nec mea Phaeacas aequant pomaria silvas,</div><div class="l">non operosa rigat Marcius antra liquor;</div><div class="l">at Musae comites et carmina cara legenti,</div><div class="l">nec defessa choris Calliopea meis.</div><div class="l">fortunata, meo si qua's celebrata libello!</div><div class="l">carmina erunt formae tot monumenta tuae.</div><div class="l">nam neque pyramidum sumptus ad sidera ducti,</div><div class="l">nec Iovis Elei caelum imitata domus,</div><div class="l">nec Mausolei dives fortuna sepulcri</div><div class="l">mortis ab extrema condicione vacant.</div><div class="l">aut illis flamma aut imber subducet honores,</div><div class="l">annorum aut tacito pondere victa ruent.</div><div class="l">at non ingenio quaesitum nomen ab aevo</div><div class="l">excidet: ingenio stat sine morte decus.</div></div><div class="textpart" id="index.xml-body.1_div.1_div.3_div.3"><h4><span class="headingNumber">1.3.3. </span></h4><div class="l">Visus eram molli recubans Heliconis in umbra,</div><div class="l">Bellerophontei qua fluit umor equi,</div><div class="l">reges, Alba, tuos et regum facta tuorum,</div><div class="l">tantum operis, nervis hiscere posse meis;</div><div class="l">parvaque iam magnis admoram fontibus ora</div><div class="l">(unde pater sitiens Ennius ante bibit,</div><div class="l">et cecinit Curios fratres et Horatia pila,</div><div class="l">regiaque Aemilia vecta tropaea rate,</div><div class="l">victricisque moras Fabii pugnamque sinistram</div><div class="l">Cannensem et versos ad pia vota deos,</div><div class="l">Hannibalemque Lares Romana sede fugantis,</div><div class="l">anseris et tutum voce fuisse Iovem),</div><div class="l">cum me Castalia speculans ex arbore Phoebus</div><div class="l">sic ait aurata nixus ad antra lyra:</div><div class="l">'quid tibi cum tali, demens, est flumine? quis te</div><div class="l">carminis heroi tangere iussit opus?</div><div class="l">non hinc ulla tibi sperandast fama, Properti:</div><div class="l">mollia sunt parvis prata terenda rotis;</div><div class="l">ut tuus in scamno iactetur saepe libellus,</div><div class="l">quem legat exspectans sola puella virum.</div><div class="l">cur tua praescriptos evectast pagina gyros?</div><div class="l">non est ingenii cumba gravanda tui.</div><div class="l">alter remus aquas alter tibi radat harenas,</div><div class="l">tutus eris: medio maxima turba marist.'</div><div class="l">dixerat, et plectro sedem mihi monstrat eburno,</div><div class="l">quo nova muscoso semita facta solost.</div><div class="l">hic erat affixis viridis spelunca lapillis,</div><div class="l">pendebantque cavis tympana pumicibus,</div><div class="l">orgia Musarum et Sileni patris imago</div><div class="l">fictilis et calami, Pan Tegeaee, tui;</div><div class="l">et Veneris dominae volucres, mea turba, columbae</div><div class="l">tingunt Gorgoneo punica rostra lacu;</div><div class="l">diversaeque novem sortitae iura Puellae</div><div class="l">exercent teneras in sua dona manus:</div><div class="l">haec hederas legit in thyrsos, haec carmina nervis</div><div class="l">aptat, at illa manu texit utraque rosam.</div><div class="l">e quarum numero me contigit una dearum</div><div class="l">(ut reor a facie, Calliopea fuit):</div><div class="l">'contentus niveis semper vectabere cycnis,</div><div class="l">nec te fortis equi ducet ad arma sonus.</div><div class="l">nil tibi sit rauco praeconia classica cornu</div><div class="l">flare, nec Aonium tingere Marte nemus;</div><div class="l">aut quibus in campis Mariano proelia signo</div><div class="l">stent et Teutonicas Roma refringat opes,</div><div class="l">barbarus aut Suebo perfusus sanguine Rhenus</div><div class="l">saucia maerenti corpora vectet aqua.</div><div class="l">quippe coronatos alienum ad limen amantes</div><div class="l">nocturnaeque canes ebria signa morae,</div><div class="l">ut per te clausas sciat excantare puellas,</div><div class="l">qui volet austeros arte ferire viros.'</div><div class="l">talia Calliope, lymphisque a fonte petitis</div><div class="l">ora Philitea nostra rigavit aqua.</div></div><div class="textpart" id="index.xml-body.1_div.1_div.3_div.4"><h4><span class="headingNumber">1.3.4. </span></h4><div class="l">Arma deus Caesar dites meditatur ad Indos,</div><div class="l">et freta gemmiferi findere classe maris.</div><div class="l">magna, Quiris, merces: parat ultima terra triumphos;</div><div class="l">Tigris et Euphrates sub tua iura fluent;</div><div class="l">sera, sed Ausoniis veniet provincia virgis;</div><div class="l">assuescent Latio Partha tropaea Iovi.</div><div class="l">ite agite, expertae bello, date lintea, prorae,</div><div class="l">et solitum, armigeri, ducite munus, equi!</div><div class="l">omina fausta cano. Crassos clademque piate!</div><div class="l">ite et Romanae consulite historiae!</div><div class="l">Mars pater, et sacrae fatalia lumina Vestae,</div><div class="l">ante meos obitus sit precor illa dies,</div><div class="l">qua videam spoliis oneratos Caesaris axes,</div><div class="l">et subter captos arma sedere duces,</div><div class="l">tela fugacis equi et bracati militis arcus,</div><div class="l">ad vulgi plausus saepe resistere equos,</div><div class="l">inque sinu carae nixus spectare puellae</div><div class="l">incipiam et titulis oppida capta legam!</div><div class="l">ipsa tuam serva prolem, Venus: hoc sit in aevum,</div><div class="l">cernis ab Aenea quod superesse caput.</div><div class="l">praeda sit haec illis, quorum meruere labores:</div><div class="l">me sat erit Sacra plaudere posse Via.</div></div><div class="textpart" id="index.xml-body.1_div.1_div.3_div.5"><h4><span class="headingNumber">1.3.5. </span></h4><div class="l">Pacis Amor deus est, pacem veneramur amantes:</div><div class="l">sat mihi cum domina proelia dura mea.</div><div class="l">nec mihi mille iugis Campania pinguis aratur,</div><div class="l">nec bibit e gemma divite nostra sitis,</div><div class="l">nec tamen inviso pectus mihi carpitur auro,</div><div class="l">nec mixta aera paro clade, Corinthe, tua.</div><div class="l">o prima infelix fingenti terra Prometheo!</div><div class="l">ille parum caute pectoris egit opus.</div><div class="l">corpora disponens mentem non vidit in arto:</div><div class="l">recta animi primum debuit esse via.</div><div class="l">nunc maris in tantum vento iactamur, et hostem</div><div class="l">quaerimus, atque armis nectimus arma nova.</div><div class="l">haud ullas portabis opes Acherontis ad undas:</div><div class="l">nudus in inferna, stulte, vehere rate.</div><div class="l">victor cum victo pariter miscetur in umbris:</div><div class="l">consule cum Mario, capte Iugurtha, sedes.</div><div class="l">Lydus Dulichio non distat Croesus ab Iro:</div><div class="l">optima mors, carpta quae venit ante die.</div><div class="l">me iuvat in prima coluisse Helicona iuventa</div><div class="l">Musarumque choris implicuisse manus;</div><div class="l">me iuvat et multo mentem vincire Lyaeo,</div><div class="l">et caput in verna semper habere rosa.</div><div class="l">atque ubi iam Venerem gravis interceperit aetas,</div><div class="l">sparserit et nigras alba senecta comas,</div><div class="l">tum mihi naturae libeat perdiscere mores,</div><div class="l">quis deus hanc mundi temperet arte domum,</div><div class="l">qua venit exoriens, qua deficit, unde coactis</div><div class="l">cornibus in plenum menstrua luna redit,</div><div class="l">unde salo superant venti, quid flamine captet</div><div class="l">Eurus, et in nubes unde perennis aqua;</div><div class="l">sit ventura dies mundi quae subruat arces,</div><div class="l">purpureus pluvias cur bibit arcus aquas,</div><div class="l">aut cur Perrhaebi tremuere cacumina Pindi,</div><div class="l">solis et atratis luxerit orbis equis,</div><div class="l">cur serus versare boves et plaustra Bootes,</div><div class="l">Pleiadum spisso cur coit igne chorus,</div><div class="l">curve suos fines altum non exeat aequor,</div><div class="l">plenus et in partes quattuor annus eat;</div><div class="l">sub terris sint iura deum et tormenta reorum,</div><div class="l">num rota, num scopuli, num sitis inter aquas,</div><div class="l">aut Alcmaeoniae furiae aut ieiunia Phinei,</div><div class="l">Tisiphones atro si furit angue caput,</div><div class="l">num tribus infernum custodit faucibus antrum</div><div class="l">Cerberus, et Tityo iugera pauca novem,</div><div class="l">an ficta in miseras descendit fabula gentes,</div><div class="l">et timor haud ultra quam rogus esse potest.</div><div class="l">exitus hic vitae superet mihi: vos, quibus arma</div><div class="l">grata magis, Crassi signa referte domum.</div></div><div class="textpart" id="index.xml-body.1_div.1_div.3_div.6"><h4><span class="headingNumber">1.3.6. </span></h4><div class="l">Dic mihi de nostra quae sensti vera puella:</div><div class="l">sic tibi sint dominae, Lygdame, dempta iuga.</div><div class="l">omnis enim debet sine vano nuntius esse,</div><div class="l">maioremque metu servus habere fidem.</div><div class="l">nunc mihi, si qua tenes, ab origine dicere prima</div><div class="l">incipe: suspensis auribus ista bibam.</div><div class="l">num me laetitia tumefactum fallis inani,</div><div class="l">haec referens, quae me credere velle putas?</div><div class="l">sicin eram incomptis vidisti flere capillis?</div><div class="l">illius ex oculis multa cadebat aqua?</div><div class="l">nec speculum in strato vidisti, Lygdame, lecto,</div><div class="l">scriniaque ad lecti clausa iacere pedes,</div><div class="l">ac maestam teneris vestem pendere lacertis?</div><div class="l">ornabat niveas nullane gemma manus?</div><div class="l">tristis erat domus, et tristes sua pensa ministrae</div><div class="l">carpebant, medio nebat et ipsa loco,</div><div class="l">umidaque impressa siccabat lumina lana,</div><div class="l">rettulit et querulo iurgia nostra sono?</div><div class="l">'haec te teste mihi promissast, Lygdame, merces?</div><div class="l">est poena et servo rumpere teste fidem.</div><div class="l">ille potest nullo miseram me linquere facto,</div><div class="l">et qualem nolo dicere habere domi?</div><div class="l">gaudet me vacuo solam tabescere lecto?</div><div class="l">si placet, insultet, Lygdame, morte mea.</div><div class="l">non me moribus illa, sed herbis improba vicit</div><div class="l">staminea rhombi ducitur ille rota.</div><div class="l">illum turgentis sanie portenta rubetae</div><div class="l">et lecta exsuctis anguibus ossa trahunt,</div><div class="l">et strigis inventae per busta iacentia plumae,</div><div class="l">cinctaque funesto lanea vitta toro.</div><div class="l">si non vana canunt mea somnia, Lygdame, testor,</div><div class="l">poena erit ante meos sera sed ampla pedes;</div><div class="l">putris et in vacuo texetur aranea lecto:</div><div class="l">noctibus illorum dormiet ipsa Venus.'</div><div class="l">quae tibi si veris animis est questa puella,</div><div class="l">hac eadem rursus, Lygdame, curre via,</div><div class="l">et mea cum multis lacrimis mandata reporta,</div><div class="l">iram, non fraudes esse in amore meo,</div><div class="l">me quoque consimili impositum torquerier igni:</div><div class="l">iurabo bis sex integer esse dies.</div><div class="l">quod mihi si e tanto felix concordia bello</div><div class="l">exstiterit, per me, Lygdame, liber eris.</div></div><div class="textpart" id="index.xml-body.1_div.1_div.3_div.7"><h4><span class="headingNumber">1.3.7. </span></h4><div class="l">Ergo sollicitae tu causa, pecunia, vitae!</div><div class="l">per te immaturum mortis adimus iter;</div><div class="l">tu vitiis hominum crudelia pabula praebes;</div><div class="l">semina curarum de capite orta tuo.</div><div class="l">tu Paetum ad Pharios tendentem lintea portus</div><div class="l">obruis insano terque quaterque mari.</div><div class="l">nam dum te sequitur, primo miser excidit aevo</div><div class="l">et nova longinquis piscibus esca natat.</div><div class="l">quod si contentus patrio bove verteret agros,</div><div class="l">verbaque duxisset pondus habere mea,</div><div class="l">viveret ante suos dulcis conviva Penates,</div><div class="l">pauper, at in terra nil nisi fleret opes.</div><div class="l">noluit hoc Paetus, stridorem audire procellae</div><div class="l">et duro teneras laedere fune manus,</div><div class="l">sed thyio thalamo aut Oricia terebintho</div><div class="l">effultum pluma versicolore caput.</div><div class="l">hunc parvo ferri vidit nox improba ligno,</div><div class="l">et miser invisam traxit hiatus aquam;</div><div class="l">huic fluctus vivo radicitus abstulit ungues:</div><div class="l">Paetus ut occideret, tot coiere mala.</div><div class="l">flens tamen extremis dedit haec mandata querelis</div><div class="l">cum moribunda niger clauderet ora liquor:</div><div class="l">'di maris Aegaei quos sunt penes aequora, venti,</div><div class="l">et quaecumque meum degravat unda caput,</div><div class="l">quo rapitis miseros primae lanuginis annos?</div><div class="l">attulimus longas in freta vestra comas.</div><div class="l">ah miser alcyonum scopulis affligar acutis!</div><div class="l">in me caeruleo fuscina sumpta deost.</div><div class="l">at saltem Italiae regionibus evehat aestus:</div><div class="l">hoc de me sat erit si modo matris erit.'</div><div class="l">subtrahit haec fantem torta vertigine fluctus;</div><div class="l">ultima quae Paeto voxque diesque fuit.</div><div class="l">Paete, quid aetatem numeras? quid cara natanti</div><div class="l">mater in ore tibist? non habet unda deos.</div><div class="l">et mater non iusta piae dare debita terrae</div><div class="l">nec pote cognatos inter humare rogos,</div><div class="l">sed tua nunc volucres astant super ossa marinae,</div><div class="l">nunc tibi pro tumulo Carpathium omne marest.</div><div class="l">infelix Aquilo, raptae timor Orithyiae,</div><div class="l">quae spolia ex illo tanta fuere tibi?</div><div class="l">aut quidnam fracta gaudes, Neptune, carina?</div><div class="l">portabat sanctos alveus ille viros.</div><div class="l">o centum aequoreae Nereo genitore puellae,</div><div class="l">et tu, materno tacta dolore, Theti;</div><div class="l">vos decuit lasso supponere bracchia mento:</div><div class="l">non poterat vestras ille gravare manus.</div><div class="l">reddite corpus, aquae! positast in gurgite vita;</div><div class="l">Paetum sponte tua, vilis harena, tegas;</div><div class="l">et quotiens Paeti transibit nauta sepulcrum,</div><div class="l">dicat 'et audaci tu timor esse potes.'</div><div class="l">ite, rates curvate et leti texite causas:</div><div class="l">ista per humanas mors venit acta manus.</div><div class="l">terra parum fuerat fatis, adiecimus undas:</div><div class="l">fortunae miseras auximus arte vias.</div><div class="l">ancora te teneat, quem non tenuere penates?</div><div class="l">quid meritum dicas, cui sua terra parumst?</div><div class="l">ventorumst, quodcumque paras: haud ulla carina</div><div class="l">consenuit, fallit portus et ipse fidem.</div><div class="l">nam tibi nocturnis ad saxa ligata procellis</div><div class="l">omnia detrito vincula fune cadunt.</div><div class="l">sunt Agamemnonias testantia litora curas,</div><div class="l">quae notat Argynni poena Athamantiadae.</div><div class="l"><span class="strikethrough">hoc iuvene amisso classem non solvit Atrides,</span></div><div class="l"><span class="strikethrough">pro qua mactatast Iphigenia mora.</span></div><div class="l">natura insidians pontum substravit avaris:</div><div class="l">ut tibi succedat, vix semel esse potest.</div><div class="l">saxa triumphalis fregere Capherea puppes,</div><div class="l">naufraga cum vasto Graecia tracta salost.</div><div class="l">paulatim socium iacturam flevit Ulixes,</div><div class="l">in mare cui soliti non valuere doli.</div><div class="l">at tu, saeve Aquilo, numquam mea vela videbis:</div><div class="l">ante fores dominae condar oportet iners.</div></div><div class="textpart" id="index.xml-body.1_div.1_div.3_div.8"><h4><span class="headingNumber">1.3.8. </span></h4><div class="l">Dulcis ad hesternas fuerat mihi rixa lucernas</div><div class="l">vocis et insanae tot maledicta tuae.</div><div class="l">tu vero nostros audax invade capillos</div><div class="l">et mea formosis unguibus ora nota,</div><div class="l">tu minitare oculos subiecta exurere flamma,</div><div class="l">fac mea rescisso pectora nuda sinu!</div><div class="l">cum furibunda mero mensam propellis et in me</div><div class="l">proicis insana cymbia plena manu,</div><div class="l">nimirum veri dantur mihi signa caloris:</div><div class="l">nam sine amore gravi femina nulla dolet.</div><div class="l">quae mulier rabida iactat convicia lingua,</div><div class="l">haec Veneris magnae volvitur ante pedes.</div><div class="l">custodum grege seu circa se stipat euntem,</div><div class="l">seu sequitur medias, maenas ut icta, vias,</div><div class="l">seu timidam crebro dementia somnia terrent,</div><div class="l">seu miseram in tabula picta puella movet,</div><div class="l">his ego tormentis animi sum verus haruspex,</div><div class="l">has didici certo saepe in amore notas.</div><div class="l">non est certa fides, quam non in iurgia vertas:</div><div class="l">hostibus eveniat lenta puella meis.</div><div class="l">in morso aequales videant mea vulnera collo:</div><div class="l">me doceat livor mecum habuisse meam.</div><div class="l">aut in amore dolere volo aut audire dolentem,</div><div class="l">sive meas lacrimas sive videre tuas,</div><div class="l">tecta superciliis si quando verba remittis,</div><div class="l">aut tua cum digitis scripta silenda notas.</div><div class="l">odi ego quos numquam pungunt suspiria somnos:</div><div class="l">semper in irata pallidus esse velim.</div><div class="l">dulcior ignis erat Paridi, cum Graia per arma</div><div class="l">Tynaridi poterat gaudia ferre suae:</div><div class="l">dum vincunt Danai, dum restat barbarus Hector,</div><div class="l">ille Helenae in gremio maxima bella gerit.</div><div class="l">aut tecum aut pro te mihi cum rivalibus arma</div><div class="l">semper erunt: in te pax mihi nulla placet.</div><div class="l">gaude, quod nullast aeque formosa: doleres,</div><div class="l">si qua foret: nunc sis iure superba licet.</div><div class="l">at tibi, qui nostro nexisti retia lecto,</div><div class="l">sit socer aeternum nec sine matre domus!</div><div class="l">cui nunc si qua datast furandae copia noctis,</div><div class="l">offensa illa mihi, non tibi amica, dedit.</div></div><div class="textpart" id="index.xml-body.1_div.1_div.3_div.9"><h4><span class="headingNumber">1.3.9. </span></h4><div class="l">Maecenas, eques Etrusco de sanguine regum,</div><div class="l">intra fortunam qui cupis esse tuam,</div><div class="l">quid me scribendi tam vastum mittis in aequor?</div><div class="l">non sunt apta meae grandia vela rati.</div><div class="l">turpest, quod nequeas, capiti committere pondus</div><div class="l">et pressum inflexo mox dare terga genu.</div><div class="l">omnia non pariter rerum sunt omnibus apta,</div><div class="l">palma nec ex aequo ducitur ulla iugo.</div><div class="l">gloria Lysippost animosa effingere signa;</div><div class="l">exactis Calamis se mihi iactat equis;</div><div class="l">in Veneris tabula summam sibi poscit Apelles;</div><div class="l">Parrhasius parva vindicat arte locum;</div><div class="l">argumenta magis sunt Mentoris addita formae;</div><div class="l">at Myos exiguum flectit acanthus iter;</div><div class="l">Phidiacus signo se Iuppiter ornat eburno;</div><div class="l">Praxitelen propria vendit ab urbe lapis.</div><div class="l">est quibus Eleae concurrit palma quadrigae,</div><div class="l">est quibus in celeris gloria nata pedes;</div><div class="l">hic satus ad pacem, hic castrensibus utilis armis:</div><div class="l">naturae sequitur semina quisque suae.</div><div class="l">at tua, Maecenas, vitae praecepta recepi,</div><div class="l">cogor et exemplis te superare tuis.</div><div class="l">cum tibi Romano dominas in honore secures</div><div class="l">et liceat medio ponere iura foro;</div><div class="l">vel tibi Medorum pugnacis ire per hastas,</div><div class="l">atque onerare tuam fixa per arma domum;</div><div class="l">et tibi ad effectum vires det Caesar, et omni</div><div class="l">tempore tam faciles insinuentur opes;</div><div class="l">parcis et in tenuis humilem te colligis umbras:</div><div class="l">velorum plenos subtrahis ipse sinus.</div><div class="l">crede mihi, magnos aequabunt ista Camillos</div><div class="l">iudicia, et venies tu quoque in ora virum.</div><div class="l">non ego velifera tumidum mare findo carina:</div><div class="l">tota sub exiguo flumine nostra morast.</div><div class="l">non flebo in cineres arcem sedisse paternos</div><div class="l">Cadmi, nec semper proelia clade pari;</div><div class="l">nec referam Scaeas et Pergama, Apollinis arces,</div><div class="l">et Danaum decimo vere redisse rates,</div><div class="l">moenia cum Graio Neptunia pressit aratro</div><div class="l">victor Palladiae ligneus artis equus.</div><div class="l">inter Callimachi sat erit placuisse libellos</div><div class="l">et cecinisse modis, Coe+ poeta, tuis.</div><div class="l">haec urant pueros, haec urant scripta puellas</div><div class="l">meque deum clament et mihi sacra ferant!</div><div class="l">te duce vel Iovis arma canam caeloque minantem</div><div class="l">Coeum et Phlegraeis Eurymedonta iugis;</div><div class="l">eductosque pares silvestri ex ubere reges,</div><div class="l">ordiar et caeso moenia firma Remo,</div><div class="l">celsaque Romanis decerpta palatia tauris,</div><div class="l">crescet et ingenium sub tua iussa meum;</div><div class="l">prosequar et currus utroque ab litore ovantis,</div><div class="l">Parthorum astutae tela remissa fugae,</div><div class="l">claustraque Pelusi Romano subruta ferro,</div><div class="l">Antonique gravis in sua fata manus.</div><div class="l">mollia tu coeptae fautor cape lora iuventae,</div><div class="l">dexteraque immissis da mihi signa rotis.</div><div class="l">hoc mihi, Maecenas, laudis concedis, et a test</div><div class="l">quod ferar in partis ipse fuisse tuas.</div></div><div class="textpart" id="index.xml-body.1_div.1_div.3_div.10"><h4><span class="headingNumber">1.3.10. </span></h4><div class="l">Mirabar, quidnam visissent mane Camenae,</div><div class="l">ante meum stantes sole rubente torum.</div><div class="l">natalis nostrae signum misere puellae</div><div class="l">et manibus faustos ter crepuere sonos.</div><div class="l">transeat hic sine nube dies, stent aere venti,</div><div class="l">ponat et in sicco molliter unda minas.</div><div class="l">aspiciam nullos hodierna luce dolentis,</div><div class="l">et Niobae lacrimas supprimat ipse lapis;</div><div class="l">alcyonum positis requiescant ora querelis;</div><div class="l">increpet absumptum nec sua mater Ityn.</div><div class="l">tuque, o cara mihi, felicibus edita pennis,</div><div class="l">surge et poscentis iusta precare deos.</div><div class="l">at primum pura somnum tibi discute lympha,</div><div class="l">et nitidas presso pollice finge comas;</div><div class="l">dein qua primum oculos cepisti veste Properti</div><div class="l">indue, nec vacuum flore relinque caput;</div><div class="l">et pete, qua polles, ut sit tibi forma perennis,</div><div class="l">inque meum semper stent tua regna caput.</div><div class="l">inde coronatas ubi ture piaveris aras,</div><div class="l">luxerit et tota flamma secunda domo,</div><div class="l">sit mensae ratio, noxque inter pocula currat,</div><div class="l">et crocino nares murreus ungat onyx.</div><div class="l">tibia continuis succumbat rauca choreis,</div><div class="l">et sint nequitiae libera verba tuae,</div><div class="l">dulciaque ingratos adimant convivia somnos;</div><div class="l">publica vicinae perstrepat aura viae:</div><div class="l">sit sors et nobis talorum interprete iactu,</div><div class="l">quem gravius pennis verberet ille puer.</div><div class="l">cum fuerit multis exacta trientibus hora,</div><div class="l">noctis et instituet sacra ministra Venus,</div><div class="l">annua solvamus thalamo sollemnia nostro,</div><div class="l">natalisque tui sic peragamus iter.</div></div><div class="textpart" id="index.xml-body.1_div.1_div.3_div.11"><h4><span class="headingNumber">1.3.11. </span></h4><div class="l">Quid mirare, meam si versat femina vitam</div><div class="l">et trahit addictum sub sua iura virum,</div><div class="l">criminaque ignavi capitis mihi turpia fingis,</div><div class="l">quod nequeam fracto rumpere vincla iugo?</div><div class="l">ventorum melius praesagit navita morem,</div><div class="l">vulneribus didicit miles habere metum.</div><div class="l">ista ego praeterita iactavi verba iuventa:</div><div class="l">tu nunc exemplo disce timere meo.</div><div class="l">Colchis flagrantis adamantina sub iuga tauros</div><div class="l">egit et armigera proelia sevit humo,</div><div class="l">custodisque feros clausit serpentis hiatus,</div><div class="l">iret ut Aesonias aurea lana domos.</div><div class="l">ausa ferox ab equo quondam oppugnare sagittis</div><div class="l">Maeotis Danaum Penthesilea rates;</div><div class="l">aurea cui postquam nudavit cassida frontem,</div><div class="l">vicit victorem candida forma virum.</div><div class="l">Omphale in tantum formae processit honorem,</div><div class="l">Lydia Gygaeo tincta puella lacu,</div><div class="l">ut, qui pacato statuisset in orbe columnas,</div><div class="l">tam dura traheret mollia pensa manu.</div><div class="l">Persarum statuit Babylona Semiramis urbem,</div><div class="l">ut solidum cocto tolleret aggere opus,</div><div class="l">et duo in adversum mitti per moenia currus</div><div class="l">nec possent tacto stringere ab axe latus;</div><div class="l">duxit et Euphraten medium, quam condidit, arcis,</div><div class="l">iussit et imperio subdere Bactra caput.</div><div class="l">nam quid ego heroas, quid raptem in crimina divos?</div><div class="l">Iuppiter infamat seque suamque domum.</div><div class="l">quid, modo quae nostris opprobria nexerit armis,</div><div class="l">et, famulos inter femina trita suos,</div><div class="l">coniugii obsceni pretium Romana poposcit</div><div class="l">moenia et addictos in sua regna Patres?</div><div class="l">noxia Alexandria, dolis aptissima tellus,</div><div class="l">et totiens nostro Memphi cruenta malo,</div><div class="l">tris ubi Pompeio detraxit harena triumphos--</div><div class="l">tollet nulla dies hanc tibi, Roma, notam.</div><div class="l">issent Phlegraeo melius tibi funera campo,</div><div class="l">vel tua si socero colla daturus eras.</div><div class="l">scilicet incesti meretrix regina Canopi,</div><div class="l">una Philippeo sanguine adusta nota,</div><div class="l">ausa Iovi nostro latrantem opponere Anubim,</div><div class="l">et Tiberim Nili cogere ferre minas,</div><div class="l">Romanamque tubam crepitanti pellere sistro,</div><div class="l">baridos et contis rostra Liburna sequi,</div><div class="l">foedaque Tarpeio conopia tendere saxo,</div><div class="l">iura dare et statuas inter et arma Mari!</div><div class="l">quid nunc Tarquinii fractas iuvat esse secures,</div><div class="l">nomine quem simili vita superba notat,</div><div class="l">si mulier patienda fuit? cane, Roma, triumphum</div><div class="l">et longum Augusto salva precare diem!</div><div class="l">fugisti tamen in timidi vaga flumina Nili:</div><div class="l">accepere tuae Romula vincla manus.</div><div class="l">bracchia spectasti sacris admorsa colubris,</div><div class="l">et trahere occultum membra soporis iter.</div><div class="l">'Non hoc, Roma, fui tanto tibi cive verenda!'</div><div class="l">dixit et assiduo lingua sepulta mero.</div><div class="l">septem urbs alta iugis, toto quae praesidet orbi,</div><div class="l">non humana deicienda manu.</div><div class="l">haec di condiderunt, haec di quoque moenia servant:</div><div class="l">vix timeat salvo Caesare Roma Iovem.</div><div class="l">nunc ubi Scipiadae classes, ubi signa Camilli,</div><div class="l">aut modo Pompeia, Bospore, capta manu?</div><div class="l">Hannibalis spolia et victi monumenta Syphacis,</div><div class="l">et Pyrrhi ad nostros gloria fracta pedes?</div><div class="l">Curtius expletis statuit monumenta lacunis,</div><div class="l">admisso Decius proelia rupit equo,</div><div class="l">Coclitis abscissos testatur semita pontes,</div><div class="l">est cui cognomen corvus habere dedit:</div><div class="l">Leucadius versas acies memorabit Apollo:</div><div class="l">tanti operis bellum sustulit una dies.</div><div class="l">at tu, sive petes portus seu, navita, linques,</div><div class="l">Caesaris in toto sis memor Ionio.</div></div><div class="textpart" id="index.xml-body.1_div.1_div.3_div.12"><h4><span class="headingNumber">1.3.12. </span></h4><div class="l">Postume, plorantem potuisti linquere Gallam,</div><div class="l">miles et Augusti fortia signa sequi?</div><div class="l">tantine ulla fuit spoliati gloria Parthi,</div><div class="l">ne faceres Galla multa rogante tua?</div><div class="l">si fas est, omnes pariter pereatis avari,</div><div class="l">et quisquis fido praetulit arma toro!</div><div class="l">tu tamen iniecta tectus, vesane, lacerna</div><div class="l">potabis galea fessus Araxis aquam.</div><div class="l">illa quidem interea fama tabescet inani,</div><div class="l">haec tua ne virtus fiat amara tibi,</div><div class="l">neve tua Medae laetentur caede sagittae,</div><div class="l">ferreus armato neu cataphractus equo,</div><div class="l">neve aliquid de te flendum referatur in urna:</div><div class="l">sic redeunt, illis qui cecidere locis.</div><div class="l">ter quater in casta felix, o Postume, Galla!</div><div class="l">moribus his alia coniuge dignus eras.</div><div class="l">quid faciet nullo munita puella timore,</div><div class="l">cum sit luxuriae Roma magistra suae?</div><div class="l">sed securus eas: Gallam non munera vincent,</div><div class="l">duritiaeque tuae non erit illa memor.</div><div class="l">nam quocumque die salvum te fata remittent,</div><div class="l">pendebit collo Galla pudica tuo.</div><div class="l">Postumus alter erit miranda coniuge Ulixes:</div><div class="l">non illi longae tot nocuere morae,</div><div class="l">castra decem annorum, et Ciconum mors, Ismara capta,</div><div class="l">exustaeque tuae nox, Polypheme, genae,</div><div class="l">et Circae fraudes, lotosque herbaeque tenaces,</div><div class="l">Scyllaque et alternas scissa Charybdis aquas,</div><div class="l">Lampeties Ithacis veribus mugisse iuvencos</div><div class="l">(paverat hos Phoebo filia Lampetie),</div><div class="l">et thalamum Aeaeae flentis fugisse puellae,</div><div class="l">totque hiemis noctes totque natasse dies,</div><div class="l">nigrantisque domos animarum intrasse silentum,</div><div class="l">Sirenum surdo remige adisse lacus,</div><div class="l">et veteres arcus leto renovasse procorum,</div><div class="l">errorisque sui sic statuisse modum.</div><div class="l">nec frustra, quia casta domi persederat uxor.</div><div class="l">vincit Penelopes Aelia Galla fidem.</div></div><div class="textpart" id="index.xml-body.1_div.1_div.3_div.13"><h4><span class="headingNumber">1.3.13. </span></h4><div class="l">Quaeritis, unde avidis nox sit pretiosa puellis,</div><div class="l">et Venere exhaustae damna querantur opes.</div><div class="l">certa quidem tantis causa et manifesta ruinis:</div><div class="l">luxuriae nimium libera facta viast.</div><div class="l">Inda cavis aurum mittit formica metallis,</div><div class="l">et venit e Rubro concha Erycina salo,</div><div class="l">et Tyros ostrinos praebet Cadmea colores,</div><div class="l">cinnamon et multi pistor odoris Arabs.</div><div class="l">haec etiam clausas expugnant arma pudicas</div><div class="l">quaeque gerunt fastus, Icarioti, tuos.</div><div class="l">matrona incedit census induta nepotum</div><div class="l">et spolia opprobrii nostra per ora trahit.</div><div class="l">nullast poscendi, nullast reverentia dandi,</div><div class="l">aut si quast, pretio tollitur ipsa mora.</div><div class="l">felix Eois lex funeris una maritis,</div><div class="l">quos Aurora suis rubra colorat equis!</div><div class="l">namque ubi mortifero iactast fax ultima lecto,</div><div class="l">uxorum fusis stat pia turba comis,</div><div class="l">et certamen habent leti, quae viva sequatur</div><div class="l">coniugium: pudor est non licuisse mori.</div><div class="l">ardent victrices et flammae pectora praebent,</div><div class="l">imponuntque suis ora perusta viris.</div><div class="l">hoc genus infidum nuptarum, hic nulla puella</div><div class="l">nec fida Euadne nec pia Penelope.</div><div class="l">felix agrestum quondam pacata iuventus,</div><div class="l">divitiae quorum messis et arbor erant!</div><div class="l">illis munus erat decussa Cydonia ramo,</div><div class="l">et dare puniceis plena canistra rubis,</div><div class="l">nunc violas tondere manu, nunc mixta referre</div><div class="l">lilia vimineos lucida per calathos,</div><div class="l">et portare suis vestitas frondibus uvas</div><div class="l">aut variam plumae versicoloris avem.</div><div class="l">his tum blanditiis furtiva per antra puellae</div><div class="l">oscula silvicolis empta dedere viris.</div><div class="l">hinnulei pellis stratos operibat amantes,</div><div class="l">altaque nativo creverat herba toro,</div><div class="l">pinus et incumbens laetas circumdabat umbras;</div><div class="l">nec fuerat nudas poena videre deas.</div><div class="l">corniger Arcadii vacuam pastoris in aulam</div><div class="l">dux aries saturas ipse reduxit oves;</div><div class="l">dique deaeque omnes, quibus est tutela per agros,</div><div class="l">praebebant vestri verba benigna foci:</div><div class="l">'et leporem, quicumque venis, venaberis, hospes,</div><div class="l">et si forte meo tramite quaeris avem:</div><div class="l">et me Pana tibi comitem de rupe vocato,</div><div class="l">sive petes calamo praemia, sive cane.'</div><div class="l">at nunc desertis cessant sacraria lucis:</div><div class="l">aurum omnes victa iam pietate colunt.</div><div class="l">auro pulsa fides, auro venalia iura,</div><div class="l">aurum lex sequitur, mox sine lege pudor.</div><div class="l">torrida sacrilegum testantur limina Brennum,</div><div class="l">dum petit intonsi Pythia regna dei:</div><div class="l">at mox laurigero concussus vertice diras</div><div class="l">Gallica Parnasus sparsit in arma nives.</div><div class="l">te scelus accepto Thracis Polymestoris auro</div><div class="l">nutrit in hospitio non, Polydore, pio.</div><div class="l">tu quoque ut auratos gereres, Eriphyla, lacertos,</div><div class="l">delapsis nusquamst Amphiarau+s equis.</div><div class="l">proloquar (atque utinam patriae sim verus haruspex!):</div><div class="l">frangitur ipsa suis Roma superba bonis.</div><div class="l">certa loquor, sed nulla fides; neque vilia quondam</div><div class="l">verax Pergameis maenas habenda mali:</div><div class="l">sola Parim Phrygiae fatum componere, sola</div><div class="l">fallacem Troiae serpere dixit equum.</div><div class="l">ille furor patriae fuit utilis, ille parenti:</div><div class="l">expertast veros irrita lingua deos.</div></div><div class="textpart" id="index.xml-body.1_div.1_div.3_div.14"><h4><span class="headingNumber">1.3.14. </span></h4><div class="l">Multa tuae, Sparte, miramur iura palaestrae,</div><div class="l">sed mage virginei tot bona gymnasii,</div><div class="l">quod non infamis exercet corpore ludos</div><div class="l">inter luctantis nuda puella viros,</div><div class="l">cum pila velocis fallit per bracchia iactus,</div><div class="l">increpat et versi clavis adunca trochi,</div><div class="l">pulverulentaque ad extremas stat femina metas,</div><div class="l">et patitur duro vulnera pancratio:</div><div class="l">nunc ligat ad caestum gaudentia bracchia loris,</div><div class="l">missile nunc disci pondus in orbe rotat,</div><div class="l">et modo Taygeti, crinis aspersa pruina,</div><div class="l">sectatur patrios per iuga longa canes:</div><div class="l">gyrum pulsat equis, niveum latus ense revincit,</div><div class="l">virgineumque cavo protegit aere caput,</div><div class="l">qualis Amazonidum nudatis bellica mammis</div><div class="l">Thermodontiacis turba lavatur aquis;</div><div class="l">qualis et Eurotae Pollux et Castor harenis,</div><div class="l">hic victor pugnis, ille futurus equis,</div><div class="l">inter quos Helene nudis capere arma papillis</div><div class="l">fertur nec fratres erubuisse deos.</div><div class="l">lex igitur Spartana vetat secedere amantes,</div><div class="l">et licet in triviis ad latus esse suae,</div><div class="l">nec timor aut ullast clausae tutela puellae,</div><div class="l">nec gravis austeri poena cavenda viri.</div><div class="l">nullo praemisso de rebus tute loquaris</div><div class="l">ipse tuis: longae nulla repulsa morae.</div><div class="l">nec Tyriae vestes errantia lumina fallunt,</div><div class="l">est neque odoratae cura molesta comae.</div><div class="l">at nostra ingenti vadit circumdata turba,</div><div class="l">nec digitum angustast inseruisse via;</div><div class="l">nec quae sit facies nec quae sint verba rogandi</div><div class="l">invenias: caecum versat amator iter.</div><div class="l">quod si iura fores pugnasque imitata Laconum,</div><div class="l">carior hoc esses tu mihi, Roma, bono.</div></div><div class="textpart" id="index.xml-body.1_div.1_div.3_div.15"><h4><span class="headingNumber">1.3.15. </span></h4><div class="l">Sic ego non ullos iam norim in amore tumultus</div><div class="l">nec veniat sine te nox vigilanda mihi,</div><div class="l">fabula nulla tuas de nobis concitet aures;</div><div class="l">te solam et lignis funeris ustus amem.</div><div class="l">ut mihi praetexti pudor est relevatus amictus</div><div class="l">et data libertas noscere amoris iter,</div><div class="l">illa rudis animos per noctes conscia primas</div><div class="l">imbuit, heu nullis capta Lycinna datis!</div><div class="l">tertius (haud multo minus est) cum ducitur annus,</div><div class="l">vix memini nobis verba coisse decem.</div><div class="l">cuncta tuus sepelivit amor, nec femina post te</div><div class="l">ulla dedit collo dulcia vincla meo.</div><div class="l">at tu non meritam parcas vexare Lycinnam:</div><div class="l">nescit vestra ruens ira referre pedem.</div><div class="l">testis erit Dirce tam vano crimine saeva,</div><div class="l">Nycteos Antiopen accubuisse Lyco.</div><div class="l">ah quotiens pulchros vulsit regina capillos,</div><div class="l">molliaque immitis fixit in ora manus!</div><div class="l">ah quotiens famulam pensis oneravit iniquis,</div><div class="l">et caput in dura ponere iussit humo!</div><div class="l">saepe illam immundis passast habitare tenebris,</div><div class="l">vilem ieiunae saepe negavit aquam.</div><div class="l">Iuppiter, Antiopae nusquam succurris habenti</div><div class="l">tot mala? corrumpit dura catena manus.</div><div class="l">si deus es, tibi turpe tuam servire puellam:</div><div class="l">invocet Antiope quem nisi vincta Iovem?</div><div class="l">sola tamen, quaecumque aderant in corpore vires,</div><div class="l">regalis manicas rupit utraque manu.</div><div class="l">inde Cithaeronis timido pede currit in arces.</div><div class="l">nox erat, et sparso triste cubile gelu.</div><div class="l">saepe vago Asopi sonitu permota fluentis</div><div class="l">credebat dominae pone venire pedes.</div><div class="l">et durum Zethum et lacrimis Amphiona mollem</div><div class="l">expertast stabulis mater abacta suis.</div><div class="l">ac veluti, magnos cum ponunt aequora motus,</div><div class="l">Eurus et adversus desinit ire Noto,</div><div class="l">litore sollicito sonitus rarescit harenae,</div><div class="l">sic cadit inflexo lapsa puella genu.</div><div class="l">sera, tamen pietas: natis est cognitus error.</div><div class="l">digne Iovis natos qui tueare senex,</div><div class="l">tu reddis pueris matrem; puerique trahendam</div><div class="l">vinxerunt Dircen sub trucis ora bovis.</div><div class="l">Antiope, cognosce Iovem: tibi gloria Dirce</div><div class="l">ducitur in multis mortem habitura locis.</div><div class="l">prata cruentantur Zethi, victorque canebat</div><div class="l">paeana Amphion rupe, Aracynthe, tua.</div></div><div class="textpart" id="index.xml-body.1_div.1_div.3_div.16"><h4><span class="headingNumber">1.3.16. </span></h4><div class="l">Nox media, et dominae mihi venit epistula nostrae:</div><div class="l">Tibure me missa iussit adesse mora,</div><div class="l">candida qua geminas ostendunt culmina turres,</div><div class="l">et cadit in patulos nympha Aniena lacus.</div><div class="l">quid faciam? obductis committam mene tenebris</div><div class="l">ut timeam audacis in mea membra manus?</div><div class="l">at si distulero haec nostro mandata timore,</div><div class="l">nocturno fletus saevior hoste mihi.</div><div class="l">peccaram semel, et totum sum pulsus in annum:</div><div class="l">in me mansuetas non habet illa manus.</div><div class="l">nec tamen est quisquam, sacros qui laedat amantes:</div><div class="l">Scironis medias his licet ire vias.</div><div class="l">quisquis amator erit, Scythicis licet ambulet oris,</div><div class="l">nemo adeo ut feriat barbarus esse volet.</div><div class="l">sanguine tam parvo quis enim spargatur amantis</div><div class="l">improbus, et cuius sit comes ipsa Venus?</div><div class="l">luna ministrat iter, demonstrant astra salebras,</div><div class="l">ipse Amor accensas praecutit ante faces,</div><div class="l">saeva canum rabies morsus avertit hiantis:</div><div class="l">huic generi quovis tempore tuta viast.</div><div class="l">quod si certa meos sequerentur funera cursus,</div><div class="l">tali mors pretio vel sit emenda mihi.</div><div class="l">afferet haec unguenta mihi sertisque sepulcrum</div><div class="l">ornabit custos ad mea busta sedens.</div><div class="l">di faciant, mea ne terra locet ossa frequenti</div><div class="l">qua facit assiduo tramite vulgus iter!</div><div class="l">post mortem tumuli sic infamantur amantum.</div><div class="l">me tegat arborea devia terra coma,</div><div class="l">aut humer ignotae cumulis vallatus harenae:</div><div class="l">non iuvat in media nomen habere via.</div></div><div class="textpart" id="index.xml-body.1_div.1_div.3_div.17"><h4><span class="headingNumber">1.3.17. </span></h4><div class="l">Nunc, o Bacche, tuis humiles advolvimur aris:</div><div class="l">da mihi pacato vela secunda, pater.</div><div class="l">tu potes insanae Veneris compescere fastus,</div><div class="l">curarumque tuo fit medicina mero.</div><div class="l">per te iunguntur, per te solvuntur amantes:</div><div class="l">tu vitium ex animo dilue, Bacche, meo.</div><div class="l">te quoque enim non esse rudem testatur in astris</div><div class="l">lyncibus ad caelum vecta Ariadna tuis.</div><div class="l">hoc mihi, quod veteres custodit in ossibus ignes,</div><div class="l">funera sanabunt aut tua vina malum.</div><div class="l">semper enim vacuos nox sobria torquet amantes;</div><div class="l">spesque timorque animos versat utroque modo.</div><div class="l">quod si, Bacche, tuis per fervida tempora donis</div><div class="l">accersitus erit somnus in ossa mea,</div><div class="l">ipse seram vites pangamque ex ordine colles,</div><div class="l">quos carpant nullae me vigilante ferae.</div><div class="l">dum modo purpureo spument mihi dolia musto,</div><div class="l">et nova pressantis inquinet uva pedes,</div><div class="l">quod superest vitae per te et tua cornua vivam,</div><div class="l">virtutisque tuae, Bacche, poeta ferar.</div><div class="l">dicam ego maternos Aetnaeo fulmine partus,</div><div class="l">Indica Nysaeis arma fugata choris,</div><div class="l">vesanumque nova nequiquam in vite Lycurgum,</div><div class="l">Pentheos in triplicis funera rapta greges,</div><div class="l">curvaque Tyrrhenos delphinum corpora nautas</div><div class="l">in vada pampinea desiluisse rate,</div><div class="l">et tibi per mediam bene olentia flumina Diam,</div><div class="l">unde tuum potant Naxia turba merum.</div><div class="l">candida laxatis onerato colla corymbis</div><div class="l">cinget Bassaricas Lydia mitra comas,</div><div class="l">levis odorato cervix manabit olivo,</div><div class="l">et feries nudos veste fluente pedes.</div><div class="l">mollia Dircaeae pulsabunt tympana Thebae,</div><div class="l">capripedes calamo Panes hiante canent,</div><div class="l">vertice turrigero iuxta dea magna Cybebe</div><div class="l">tundet ad Idaeos cymbala rauca choros.</div><div class="l">ante fores templi, cratere antistes et auro</div><div class="l">libatum fundens in tua sacra merum,</div><div class="l">haec ego non humili referam memoranda coturno,</div><div class="l">qualis Pindarico spiritus ore tonat:</div><div class="l">tu modo servitio vacuum me siste superbo,</div><div class="l">atque hoc sollicitum vince sopore caput.</div></div><div class="textpart" id="index.xml-body.1_div.1_div.3_div.18"><h4><span class="headingNumber">1.3.18. </span></h4><div class="l">Clausus ab umbroso qua tundit pontus Averno</div><div class="l">fumida Baiarum stagna tepentis aquae,</div><div class="l">qua iacet et Troiae tubicen Misenus harena,</div><div class="l">et sonat Herculeo structa labore via;</div><div class="l">hic ubi, mortalis dexter cum quaereret urbes,</div><div class="l">cymbala Thebano concrepuere deo--</div><div class="l">at nunc invisae magno cum crimine Baiae,</div><div class="l">quis deus in vestra constitit hostis aqua?--</div><div class="l">Marcellus Stygias vultum demisit in undas,</div><div class="l">errat et inferno spiritus ille lacu.</div><div class="l">quid genus aut virtus aut optima profuit illi</div><div class="l">mater, et amplexum Caesaris esse focos?</div><div class="l">aut modo tam pleno fluitantia vela theatro,</div><div class="l">et per mirantis omina festa manus?</div><div class="l">occidit, et misero steterat vicesimus annus:</div><div class="l">tot bona tam parvo clausit in orbe dies.</div><div class="l">i nunc, tolle animos et tecum finge triumphos,</div><div class="l">stantiaque in plausum tota theatra iuvent;</div><div class="l">Attalicas supera vestes, atque ostra smaragdis</div><div class="l">gemmea sint Indis: ignibus ista dabis.</div><div class="l">sed tamen huc omnes, huc primus et ultimus ordo:</div><div class="l">est mala, sed cunctis ista terenda viast.</div><div class="l">exoranda canis tria sunt latrantia colla,</div><div class="l">scandendast torvi publica cumba senis.</div><div class="l">nec forma aeternum aut cuiquamst fortuna perennis:</div><div class="l">longius aut propius mors sua quemque manet.</div><div class="l">ille licet ferro cautus se condat et aere,</div><div class="l">mors tamen inclusum protrahit inde caput.</div><div class="l">Nirea non facies, non vis exemit Achillem,</div><div class="l">Croesum aut, Pactoli quas parit umor, opes.</div><div class="l">at tibi nauta, pias hominum quo traicit umbras,</div><div class="l">huc animae portet corpus inane tuae:</div><div class="l">qua Siculae victor telluris Claudius et qua</div><div class="l">Caesar, ab humana cessit in astra via.</div></div><div class="textpart" id="index.xml-body.1_div.1_div.3_div.19"><h4><span class="headingNumber">1.3.19. </span></h4><div class="l">Obicitur totiens a te mihi nostra libido:</div><div class="l">crede mihi, vobis imperat ista magis.</div><div class="l">vos, ubi contempti rupistis frena pudoris,</div><div class="l">nescitis captae mentis habere modum.</div><div class="l">flamma per incensas citius sedetur aristas,</div><div class="l">fluminaque ad fontis sint reditura caput,</div><div class="l">et placidum Syrtes portum et bona litora nautis</div><div class="l">praebeat hospitio saeva Malea suo,</div><div class="l">quam possit vestros quisquam reprehendere cursus</div><div class="l">et rabidae stimulos frangere nequitiae.</div><div class="l">testis, Cretaei fastus quae passa iuvenci</div><div class="l">induit abiegnae cornua falsa bovis;</div><div class="l">testis Thessalico flagrans Salmonis Enipeo,</div><div class="l">quae voluit liquido tota subire deo.</div><div class="l">crimen et illa fuit, patria succensa senecta</div><div class="l">arboris in frondes condita Myrrha novae.</div><div class="l">nam quid Medeae referam, quo tempore matris</div><div class="l">iram natorum caede piavit amor?</div><div class="l">quidve Clytaemestrae, propter quam tota Mycenis</div><div class="l">infamis stupro stat Pelopea domus?</div><div class="l">tuque, o, Minoa venumdata, Scylla, figura</div><div class="l">tondes purpurea regna paterna coma.</div><div class="l">hanc igitur dotem virgo desponderat hosti!</div><div class="l">Nise, tuas portas fraude reclusit amor.</div><div class="l">at vos, innuptae, felicius urite taedas:</div><div class="l">pendet Cretaea tracta puella rate.</div><div class="l">non tamen immerito Minos sedet arbiter Orci:</div><div class="l">victor erat quamvis, aequus in hoste fuit.</div></div><div class="textpart" id="index.xml-body.1_div.1_div.3_div.20"><h4><span class="headingNumber">1.3.20. </span></h4><div class="l">Credis eum iam posse tuae meminisse figurae,</div><div class="l">vidisti a lecto quem dare vela tuo?</div><div class="l">durus, qui lucro potuit mutare puellam!</div><div class="l">tantine, ut lacrimes, Africa tota fuit?</div><div class="l">at tu stulta adeo's? tu fingis inania verba:</div><div class="l">forsitan ille alio pectus amore terat.</div><div class="l">est tibi forma potens, sunt castae Palladis artes,</div><div class="l">splendidaque a docto fama refulget avo,</div><div class="l">fortunata domus, modo sit tibi fidus amicus.</div><div class="l">fidus ero: in nostros curre, puella, toros!</div><div class="l">tu quoque, qui aestivos spatiosius exigis ignes,</div><div class="l">Phoebe, moraturae contrahe lucis iter.</div><div class="l">nox mihi prima venit! primae da tempora nocti!</div><div class="l">longius in primo, Luna, morare toro.</div><div class="l">quam multae ante meis cedent sermonibus horae</div><div class="l">dulcia quam nobis concitet arma Venus!</div><div class="l">foedera sunt ponenda prius signandaque iura</div><div class="l">et scribenda mihi lex in amore novo.</div><div class="l">haec Amor ipse suo constringet pignora signo:</div><div class="l">testis sidereae torta corona deae.</div><div class="l">namque ubi non certo vincitur foedere lectus,</div><div class="l">non habet ultores nox vigilanda deos,</div><div class="l">et quibus imposuit, solvit mox vincla libido:</div><div class="l">contineant nobis omina prima fidem.</div><div class="l">ergo, qui tactis haec foedera ruperit aris,</div><div class="l">pollueritque novo sacra marita toro,</div><div class="l">illi sint quicumque solent in amore dolores,</div><div class="l">et caput argutae praebeat historiae,</div><div class="l">nec flenti dominae patefiant nocte fenestrae:</div><div class="l">semper amet, fructu semper amoris egens.</div></div><div class="textpart" id="index.xml-body.1_div.1_div.3_div.21"><h4><span class="headingNumber">1.3.21. </span></h4><div class="l">Magnum iter ad doctas proficisci cogor Athenas</div><div class="l">ut me longa gravi solvat amore via.</div><div class="l">crescit enim assidue spectando cura puellae:</div><div class="l">ipse alimenta sibi maxima praebet amor.</div><div class="l">omnia sunt temptata mihi, quacumque fugari</div><div class="l">posset: at exsomnis me premit ipse deus.</div><div class="l">vix tamen aut semel admittit, cum saepe negarit:</div><div class="l">seu venit, extremo dormit amicta toro.</div><div class="l">unum erit auxilium: mutatis Cynthia terris</div><div class="l">quantum oculis, animo tam procul ibit amor.</div><div class="l">nunc agite, o socii, propellite in aequora navem,</div><div class="l">remorumque pares ducite sorte vices,</div><div class="l">iungiteque extremo felicia lintea malo:</div><div class="l">iam liquidum nautis aura secundat iter.</div><div class="l">Romanae turres et vos valeatis, amici,</div><div class="l">qualiscumque mihi tuque, puella, vale!</div><div class="l">ergo ego nunc rudis Hadriaci vehar aequoris hospes,</div><div class="l">cogar et undisonos nunc prece adire deos.</div><div class="l">deinde per Ionium vectus cum fessa Lechaeo</div><div class="l">sedarit placida vela phaselus aqua,</div><div class="l">quod superest, sufferre, pedes, properate laborem,</div><div class="l">Isthmos qua terris arcet utrumque mare.</div><div class="l">inde ubi Piraei capient me litora portus,</div><div class="l">scandam ego Theseae bracchia longa viae.</div><div class="l">illic vel stadiis animum emendare Platonis</div><div class="l">incipiam aut hortis, docte Epicure, tuis;</div><div class="l">persequar aut studium linguae, Demosthenis arma,</div><div class="l">libaboque tuos, culte Menandre, sales;</div><div class="l">aut certe tabulae capient mea lumina pictae,</div><div class="l">sive ebore exactae, seu magis aere, manus.</div><div class="l">et spatia annorum et longa intervalla profundi</div><div class="l">lenibunt tacito vulnera nostra sinu:</div><div class="l">seu moriar, fato, non turpi fractus amore;</div><div class="l">atque erit illa mihi mortis honesta dies.</div></div><div class="textpart" id="index.xml-body.1_div.1_div.3_div.22"><h4><span class="headingNumber">1.3.22. </span></h4><div class="l">Frigida tam multos placuit tibi Cyzicus annos,</div><div class="l">Tulle, Propontiaca qua fluit isthmos aqua,</div><div class="l">Dindymis et sacra fabricata in vite Cybebe,</div><div class="l">raptorisque tulit quae via Ditis equos?</div><div class="l">si te forte iuvant Helles Athamantidos urbes,</div><div class="l">nec desiderio, Tulle, movere meo,</div><div class="l">si tibi olorigeri visendast ora Caystri,</div><div class="l">et quae serpentis temperat unda vias;</div><div class="l">tu licet aspicias caelum omne Atlanta gerentem,</div><div class="l">sectaque Persea Phorcidos ora manu,</div><div class="l">Geryonis stabula et luctantum in pulvere signa</div><div class="l">Herculis Antaeique, Hesperidumque choros;</div><div class="l">tuque tuo Colchum propellas remige Phasim,</div><div class="l">Peliacaeque trabis totum iter ipse legas,</div><div class="l">qua rudis Argoa natat inter saxa columba</div><div class="l">in faciem prorae pinus adacta novae:</div><div class="l">omnia Romanae cedent miracula terrae.</div><div class="l">natura hic posuit, quidquid ubique fuit.</div><div class="l">armis apta magis tellus quam commoda noxae:</div><div class="l">Famam, Roma, tuae non pudet historiae.</div><div class="l">nam quantum ferro tantum pietate potentes</div><div class="l">stamus: victricis temperat ira manus.</div><div class="l">hic, Anio Tiburne, fluis, Clitumnus ab Umbro</div><div class="l">tramite, et aeternum Marcius umor opus,</div><div class="l">Albanus lacus et foliis Nemorensis abundans,</div><div class="l">potaque Pollucis nympha salubris equo.</div><div class="l">at non squamoso labuntur ventre cerastae,</div><div class="l">Itala portentis nec furit unda novis;</div><div class="l">non hic Andromedae resonant pro matre catenae,</div><div class="l">nec tremis Ausonias, Phoebe fugate, dapes,</div><div class="l">nec cuiquam absentes arserunt in caput ignes</div><div class="l">exitium nato matre movente suo;</div><div class="l">Penthea non saevae venantur in arbore Bacchae,</div><div class="l">nec solvit Danaas subdita cerva rates;</div><div class="l">cornua nec valuit curvare in paelice Iuno</div><div class="l">aut faciem turpi dedecorare bove;</div><div class="l"><span class="gap"> [...]</span></div><div class="l">arboreasque cruces Sinis, et non hospita Grais</div><div class="l">saxa, et curtatas in fera fata trabes.</div><div class="l">haec tibi, Tulle, parens, haec est pulcherrima sedes,</div><div class="l">hic tibi pro digna gente petendus honos,</div><div class="l">hic tibi ad eloquium cives, hic ampla nepotum</div><div class="l">spes et venturae coniugis aptus amor.</div></div><div class="textpart" id="index.xml-body.1_div.1_div.3_div.23"><h4><span class="headingNumber">1.3.23. </span></h4><div class="l">Ergo tam doctae nobis periere tabellae,</div><div class="l">scripta quibus pariter tot periere bona!</div><div class="l">has quondam nostris manibus detriverat usus,</div><div class="l">qui non signatas iussit habere fidem.</div><div class="l">illae iam sine me norant placare puellas,</div><div class="l">et quaedam sine me verba diserta loqui.</div><div class="l">non illas fixum caras effecerat aurum:</div><div class="l">vulgari buxo sordida cera fuit.</div><div class="l">qualescumque mihi semper mansere fideles,</div><div class="l">semper et effectus promeruere bonos.</div><div class="l">forsitan haec illis fuerunt mandata tabellis:</div><div class="l">'irascor, quoniam's, lente, moratus heri.</div><div class="l">an tibi nescio quae visast formosior? an tu</div><div class="l">non bona de nobis crimina ficta iacis?'</div><div class="l">aut dixit: 'venies hodie, cessabimus una:</div><div class="l">hospitium tota nocte paravit Amor,'</div><div class="l">et quaecumque volens reperit non stulta puella</div><div class="l">garrula, cum blandis dicitur hora dolis.</div><div class="l">me miserum, his aliquis rationem scribit avarus</div><div class="l">et ponit duras inter ephemeridas!</div><div class="l">quas si quis mihi rettulerit, donabitur auro:</div><div class="l">quisenta velit?</div><div class="l">i puer, et citus haec aliqua propone columna,</div><div class="l">et dominum Esquiliis scribe habitare tuum.</div></div><div class="textpart" id="index.xml-body.1_div.1_div.3_div.24"><h4><span class="headingNumber">1.3.24. </span></h4><div class="l">Falsast ista tuae, mulier, fiducia formae,</div><div class="l">olim oculis nimium facta superba meis.</div><div class="l">noster amor talis tribuit tibi, Cynthia, laudes:</div><div class="l">versibus insignem te pudet esse meis.</div><div class="l">mixtam te varia laudavi saepe figura,</div><div class="l">ut, quod non esses, esse putaret amor;</div><div class="l">et color est totiens roseo collatus Eoo,</div><div class="l">cum tibi quaesitus candor in ore foret:</div><div class="l">quod mihi non patrii poterant avertere amici,</div><div class="l">eluere aut vasto Thessala saga mari,</div><div class="l">hoc ego--non ferro, non igne coactus, at ipsa</div><div class="l">naufragus Aegaea (vera fatebor) aqua.</div><div class="l">correptus saevo Veneris torrebar aeno;</div><div class="l">vinctus eram versas in mea terga manus.</div><div class="l">ecce coronatae portum tetigere carinae,</div><div class="l">traiectae Syrtes, ancora iacta mihist.</div><div class="l">nunc demum vasto fessi resipiscimus aestu,</div><div class="l">vulneraque ad sanum nunc coiere mea.</div><div class="l">Mens Bona, si qua dea's, tua me in sacraria dono!</div><div class="l">exciderunt surdo tot mea vota Iovi.</div></div><div class="textpart" id="index.xml-body.1_div.1_div.3_div.25"><h4><span class="headingNumber">1.3.25. </span></h4><div class="l">Risus eram positis inter convivia mensis,</div><div class="l">et de me poterat quilibet esse loquax.</div><div class="l">quinque tibi potui servire fideliter annos:</div><div class="l">ungue meam morso saepe querere fidem.</div><div class="l">nil moveor lacrimis: ista sum captus ab arte;</div><div class="l">semper ab insidiis, Cynthia, flere soles.</div><div class="l">flebo ego discedens, sed fletum iniuria vincit:</div><div class="l">tu bene conveniens non sinis ire iugum.</div><div class="l">limina iam nostris valeant lacrimantia verbis,</div><div class="l">nec tamen irata ianua fracta manu.</div><div class="l">at te celatis aetas gravis urgeat annis,</div><div class="l">et veniat formae ruga sinistra tuae!</div><div class="l">vellere tum cupias albos a stirpe capillos,</div><div class="l">iam speculo rugas increpitante tibi,</div><div class="l">exclusa inque vicem fastus patiare superbos,</div><div class="l">et quae fecisti facta queraris anus!</div><div class="l">has tibi fatalis cecinit mea pagina diras:</div><div class="l">eventum formae disce timere tuae!</div></div></div><div class="textpart" id="index.xml-body.1_div.1_div.4"><h3><span class="headingNumber">1.4. </span></h3><div class="textpart" id="index.xml-body.1_div.1_div.4_div.1"><h4><span class="headingNumber">1.4.1. </span></h4><div class="l">hoc, quodcumque uides, hospes, qua maxima Roma est,</div><div class="l">ante Phrygem Aenean collis et herba fuit;</div><div class="l">atque ubi Nauali stant sacra Palatia Phoebo,</div><div class="l">Euandri profugae concubuere boues.</div><div class="l">fictilibus creuere deis haec aurea templa,</div><div class="l">nec fuit opprobrio facta sine arte casa;</div><div class="l">Tarpeiusque pater nuda de rupe tonabat,</div><div class="l">et Tiberis nostris aduena bubus erat.</div><div class="l">qua gradibus domus ista Remi se sustulit, olim</div><div class="l">unus erat fratrum maxima regna focus.</div><div class="l">curia, praetexto quae nunc nitet alta senatu,</div><div class="l">pellitos habuit, rustica corda, Patres.</div><div class="l">bucina cogebat priscos ad uerba Quiritis:</div><div class="l">centum illi in prato saepe senatus erat.</div><div class="l">nec sinuosa cauo pendebant uela theatro,</div><div class="l">pulpita sollemnis non oluere crocos.</div><div class="l">nulli cura fuit externos quaerere diuos,</div><div class="l">cum tremeret patrio pendula turba sacro,</div><div class="l">annuaque accenso celebrante Parilia faeno,</div><div class="l">qualia nunc curto lustra nouantur equo.</div><div class="l">Vesta coronatis pauper gaudebat asellis,</div><div class="l">ducebant macrae uilia sacra boues.</div><div class="l">parua saginati lustrabant compita porci,</div><div class="l">pastor et ad calamos exta litabat ouis.</div><div class="l">uerbera pellitus saetosa mouebat arator,</div><div class="l">unde licens Fabius sacra Lupercus habet.</div><div class="l">nec rudis infestis miles radiabat in armis:</div><div class="l">miscebant usta proelia nuda sude.</div><div class="l">prima galeritus posuit praetoria Lycmon,</div><div class="l">magnaque pars Tatio rerum erat inter ouis.</div><div class="l">hinc Tities Ramnesque uiri Luceresque Soloni,</div><div class="l">quattuor hinc albos Romulus egit equos.</div><div class="l">quippe suburbanae parua minus urbe Bouillae</div><div class="l">et, qui nunc nulli, maxima turba Gabi.</div><div class="l">et stetit Alba potens, albae suis omine nata,</div><div class="l">ac tibi Fidenas longa erat isse uia.</div><div class="l">nil patrium nisi nomen habet Romanus alumnus:</div><div class="l">sanguinis altricem non pudet esse lupam.</div><div class="l">huc melius profugos misisti, Troia, Penatis;</div><div class="l">heu quali uecta est Dardana puppis aue!</div><div class="l">iam bene spondebant tunc omina, quod nihil illam</div><div class="l">laeserat abiegni uenter apertus equi,</div><div class="l">cum pater in nati trepidus ceruice pependit,</div><div class="l">et uerita est umeros urere flamma pios.</div><div class="l">tunc animi uenere Deci Brutique secures,</div><div class="l">uexit et ipsa sui Caesaris arma Venus,</div><div class="l">arma resurgentis portans uictricia Troiae:</div><div class="l">felix terra tuos cepit, Iule, deos,</div><div class="l">si modo Auernalis tremulae cortina Sibyllae</div><div class="l">dixit Auentino rura pianda Remo,</div><div class="l">aut si Pergameae sero rata carmina uatis</div><div class="l">longaeuum ad Priami uera fuere caput:</div><div class="l">‘uertite equum, Danai! male uincitis! Ilia tellus</div><div class="l">uiuet, et huic cineri Iuppiter arma dabit.’</div><div class="l">optima nutricum nostris lupa Martia rebus,</div><div class="l">qualia creuerunt moenia lacte tuo!</div><div class="l">moenia namque pio coner disponere uersu:</div><div class="l">ei mihi, quod nostro est paruus in ore sonus!</div><div class="l">sed tamen exiguo quodcumque e pectore riui</div><div class="l">fluxerit, hoc patriae seruiet omne meae.</div><div class="l">Ennius hirsuta cingat sua dicta corona:</div><div class="l">mi folia ex hedera porrige, Bacche, tua,</div><div class="l">ut nostris tumefacta superbiat Vmbria libris,</div><div class="l">Vmbria Romani patria Callimachi!</div><div class="l">scandentis quisquis cernit de uallibus arces,</div><div class="l">ingenio muros aestimet ille meo!</div><div class="l">Roma, faue, tibi surgit opus, date candida ciues</div><div class="l">omina, et inceptis dextera cantet auis!</div><div class="l">sacra diesque canam et cognomina prisca locorum:</div><div class="l">has meus ad metas sudet oportet equus.</div><div class="l">quo ruis imprudens, uage, dicere fata, Properti?</div><div class="l">non sunt a dextro condita fila colo.</div><div class="l">accersis lacrimas cantans, auersus Apollo:</div><div class="l">poscis ab inuita uerba pigenda lyra.</div><div class="l">certa feram certis auctoribus, aut ego uates</div><div class="l">nescius aerata signa mouere pila.</div><div class="l">me creat Archytae suboles Babylonius Orops</div><div class="l">Horon, et a proauo ducta Conone domus.</div><div class="l">di mihi sunt testes non degenerasse propinquos,</div><div class="l">inque meis libris nil prius esse fide.</div><div class="l">nunc pretium fecere deos et (fallitur auro</div><div class="l">Iuppiter) obliquae signa iterata rotae</div><div class="l">felicesque Iouis stellas Martisque rapaces</div><div class="l">et graue Saturni sidus in omne caput;</div><div class="l">quid moueant Pisces animosaque signa Leonis,</div><div class="l">lotus et Hesperia quid Capricornus aqua.</div><div class="l"><span class="strikethrough">dicam: “Troia cades, et Troica Roma, resurges;”</span></div><div class="l"><span class="strikethrough">et maris et terrae longa sepulcra canam.</span></div><div class="l">dixi ego, cum geminos produceret Arria natos</div><div class="l">(illa dabat natis arma uetante deo):</div><div class="l">non posse ad patrios sua pila referre Penatis:</div><div class="l">nempe meam firmant nunc duo busta fidem.</div><div class="l">quippe Lupercus, equi dum saucia protegit ora,</div><div class="l">heu sibi prolapso non bene cauit equo;</div><div class="l">Gallus at, in castris dum credita signa tuetur,</div><div class="l">concidit ante aquilae rostra cruenta suae:</div><div class="l">fatales pueri, duo funera matris auarae!</div><div class="l">uera, sed inuito, contigit ista fides.</div><div class="l">idem ego, cum Cinarae traheret Lucina dolores,</div><div class="l">et facerent uteri pondera lenta moram,</div><div class="l"><span class="q">‘Iunonis facito uotum impetrabile’</span> dixi:</div><div class="l">illa parit: libris est data palma meis!</div><div class="l">hoc neque harenosum Libyae Iouis explicat antrum,</div><div class="l">aut sibi commissos fibra locuta deos,</div><div class="l">aut si quis motas cornicis senserit alas,</div><div class="l">umbraue quae magicis mortua prodit aquis:</div><div class="l">aspicienda uia est caeli uerusque per astra</div><div class="l">trames, et ab zonis quinque petenda fides.</div><div class="l">exemplum graue erit Calchas: namque Aulide it</div><div class="l">ille bene haerentis ad pia saxa ratis;</div><div class="l">idem Agamemnoniae ferrum ceruice puellae</div><div class="l">tinxit, et Atrides uela cruenta dedit;</div><div class="l">nec rediere tamen Danai: tu diruta fletum</div><div class="l">supprime et Euboicos respice, Troia, sinus!</div><div class="l">Nauplius ultores sub noctem porrigit ignis,</div><div class="l">et natat exuuiis Graecia pressa suis.</div><div class="l">uictor Oiliade, rape nunc et dilige uatem,</div><div class="l">quam uetat auelli ueste Minerua sua!</div><div class="l">hactenus historiae: nunc ad tua deuehar astra;</div><div class="l">incipe tu lacrimis aequus adesse nouis.</div><div class="l">Vmbria te notis antiqua Penatibus edit -- </div><div class="l">mentior? an patriae tangitur ora tuae?-- </div><div class="l">qua nebulosa cauo rorat Meuania campo,</div><div class="l">et lacus aestiuis intepet Vmber aquis,</div><div class="l">scandentisque Asis consurgit uertice murus,</div><div class="l">murus ab ingenio notior ille tuo.</div><div class="l">ossaque legisti non illa aetate legenda</div><div class="l">patris et in tenuis cogeris ipse lares:</div><div class="l">nam tua cum multi uersarent rura iuuenci,</div><div class="l">abstulit excultas pertica tristis opes.</div><div class="l">mox ubi bulla rudi dimissa est aurea collo,</div><div class="l">matris et ante deos libera sumpta toga,</div><div class="l">tum tibi pauca suo de carmine dictat Apollo</div><div class="l">et uetat insano uerba tonare Foro.</div><div class="l">at tu finge elegos, fallax opus: haec tua castra! -</div><div class="l">scribat ut exemplo cetera turba tuo.</div><div class="l">militiam Veneris blandis patiere sub armis,</div><div class="l">et Veneris Pueris utilis hostis eris.</div><div class="l">nam tibi uictrices quascumque labore parasti,</div><div class="l">eludit palmas una puella tuas:</div><div class="l">et bene cum fixum mento discusseris uncum,</div><div class="l">nil erit hoc: rostro te premet ansa tuo.</div><div class="l">illius arbitrio noctem lucemque uidebis:</div><div class="l">gutta quoque ex oculis non nisi iussa cadet.</div><div class="l">nec mille excubiae nec te signata iuuabunt</div><div class="l">limina: persuasae fallere rima sat est.</div><div class="l">nunc tua uel mediis puppis luctetur in undis,</div><div class="l">uel licet armatis hostis inermis eas,</div><div class="l">uel tremefacta cauo tellus diducat hiatum:</div><div class="l">octipedis Cancri terga sinistra time.</div></div><div class="textpart" id="index.xml-body.1_div.1_div.4_div.2"><h4><span class="headingNumber">1.4.2. </span></h4><div class="l">quid mirare meas tot in uno corpore formas,</div><div class="l">accipe Vertumni signa paterna dei.</div><div class="l">Tuscus ego <span class="add">⟨et⟩</span> Tuscis orior, nec paenitet inter</div><div class="l">proelia Volsinios deseruisse focos.</div><div class="l">haec me turba iuuat, nec templo laetor eburno:</div><div class="l">Romanum satis est posse uidere Forum.</div><div class="l">hac quondam Tiberinus iter faciebat, et aiunt</div><div class="l">remorum auditos per uada pulsa sonos:</div><div class="l">at postquam ille suis tantum concessit alumnis,</div><div class="l">Vertumnus uerso dicor ab amne deus.</div><div class="l"><span class="gap"> [...]</span></div><div class="l">seu, quia uertentis fructum praecepimus anni,</div><div class="l">Vertumni rursus credidit esse sacrum.</div><div class="l">prima mihi uariat liuentibus uua racemis,</div><div class="l">et coma lactenti spicea fruge tumet;</div><div class="l">hic dulcis cerasos, hic autumnalia pruna</div><div class="l">cernis et aestiuo mora rubere die;</div><div class="l">insitor hic it pomosa uota corona,</div><div class="l">cum pirus inuito stipite mala tulit.</div><div class="l">mendax fama, noces: alius mihi nominis index:</div><div class="l">de se narranti tu modo crede deo.</div><div class="l">opportuna mea est cunctis natura figuris:</div><div class="l">in quamcumque uoles uerte, decorus ero.</div><div class="l">indue me Cois, fiam non dura puella:</div><div class="l">meque uirum sumpta quis neget esse toga?</div><div class="l">da falcem et torto frontem mihi comprime faeno:</div><div class="l">iurabis nostra gramina secta manu.</div><div class="l">arma tuli quondam et, memini, laudabar in illis:</div><div class="l">corbis et imposito pondere messor eram.</div><div class="l">sobrius ad lites: at cum est imposta corona,</div><div class="l">clamabis capiti uina subisse meo.</div><div class="l">cinge caput mitra, speciem furabor Iacchi;</div><div class="l">furabor Phoebi, si modo plectra dabis.</div><div class="l">cassibus impositis uenor: sed harundine sumpta</div><div class="l">fautor plumoso sum deus aucupio.</div><div class="l">est etiam aurigae species Vertumnus et eius</div><div class="l">traicit alterno qui leue pondus equo.</div><div class="l">suppetat hic, piscis calamo praedabor, et ibo</div><div class="l">mundus demissis institor in tunicis.</div><div class="l">pastorem ad baculum possum curuare uel idem</div><div class="l">sirpiculis medio puluere ferre rosam.</div><div class="l">nam quid ego adiciam, de quo mihi maxima fama est,</div><div class="l">hortorum in manibus dona probata meis?</div><div class="l">caeruleus cucumis tumidoque cucurbita uentre</div><div class="l">me notat et iunco brassica uincta leui;</div><div class="l">nec flos ullus hiat pratis, quin ille decenter</div><div class="l">impositus fronti langueat ante meae.</div><div class="l">at mihi, quod formas unus uertebar in omnis,</div><div class="l">nomen ab euentu patria lingua dedit;</div><div class="l">et tu, Roma, meis tribuisti praemia Tuscis,</div><div class="l">(unde hodie Vicus nomina Tuscus habet),</div><div class="l">tempore quo sociis uenit Lycomedius armis</div><div class="l">atque Sabina feri contudit arma Tati.</div><div class="l">uidi ego labentis acies et tela caduca,</div><div class="l">atque hostis turpi terga dedisse fugae.</div><div class="l">sed facias, diuum Sator, ut Romana per aeuum</div><div class="l">transeat ante meos turba togata pedes.</div><div class="l">sex superant uersus: te, qui ad uadimonia curris,</div><div class="l">non moror: haec spatiis ultima creta meis.</div><div class="l">stipes acernus eram, properanti falce dolatus,</div><div class="l">ante Numam grata pauper in urbe deus.</div><div class="l">at tibi, Mamurri, formae caelator aenae,</div><div class="l">tellus artifices ne terat Osca manus,</div><div class="l">qui me tam docilis potuisti fundere in usus.</div><div class="l">unum opus est, operi non datur unus honos.</div></div><div class="textpart" id="index.xml-body.1_div.1_div.4_div.3"><h4><span class="headingNumber">1.4.3. </span></h4><div class="l">haec Arethusa suo mittit mandata Lycotae,</div><div class="l">cum totiens absis, si potes esse meus.</div><div class="l">si qua tamen tibi lecturo pars oblita derit,</div><div class="l">haec erit e lacrimis facta litura meis:</div><div class="l">aut si qua incerto fallet te littera tractu,</div><div class="l">signa meae dextrae iam morientis erunt.</div><div class="l">te modo uiderunt iteratos Bactra per ortus,</div><div class="l">te modo munito Sericus hostis equo,</div><div class="l">hibernique Getae, pictoque Britannia curru,</div><div class="l">ustus et Eoa decolor Indus aqua.</div><div class="l">haecne marita fides et parce auia noctes,</div><div class="l">cum rudis urgenti bracchia uicta dedi?</div><div class="l">quae mihi deductae fax omen praetulit, illa</div><div class="l">traxit ab euerso lumina nigra rogo;</div><div class="l">et Stygio sum sparsa lacu, nec recta capillis</div><div class="l">uitta data est: nupsi non comitante deo.</div><div class="l">omnibus heu portis pendent mea noxia uota:</div><div class="l">texitur haec castris quarta lacerna tuis.</div><div class="l">occidat, immerita qui carpsit ab arbore uallum</div><div class="l">et struxit querulas rauca per ossa tubas,</div><div class="l">dignior obliquo funem qui torqueat Ocno,</div><div class="l">aeternusque tuam pascat, aselle, famem!</div><div class="l">dic mihi, num teneros urit lorica lacertos?</div><div class="l">num grauis imbellis atterit hasta manus?</div><div class="l">haec noceant potius, quam dentibus ulla puella</div><div class="l">det mihi plorandas per tua colla notas!</div><div class="l">diceris et macie uultum tenuasse: sed opto</div><div class="l">e desiderio sit color iste meo.</div><div class="l">at mihi cum noctes induxit uesper amaras,</div><div class="l">si qua relicta iacent, osculor arma tua;</div><div class="l">tum queror in toto non sidere pallia lecto,</div><div class="l">lucis et auctores non dare carmen auis.</div><div class="l">noctibus hibernis castrensia pensa laboro</div><div class="l">et Tyria in clauos uellera secta tuos;</div><div class="l">et disco, qua parte fluat uincendus Araxes,</div><div class="l">quot sine aqua Parthus milia currat equus;</div><div class="l">cogor et e tabula pictos ediscere mundos,</div><div class="l">qualis et haec docti sit positura dei,</div><div class="l">quae tellus sit lenta gelu, quae putris ab aestu,</div><div class="l">uentus in Italiam qui bene uela ferat.</div><div class="l">assidet una soror, curis et pallida nutrix</div><div class="l">peierat hiberni temporis esse moras.</div><div class="l">felix Hippolyte! nuda tulit arma papilla</div><div class="l">et texit galea barbara molle caput.</div><div class="l">Romanis utinam patuissent castra puellis!</div><div class="l">essem militiae sarcina fida tuae,</div><div class="l">nec me tardarent Scythiae iuga, cum Paper altas</div><div class="l">Africus in glaciem frigore nectit aquas.</div><div class="l">omnis amor magnus, sed aperto in coniuge maior:</div><div class="l">hanc Venus, ut uiuat, uentilat ipsa facem.</div><div class="l">nam mihi quo Poenis ter purpura fulgeat ostris</div><div class="l">crystallusque meas ornet aquosa manus?</div><div class="l">omnia surda tacent, rarisque assueta kalendis</div><div class="l">uix aperit clausos una puella Lares,</div><div class="l">Claugidos et catulae uox est mihi grata querentis:</div><div class="l">illa tui partem uindicat una tori.</div><div class="l">flore sacella tego, uerbenis compita uelo,</div><div class="l">et crepat ad ueteres herba Sabina focos.</div><div class="l">siue in finitimo gemuit stans noctua tigno,</div><div class="l">seu uoluit tangi parca lucerna mero,</div><div class="l">illa dies hornis caedem denuntiat agnis,</div><div class="l">succinctique calent ad noua lucra popae.</div><div class="l">ne, precor, ascensis tanti sit gloria Bactris,</div><div class="l">raptaue odorato carbasa lina duci,</div><div class="l">plumbea cum tortae sparguntur pondera fundae,</div><div class="l">subdolus et uersis increpat arcus equis!</div><div class="l">sed (tua sic domitis Parthae telluris alumnis</div><div class="l">pura triumphantis hasta sequatur equos)</div><div class="l">incorrupta mei conserua foedera lecti!</div><div class="l">hac ego te sola lege redisse uelim:</div><div class="l">armaque cum tulero portae uotiua Capenae,</div><div class="l">subscribam ‘salvo grata puella uiro.’</div></div><div class="textpart" id="index.xml-body.1_div.1_div.4_div.4"><h4><span class="headingNumber">1.4.4. </span></h4><div class="l">Tarpeium nemus et Tarpeiae turpe sepulcrum</div><div class="l">fabor et antiqui limina capta Iouis.</div><div class="l">lucus erat felix hederoso conditus antro,</div><div class="l">multaque natiuis obstrepit arbor aquis,</div><div class="l">Siluani ramosa domus, quo dulcis ab aestu</div><div class="l">fistula poturas ire iubebat ouis.</div><div class="l">hunc Tatius fontem uallo praecingit acerno,</div><div class="l">fidaque suggesta castra coronat humo.</div><div class="l">quid tum Roma fuit, tubicen uicina Curetis</div><div class="l">cum quateret lento murmure saxa Iouis?</div><div class="l">atque ubi nunc terris dicuntur iura subactis,</div><div class="l">stabant Romano pila Sabina Foro.</div><div class="l">murus erant montes: ubi nunc est curia saepta,</div><div class="l">bellicus ex illo fonte bibebat equus.</div><div class="l">hinc Tarpeia deae fontem libauit: at illi</div><div class="l">urgebat medium fictilis urna caput.</div><div class="l">et satis una malae potuit mors esse puellae,</div><div class="l">quae uoluit flammas fallere, Vesta, tuas?</div><div class="l">uidit harenosis Tatium proludere campis</div><div class="l">pictaque per flauas arma leuare iubas:</div><div class="l">obstipuit regis facie et regalibus armis,</div><div class="l">interque oblitas excidit urna manus.</div><div class="l">saepe illa immeritae causata est omina lunae,</div><div class="l">et sibi tingendas dixit in amne comas:</div><div class="l">saepe tulit blandis argentea lilia Nymphis,</div><div class="l">Romula ne faciem laederet hasta Tati.</div><div class="l">dumque subit primo Capitolia nubila fumo,</div><div class="l">rettulit hirsutis bracchia secta rubis,</div><div class="l">et sua Tarpeia residens ita fleuit ab arce</div><div class="l">uulnera, uicino non patienda Ioui:</div><div class="l">‘ignes castrorum et Tatiae praetoria turmae</div><div class="l">et formosa oculis arma Sabina meis,</div><div class="l">o utinam ad uestros sedeam captiua Penatis,</div><div class="l">dum captiua mei conspicer ora Tati!</div><div class="l">Romani montes, et montibus addita Roma,</div><div class="l">et ualeat probro Vesta pudenda meo:</div><div class="l">ille equus, ille meos in castra reponet amores,</div><div class="l">cui Tatius dextras collocat ipse iubas!</div><div class="l">quid mirum in patrios Scyllam saeuisse capillos,</div><div class="l">candidaque in saeuos inguina uersa canis?</div><div class="l">prodita quid mirum fraterni cornua monstri,</div><div class="l">cum patuit lecto stamine torta uia?</div><div class="l">quantum ego sum Ausoniis crimen factura puellis,</div><div class="l">improba uirgineo lecta ministra foco!</div><div class="l">Pallados exstinctos si quis mirabitur ignis,</div><div class="l">ignoscat: lacrimis spargitur ara meis.</div><div class="l">cras, ut rumor ait, tota potabitur urbe:</div><div class="l">tu cape spinosi rorida terga iugi.</div><div class="l">lubrica tota uia est et perfida: quippe tacentis</div><div class="l">fallaci celat limite semper aquas.</div><div class="l">o utinam magicae nossem cantamina Musae!</div><div class="l">haec quoque formoso lingua tulisset opem.</div><div class="l">te toga picta decet, non quem sine matris honore</div><div class="l">nutrit inhumanae dura papilla lupae.</div><div class="l">hic, hospes, patria metuar regina sub aula?</div><div class="l">dos tibi non humilis prodita Roma uenit.</div><div class="l">si minus, at raptae ne sint impune Sabinae:</div><div class="l">me rape et alterna lege repende uices!</div><div class="l">commissas acies ego possum ere: nuptae</div><div class="l">uos medium palla foedus inite mea.</div><div class="l">adde Hymenaee modos, tubicen fera murmura conde:</div><div class="l">credite, uestra meus molliet arma torus.</div><div class="l">et iam quarta canit uenturam bucina lucem,</div><div class="l">ipsaque in Oceanum sidera lapsa cadunt.</div><div class="l">experiar somnum, de te mihi somnia quaeram:</div><div class="l">fac uenias oculis umbra benigna meis.’</div><div class="l">dixit, et incerto permisit bracchia somno,</div><div class="l">nescia se furiis accubuisse nouis.</div><div class="l">nam Vesta, Iliacae felix tutela fauillae,</div><div class="l">culpam alit et plures condit in ossa faces.</div><div class="l">illa ruit, qualis celerem prope Thermodonta</div><div class="l">Strymonis abscisso fertur aperta sinu.</div><div class="l">urbi festus erat (dixere Parilia patres),</div><div class="l">hic primus coepit moenibus esse dies,</div><div class="l">annua pastorum conuiuia, lusus in urbe,</div><div class="l">cum pagana madent fercula diuitiis,</div><div class="l">cumque super raros faeni flammantis aceruos</div><div class="l">traicit immundos ebria turba pedes.</div><div class="l">Romulus excubias decreuit in otia i</div><div class="l">atque intermissa castra silere tuba.</div><div class="l">hoc Tarpeia suum tempus rata conuenit hostem:</div><div class="l">pacta ligat, pactis ipsa futura comes.</div><div class="l">mons erat ascensu dubius festoque remissus</div><div class="l">nec mora, uocalis occupat ense canis.</div><div class="l">omnia praebebant somnos: sed Iuppiter unus</div><div class="l">decreuit poenis inuigilare suis.</div><div class="l">prodiderat portaeque fidem patriamque iacentem,</div><div class="l">nubendique petit, quem uelit, ipsa diem.</div><div class="l">at Tatius (neque enim sceleri dedit hostis honorem)</div><div class="l"><span class="q">‘nube’</span> ait <span class="q">‘et regni scande cubile mei!’</span></div><div class="l">dixit, et ingestis comitum super obruit armis.</div><div class="l">haec, uirgo, officiis dos erat apta tuis.</div><div class="l">a duce Tarpeia mons est cognomen adeptus:</div><div class="l">o vigil, iniuste praemia sortis habes.</div></div><div class="textpart" id="index.xml-body.1_div.1_div.4_div.5"><h4><span class="headingNumber">1.4.5. </span></h4><div class="l">terra tuum spinis obducat, lena, sepulcrum,</div><div class="l">et tua, quod non uis, sentiat umbra sitim;</div><div class="l">nec sedeant cineri Manes, et Cerberus ultor</div><div class="l">turpia ieiuno terreat ossa sono!</div><div class="l">docta uel Hippolytum Veneri mollire negantem,</div><div class="l">concordique toro pessima semper auis,</div><div class="l">Penelopen quoque neglecto rumore mariti</div><div class="l">nubere lasciuo cogeret Antinoo.</div><div class="l">illa uelit, poterit magnes non ducere ferrum,</div><div class="l">et uolucris nidis esse nouerca suis.</div><div class="l">quippe et, Collinas ad fossam mouerit herbas,</div><div class="l">stantia currenti diluerentur aqua:</div><div class="l">audax cantatae leges imponere lunae</div><div class="l">et sua nocturno fallere terga lupo,</div><div class="l">posset ut intentos astu caecare maritos,</div><div class="l">cornicum immeritas eruit ungue genas;</div><div class="l">consuluitque striges nostro de sanguine, et in me</div><div class="l">hippomanes fetae semina legit equae.</div><div class="l">exorabat opus uerbis, ceu blanda perure</div><div class="l">saxosamque ferat sedula culpa uiam:</div><div class="l">‘si te Eoa Dorozantum iuuat aurea ripa</div><div class="l">et quae sub Tyria concha superbit aqua,</div><div class="l">Eurypylique placet Coae textura Mineruae,</div><div class="l">sectaque ab Attalicis putria signa toris,</div><div class="l">seu quae palmiferae mittunt uenalia Thebae,</div><div class="l">murreaque in Parthis pocula cocta focis;</div><div class="l">sperne fidem, prouolue deos, mendacia uincant,</div><div class="l">frange et damnosae iura pudicitiae!</div><div class="l">et simulare uirum pretium facit: utere causis!</div><div class="l">maior dilata nocte recurret amor.</div><div class="l">si tibi forte comas uexauerit, utilis ira:</div><div class="l">post modo mercata pace premendus erit.</div><div class="l">denique ubi amplexu Venerem promiseris empto,</div><div class="l">fac simules puros Isidis esse dies.</div><div class="l">ingerat Aprilis Iole tibi, tundat Amycle</div><div class="l">natalem Mais Idibus esse tuum.</div><div class="l">supplex ille sedet — posita tu scribe cathedra</div><div class="l">quidlibet! has artis si pauet ille, tenes!</div><div class="l">semper habe morsus circa tua colla recentis,</div><div class="l">litibus alternis quos putet esse datos.</div><div class="l">nec te Medeae delectent probra sequacis</div><div class="l">(nempe tulit fastus ausa rogare prior),</div><div class="l">sed potius mundi Thais pretiosa Menandri,</div><div class="l">cum ferit astutos comica moecha Getas.</div><div class="l">in mores te uerte uiri: si cantica iactat,</div><div class="l">i comes et uoces ebria iunge tuas.</div><div class="l">ianitor ad dantis uigilet: si pulset inanis,</div><div class="l">surdus in obductam somniet usque seram.</div><div class="l">nec tibi displiceat miles non factus amori,</div><div class="l">nauta nec attrita si ferat aera manu,</div><div class="l">aut quorum titulus per barbara colla pependit,</div><div class="l">cretati medio cum saluere foro.</div><div class="l">aurum spectato, non quae manus afferat aurum!</div><div class="l">uersibus auditis quid nisi uerba feres?</div><div class="l"><span class="strikethrough">quid iuuat ornato procedere, uita, capillo</span></div><div class="l"><span class="strikethrough">et tenuis Coa ueste mouere sinus?</span></div><div class="l">qui uersus, Coae dederit nec munera uestis,</div><div class="l">istius tibi sit surda sine arte lyra.</div><div class="l">dum uernat sanguis, dum rugis integer annus,</div><div class="l">utere, ne quid cras libet ab ore dies!</div><div class="l">uidi ego odorati uictura rosaria Paesti</div><div class="l">sub matutino cocta iacere Noto.’</div><div class="l">sed (cape torquatae, Venus o regina, columbae</div><div class="l">ob meritum ante tuos guttura secta focos)</div><div class="l">his animum nostrae dum uersat Acanthis amicae,</div><div class="l">per tenuem ossa <span class="add">⟨a me⟩</span> sunt numerata cutem.</div><div class="l">uidi ego rugoso tussim concrescere collo,</div><div class="l">sputaque per dentis ire cruenta cauos,</div><div class="l">atque animam in tegetes putrem exspirare paternas:</div><div class="l">horruit algenti pergula curua foco.</div><div class="l">exsequiae fuerint rari furtiua capilli</div><div class="l">uincula et immundo pallida mitra situ,</div><div class="l">et canis, in nostros nimis experrecta dolores,</div><div class="l">cum fallenda meo pollice clatra forent.</div><div class="l">sit tumulus lenae curto uetus amphora collo:</div><div class="l">urgeat hunc supra uis, caprifice, tua.</div><div class="l">quisquis amas, scabris hoc bustum caedite saxis,</div><div class="l">mixtaque cum saxis addite verba mala.</div></div><div class="textpart" id="index.xml-body.1_div.1_div.4_div.6"><h4><span class="headingNumber">1.4.6. </span></h4><div class="l">sacra facit uates: sint ora fauentia sacris,</div><div class="l">et cadat ante meos icta iuuenca focos.</div><div class="l">serta Philiteis certet Romana corymbis,</div><div class="l">et Cyrenaeas urna ministret aquas.</div><div class="l">costum molle date et blandi mihi turis honores,</div><div class="l">terque focum circa laneus orbis eat.</div><div class="l">spargite me lymphis, carmenque recentibus aris</div><div class="l">tibia Mygdoniis libet eburna cadis.</div><div class="l">ite procul fraudes, alio sint aere noxae:</div><div class="l">pura nouum uati laurea mollit iter.</div><div class="l">Musa, Palatini referemus Apollinis aedem:</div><div class="l">res est, Calliope, digna fauore tuo.</div><div class="l">Caesaris in nomen ducuntur carmina: Caesar</div><div class="l">dum canitur, quaeso, Iuppiter ipse uaces!</div><div class="l">est Phoebi fugiens Athamana ad litora portus,</div><div class="l">qua sinus Ioniae murmura condit aquae,</div><div class="l">Actia Iuleae pelagus monumenta carinae,</div><div class="l">nautarum uotis non operosa uia.</div><div class="l">huc mundi coiere manus: stetit aequore moles</div><div class="l">pinea, nec remis aequa fauebat auis.</div><div class="l">altera classis erat Teucro damnata Quirino,</div><div class="l">pilaque feminea turpiter acta manu:</div><div class="l">hinc Augusta ratis plenis Iouis omine uelis,</div><div class="l">signaque iam Patriae uincere docta suae.</div><div class="l">tandem aciem geminos Nereus lunarat in arcus,</div><div class="l">armorum et radiis picta tremebat aqua,</div><div class="l">cum Phoebus linquens stantem se uindice Delon</div><div class="l">(nam tulit iratos mobilis una Notos)</div><div class="l">astitit Augusti puppim super, et noua flamma</div><div class="l">luxit in obliquam ter sinuata facem.</div><div class="l">non ille attulerat crinis in colla tos</div><div class="l">aut testudineae carmen inerme lyrae,</div><div class="l">sed quali aspexit Pelopeum Agamemnona uultu,</div><div class="l">egessitque auidis Dorica castra rogis,</div><div class="l">aut qualis flexos it Pythona per orbis</div><div class="l">serpentem, imbelles quem timuere lyrae.</div><div class="l">mox ait ‘o Longa mundi seruator ab Alba,</div><div class="l">Auguste, Hectoreis cognite maior auis,</div><div class="l">uince mari: iam terra tua est: tibi militat arcus</div><div class="l">et fauet ex umeris hoc onus omne meis.</div><div class="l">e metu patriam, quae nunc te uindice freta</div><div class="l">imposuit prorae publica uota tuae.</div><div class="l">quam nisi defendes, murorum Romulus augur</div><div class="l">ire Palatinas non bene uidit auis.</div><div class="l">et nimium remis audent prope: turpe Latinis</div><div class="l">principe te fluctus regia uela pati.</div><div class="l">nec te, quod classis centenis remiget alis,</div><div class="l">terreat: inuito labitur illa mari:</div><div class="l">quodque uehunt prorae Centaurica saxa minantis,</div><div class="l">tigna caua et pictos experiere metus.</div><div class="l">frangit et attollit uires in milite causa;</div><div class="l">quae nisi iusta subest, excutit arma pudor.</div><div class="l">tempus adest, committe ratis! ego temporis auctor</div><div class="l">ducam laurigera Iulia rostra manu.’</div><div class="l">dixerat, et pharetrae pondus consumit in arcus:</div><div class="l">proxima post arcus Caesaris hasta fuit.</div><div class="l">uincit Roma fide Phoebi: dat femina poenas:</div><div class="l">sceptra per Ionias fracta uehuntur aquas.</div><div class="l">at pater Idalio miratur Caesar ab astro:</div><div class="l"><span class="q">‘sum deus; est nostri sanguinis ista fides.’</span></div><div class="l">prosequitur cantu Triton, omnesque marinae</div><div class="l">plauserunt circa libera signa deae.</div><div class="l">illa petit Nilum cumba male nixa fugaci,</div><div class="l">hoc unum, iusso non moritura die.</div><div class="l">di melius! quantus mulier foret una triumphus,</div><div class="l">ductus erat per quas ante Iugurtha uias!</div><div class="l">Actius hinc traxit Phoebus monumenta, quod eius</div><div class="l">una decem uicit missa sagitta ratis.</div><div class="l">bella satis cecini: citharam iam poscit Apollo</div><div class="l">uictor et ad placidos exuit arma choros.</div><div class="l">candida nunc molli subeant conuiuia luco;</div><div class="l">blanditiaeque fluant per mea colla rosae,</div><div class="l">uinaque fundantur prelis elisa Falernis,</div><div class="l">terque lauet nostras spica Cilissa comas.</div><div class="l">ingenium positis irritet Musa poetis:</div><div class="l">Bacche, soles Phoebo fertilis esse tuo.</div><div class="l">ille paludosos memoret seruire Sycambros,</div><div class="l">Cepheam hic Meroen fuscaque regna canat,</div><div class="l">hic referat sero confessum foedere Parthum:</div><div class="l">‘reddat signa Remi, mox dabit ipse sua:</div><div class="l">siue aliquid pharetris Augustus parcet Eois,</div><div class="l">differat in pueros ista tropaea suos.</div><div class="l">gaude, Crasse, nigras si quid sapis inter harenas:</div><div class="l">ire per Euphraten ad tua busta licet.’</div><div class="l">sic noctem patera, sic ducam carmine, donec</div><div class="l">iniciat radios in mea uia dies.</div></div><div class="textpart" id="index.xml-body.1_div.1_div.4_div.7"><h4><span class="headingNumber">1.4.7. </span></h4><div class="l">Sunt aliquid Manes: letum non omnia finit,</div><div class="l">luridaque euictos effugit umbra rogos.</div><div class="l">Cynthia namque meo uisa est incumbere fulcro,</div><div class="l">murmur ad extremae nuper humata uiae,</div><div class="l">cum mihi somnus ab exsequiis penderet amoris,</div><div class="l">et quererer lecti frigida regna mei.</div><div class="l">eosdem habuit secum quibus est elata capillos,</div><div class="l">eosdem oculos; lateri uestis adusta fuit,</div><div class="l">et solitum digito beryllon adederat ignis,</div><div class="l">summaque Lethaeus triuerat ora liquor.</div><div class="l">spirantisque animos et uocem misit: at illi</div><div class="l">pollicibus fragiles increpuere manus:</div><div class="l">‘perfide nec cuiquam melior sperande puellae,</div><div class="l">in te iam uires somnus habere potest?</div><div class="l">iamne tibi exciderant uigilacis furta Suburae</div><div class="l">et mea nocturnis trita fenestra dolis?</div><div class="l">per quam demisso quotiens tibi fune pependi,</div><div class="l">alterna ueniens in tua colla manu!</div><div class="l">saepe Venus triuio commissa est, pectore mixto</div><div class="l">fecerunt tepidas pallia nostra uias.</div><div class="l">foederis heu taciti, cuius fallacia uerba</div><div class="l">non audituri diripuere Noti.</div><div class="l">at mihi non oculos quisquam inclamauit euntis:</div><div class="l">unum impetrassem te reuocante diem:</div><div class="l">nec crepuit fissa me propter harundine custos,</div><div class="l">laesit et obiectum tegula curta caput.</div><div class="l">denique quis nostro curuum te funere uidit,</div><div class="l">atram quis lacrimis incaluisse togam?</div><div class="l">si piguit portas ultra procedere, at illuc</div><div class="l">iussisses lectum lentius ire meum.</div><div class="l">cur uentos non ipse rogis, ingrate, petisti?</div><div class="l">cur nardo flammae non oluere meae?</div><div class="l">hoc etiam graue erat, nulla mercede hyacinthos</div><div class="l">inicere et fracto busta piare cado.</div><div class="l">Lygdamus uratur — candescat lamina uernae —</div><div class="l">sensi ego, cum insidiis pallida uina bibi —</div><div class="l">at Nomas — arcanas tollat uersuta saliuas;</div><div class="l">dicet damnatas ignea testa manus.</div><div class="l">quae modo per uilis inspecta est publica noctes,</div><div class="l">haec nunc aurata cyclade signat humum;</div><div class="l">et grauiora rependit iniquis pensa quasillis,</div><div class="l">garrula de facie si qua locuta mea est;</div><div class="l">nostraque quod Petale tulit ad monumenta coronas,</div><div class="l">codicis immundi uincula sentit anus;</div><div class="l">caeditur et Lalage tortis suspensa capillis,</div><div class="l">per nomen quoniam est ausa rogare meum.</div><div class="l">te patiente meae conflauit imaginis aurum,</div><div class="l">ardente e nostro dotem habitura rogo.</div><div class="l">non tamen insector, quamuis mereare, Properti:</div><div class="l">longa mea in libris regna fuere tuis.</div><div class="l">iuro ego Fatorum nulli reuolubile carmen,</div><div class="l">tergeminusque canis sic mihi molle sonet,</div><div class="l">me seruasse fidem. si fallo, uipera nostris</div><div class="l">sibilet in tumulis et super ossa cubet.</div><div class="l">nam gemina est sedes turpem sortita per amnem,</div><div class="l">turbaque diuersa remigat omnis aqua.</div><div class="l">unda Clytaemestrae stuprum uehit altera, Cressae</div><div class="l">portat mentitae lignea monstra bouis.</div><div class="l">ecce coronato pars altera rapta phaselo,</div><div class="l">mulcet ubi Elysias aura beata rosas,</div><div class="l">qua numerosa fides, quaque aera rotunda Cybebes</div><div class="l">mitratisque sonant Lydia plectra choris.</div><div class="l">Andromedeque et Hypermestre sine fraude maritae</div><div class="l">narrant historiae tempora nota suae:</div><div class="l">haec sua maternis queritur liuere catenis</div><div class="l">bracchia nec meritas frigida saxa manus;</div><div class="l">narrat Hypermestre magnum ausas esse sorores,</div><div class="l">in scelus hoc animum non ualuisse suum.</div><div class="l">sic mortis lacrimis uitae sancimus amores:</div><div class="l">celo ego perfidiae crimina multa tuae.</div><div class="l">sed tibi nunc mandata damus, si forte moueris,</div><div class="l">si te non totum Chloridos herba tenet:</div><div class="l">nutrix in tremulis ne quid desideret annis</div><div class="l">Parthenie: potuit, nec tibi auara fuit.</div><div class="l">deliciaeque meae Latris, cui nomen ab usu est,</div><div class="l">ne speculum dominae porrigat illa nouae.</div><div class="l">et quoscumque meo fecisti nomine uersus,</div><div class="l">ure mihi: laudes desine habere meas.</div><div class="l">pelle hederam tumulo, mihi quae praegnante corymbo</div><div class="l">mollia contortis alligat ossa comis.</div><div class="l">ramosis Anio qua pomifer incubat aruis,</div><div class="l">et numquam Herculeo numine pallet ebur,</div><div class="l">hic carmen media dignum me scribe columna,</div><div class="l">sed breue, quod currens uector ab urbe legat:</div><div class="l">‘hic Tiburtina iacet aurea Cynthia terra:</div><div class="l">accessit ripae laus, Aniene, tuae.’</div><div class="l">nec tu sperne piis uenientia somnia portis:</div><div class="l">cum pia uenerunt somnia, pondus habent.</div><div class="l">nocte uagae ferimur, nox clausas liberat umbras,</div><div class="l">errat et abiecta Cerberus ipse sera.</div><div class="l">luce iubent leges Lethaea ad stagna reuerti:</div><div class="l">nos uehimur, uectum nauta recenset onus.</div><div class="l">nunc te possideant aliae: mox sola tenebo:</div><div class="l">mecum eris, et mixtis ossibus ossa teram.’</div><div class="l">haec postquam querula mecum sub lite peregit,</div><div class="l">inter conplexus excidit umbra meos.</div></div><div class="textpart" id="index.xml-body.1_div.1_div.4_div.8"><h4><span class="headingNumber">1.4.8. </span></h4><div class="l">disce, quid Esquilias hac nocte fugarit aquosas,</div><div class="l">cum uicina nouis turba cucurrit agris.</div><div class="l">Lanuuium annosi uetus est tutela draconis,</div><div class="l">hic, ubi tam rarae non perit hora morae,</div><div class="l">qua sacer abripitur caeco descensus hiatu,</div><div class="l">qua penetrat (uirgo, tale iter omne caue!)</div><div class="l">ieiuni serpentis honos, cum pabula poscit</div><div class="l">annua et ex ima sibila torquet humo.</div><div class="l">talia demissae pallent ad sacra puellae,</div><div class="l">cum temere anguino creditur ore manus.</div><div class="l">ille sibi admotas a uirgine corripit escas:</div><div class="l">uirginis in palmis ipsa canistra tremunt.</div><div class="l">si fuerint castae, redeunt in colla parentum,</div><div class="l">clamantque agricolae <span class="q">‘fertilis annus erit.’</span></div><div class="l">huc mea detonsis auecta est Cynthia mannis:</div><div class="l">causa fuit Iuno, sed mage causa Venus.</div><div class="l">Appia, dic quaeso, quantum te teste triumphum</div><div class="l">egerit effusis per tua saxa rotis!</div><div class="l"><span class="strikethrough">turpis in arcana sonuit cum rixa taberna;</span></div><div class="l"><span class="strikethrough">si sine me, famae non sine labe meae.</span></div><div class="l">spectaclum ipsa sedens primo temone pependit,</div><div class="l">ausa per impuros frena mouere locos.</div><div class="l">serica nam taceo uulsi carpenta nepotis</div><div class="l">atque armillatos colla Molossa canis,</div><div class="l">qui dabit immundae uenalia fata saginae,</div><div class="l">uincet ubi erasas barba pudenda genas.</div><div class="l">cum fieret nostro totiens iniuria lecto,</div><div class="l">mutato uolui castra mouere toro.</div><div class="l">Phyllis Auentinae quaedam est uicina Dianae,</div><div class="l">sobria grata parum: cum bibit, omne decet.</div><div class="l">altera Tarpeios est inter Teia lucos,</div><div class="l">candida, sed potae non satis unus erit.</div><div class="l">his ego constitui noctem lenire uocatis,</div><div class="l">et Venere ignota furta nouare mea.</div><div class="l">unus erat tribus in secreta lectulus herba.</div><div class="l">quaeris concubitus? inter utramque fui.</div><div class="l">Lygdamus ad cyathos, uitrique aestiua supellex</div><div class="l">et Methymnaei Graeca saliua meri.</div><div class="l">Nile, tuus tibicen erat, crotalistria phillis,</div><div class="l">haec facilis spargi munda sine arte rosa,</div><div class="l">nanus et ipse suos breuiter concretus in artus</div><div class="l">iactabat truncas ad caua buxa manus.</div><div class="l">sed neque suppletis constabat flamma lucernis,</div><div class="l">reccidit inque suos mensa supina pedes.</div><div class="l">me quoque per talos Venerem quaerente secundos</div><div class="l">semper damnosi subsiluere canes.</div><div class="l">cantabant surdo, nudabant pectora caeco:</div><div class="l">Lanuuii ad portas, ei mihi, s eram;</div><div class="l">cum subito rauci sonuerunt cardine postes,</div><div class="l">et leuia ad primos murmura facta Laris.</div><div class="l">nec mora, cum totas resupinat Cynthia ualuas,</div><div class="l">non operosa comis, sed furibunda decens.</div><div class="l">pocula mi digitos inter cecidere remissos,</div><div class="l">palluerantque ipso labra ta mero.</div><div class="l">fulminat illa oculis et quantum femina saeuit,</div><div class="l">spectaclum capta nec minus urbe fuit.</div><div class="l">Phyllidos iratos in uultum conicit unguis:</div><div class="l">territa uicinas Teia clamat aquas.</div><div class="l">lumina sopitos turbant elata Quiritis,</div><div class="l">omnis et insana semita nocte sonat.</div><div class="l">illas direptisque comis tunicisque tis</div><div class="l">excipit obscurae prima taberna uiae.</div><div class="l">Cynthia gaudet in exuuiis uictrixque recurrit</div><div class="l">et mea peruersa sauciat ora manu,</div><div class="l">imponitque notam collo morsuque cruentat,</div><div class="l">praecipueque oculos, qui meruere, ferit.</div><div class="l">atque ubi iam nostris lassauit bracchia plagis,</div><div class="l">Lygdamus ad plutei fulcra sinistra latens</div><div class="l">eruitur, geniumque meum protractus adorat.</div><div class="l">Lygdame,nil potui: tecum ego captus eram.</div><div class="l">supplicibus palmis tum demum ad foedera ueni,</div><div class="l">cum uix tangendos praebuit illa pedes,</div><div class="l">atque ait ‘admissae si uis me ignoscere culpae,</div><div class="l">accipe, quae nostrae formula legis erit.</div><div class="l">tu neque Pompeia spatiabere cultus in umbra,</div><div class="l">nec cum lasciuum sternet harena Forum.</div><div class="l">colla caue inflectas ad summum obliqua theatrum,</div><div class="l">aut lectica tuae se det aperta morae.</div><div class="l">Lygdamus in primis, omnis mihi causa querelae,</div><div class="l">ueneat et pedibus uincula bina trahat.’</div><div class="l">indixit leges: respondi ego <span class="q">‘legibus utar.’</span></div><div class="l">riserat imperio facta superba dato.</div><div class="l">dein, quemcumque locum externae tetigere puellae,</div><div class="l">suffiit, at pura limina tergit aqua,</div><div class="l">imperat et totas iterum mutare lucernas,</div><div class="l">terque meum tetigit sulpuris igne caput.</div><div class="l">atque ita mutato per singula pallia lecto</div><div class="l">respondi, et toto solvimus arma toro.</div></div><div class="textpart" id="index.xml-body.1_div.1_div.4_div.9"><h4><span class="headingNumber">1.4.9. </span></h4><div class="l">Amphitryoniades qua tempestate iuuencos</div><div class="l">egerat a stabulis, o Erythea, tuis,</div><div class="l">uenit ad inuictos pecorosa Palatia montis,</div><div class="l">et statuit fessos fessus et ipse boues,</div><div class="l">qua Velabra suo stagnabant flumine quoque</div><div class="l">nauta per urbanas uelificabat aquas.</div><div class="l">sed non infido manserunt hospite Caco</div><div class="l">incolumes: furto polluit ille Iouem.</div><div class="l">incola Cacus erat, metuendo raptor ab antro,</div><div class="l">per tria partitos qui dabat ora sonos.</div><div class="l">hic, ne certa forent manifestae signa rapinae,</div><div class="l">auersos cauda traxit in antra boues,</div><div class="l">nec sine teste deo: furem sonuere iuuenci,</div><div class="l">furis et implacidas diruit ira fores.</div><div class="l">Maenalio iacuit pulsus tria tempora ramo</div><div class="l">Cacus, et Alcides sic ait: ‘ite, boues,</div><div class="l">Herculis ite boues, nostrae labor ultime clauae,</div><div class="l">bis mihi quaesitae, bis mea praeda, boues,</div><div class="l">aruaque mugitu sancite Bouaria longo:</div><div class="l">nobile erit Romae pascua uestra Forum.’</div><div class="l">dixerat, et sicco torquet sitis ora palato,</div><div class="l">terraque non ullas feta ministrat aquas.</div><div class="l">sed procul inclusas audit ridere puellas,</div><div class="l">lucus ubi umbroso fecerat orbe nemus,</div><div class="l">femineae loca clausa deae fontesque piandos</div><div class="l">impune et nullis sacra retecta uiris.</div><div class="l">deuia puniceae uelabant limina uittae,</div><div class="l">putris odorato luxerat igne casa,</div><div class="l">populus et longis ornabat frondibus aedem,</div><div class="l">multaque cantantis umbra tegebat auis.</div><div class="l">huc ruit in siccam congesta puluere barbam,</div><div class="l">et iacit ante fores uerba minora deo:</div><div class="l">‘uos precor, o luci sacro quae luditis antro,</div><div class="l">pandite defessis hospita fana uiris.</div><div class="l">fontis egens erro circaque sonantia lymphis;</div><div class="l">et caua succepto flumine palma sat est.</div><div class="l">audistisne aliquem, tergo qui sustulit orbem?</div><div class="l">ille ego sum: Alciden terra recepta uocat.</div><div class="l">quis facta Herculeae non audit fortia clauae</div><div class="l">et numquam ad uastas irrita tela feras,</div><div class="l">atque uni Stygias homini luxisse tenebras?</div><div class="l"><span class="strikethrough">accipit: haec fesso uix mihi terra patet.</span></div><div class="l">quodsi Iunoni sacrum faceretis amarae,</div><div class="l">non clausisset aquas ipsa nouerca suas.</div><div class="l">sin aliquem uultusque meus saetaeque leonis</div><div class="l">terrent et Libyco sole perusta coma,</div><div class="l">idem ego Sidonia feci seruilia palla</div><div class="l">officia et Lydo pensa diurna colo,</div><div class="l">mollis et hirsutum cepit mihi fascia pectus,</div><div class="l">et manibus duris apta puella fui.’</div><div class="l">talibus Alcides; at talibus alma sacerdos</div><div class="l">puniceo canas stamine uincta comas:</div><div class="l">‘parce oculis, hospes, lucoque abscede uerendo;</div><div class="l">cede agedum et tuta limina linque fuga.</div><div class="l">interdicta uiris metuenda lege piatur</div><div class="l">quae se summota uindicat ara casa.</div><div class="l">magno Tiresias aspexit Pallada uates,</div><div class="l">fortia dum posita Gorgone membra lauat.</div><div class="l">di tibi dent alios fontis: haec lympha puellis</div><div class="l">auia secreti limitis unda fluit.’</div><div class="l">sic anus: ille umeris postis concussit opacos,</div><div class="l">nec tulit iratam ianua clausa sitim.</div><div class="l">at postquam exhausto iam flumine uicerat aestum,</div><div class="l">ponit uix siccis tristia iura labris:</div><div class="l">‘angulus hic mundi nunc me mea fata trahentem</div><div class="l">accipit: haec fesso uix mihi terra patet.</div><div class="l">Maxima quae gregibus deuotast Ara repertis,</div><div class="l">ara per has’ inquit ‘maxima facta manus,</div><div class="l">haec nullis umquam pateat ueneranda puellis,</div><div class="l">Herculis eximii ne sit inulta sitis.’</div><div class="l">Sancte pater salue, cui iam fauet aspera Iuno:</div><div class="l">Sancte, velis libro dexter inesse meo.</div><div class="l">huic, quoniam manibus purgatum sanxerat orbem,</div><div class="l">sic Sanctum Tatiae composuere Cures.</div></div><div class="textpart" id="index.xml-body.1_div.1_div.4_div.10"><h4><span class="headingNumber">1.4.10. </span></h4><div class="l">nunc Iouis incipiam causas aperire Feretri</div><div class="l">armaque de ducibus trina recepta tribus.</div><div class="l">magnum iter ascendo, sed dat mihi gloria uires:</div><div class="l">non iuuat e facili lecta corona iugo.</div><div class="l">imbuis exemplum primae tu, Romule, palmae</div><div class="l">huius, et exuuio plenus ab hoste redis,</div><div class="l">tempore quo portas Caeninum Acrona petentem</div><div class="l">uictor in euersum cuspide fundis equum.</div><div class="l">Acron Herculeus Caenina ductor ab arce,</div><div class="l">Roma, tuis quondam finibus horror erat.</div><div class="l">hic spolia ex umeris ausus sperare Quirini</div><div class="l">ipse dedit, sed non sanguine sicca suo.</div><div class="l">hunc uidet ante cauas librantem spicula turris</div><div class="l">Romulus et uotis occupat ante ratis:</div><div class="l"><span class="q">‘Iuppiter, haec hodie tibi uictima corruet Acron.’</span></div><div class="l">uouerat, et spolium corruit ille Ioui.</div><div class="l">urbis uirtutisque parens sic uincere sueuit,</div><div class="l">qui tulit a parco frigida castra lare.</div><div class="l">idem eques et frenis, idem fuit aptus aratris,</div><div class="l">et galea hirsuta compta lupina iuba.</div><div class="l">picta neque inducto fulgebat parma pyropo:</div><div class="l">praebebant caesi baltea lenta boues.</div><div class="l">necdum ultra Tiberim belli sonus, ultima praeda</div><div class="l">Nomentum et captae iugera terna Corae.</div><div class="l">Cossus at insequitur Veientis caede Tolumni,</div><div class="l">uincere cum Veios posse laboris erat;</div><div class="l">heu Veii ueteres! et uos tum regna fuistis,</div><div class="l">et uestro posita est aurea sella foro:</div><div class="l">nunc intra muros pastoris bucina lenti</div><div class="l">cantat, et in uestris ossibus arua metunt.</div><div class="l">forte super portae dux Veiens astitit arcem</div><div class="l">colloquiumque sua fretus ab urbe dedit:</div><div class="l">dumque aries murum cornu pulsabat aeno,</div><div class="l">uinea qua ductum longa tegebat opus,</div><div class="l">Cossus ait <span class="q">‘forti melius concurrere campo.’</span></div><div class="l">nec mora fit, plano sistit uterque gradum.</div><div class="l">di Latias iuuere manus, desecta Tolumni</div><div class="l">ceruix Romanos sanguine lauit equos.</div><div class="l">Claudius a Rheno traiectos arcuit hostis,</div><div class="l">Belgica cum uasti parma relata ducis</div><div class="l">Virdomari. genus hic Rheno iactabat ab ipso,</div><div class="l">mobilis e rectis fundere gaesa rotis.</div><div class="l">illi ut uirgatis iaculans it ab agmine bracis</div><div class="l">torquis ab incisa decidit unca gula.</div><div class="l">nunc spolia in templo tria condita: causa Feretri,</div><div class="l">omine quod certo dux ferit ense ducem;</div><div class="l">seu quia uicta suis umeris haec arma ferebant,</div><div class="l">hinc Feretri dictast ara superba Iovis.</div></div><div class="textpart" id="index.xml-body.1_div.1_div.4_div.11"><h4><span class="headingNumber">1.4.11. </span></h4><div class="l">desine, Paulle, meum lacrimis urgere sepulcrum:</div><div class="l">panditur ad nullas ianua nigra preces;</div><div class="l">cum semel infernas intrarunt funera leges,</div><div class="l">non exorato stant adamante uiae.</div><div class="l">te licet orantem fuscae deus audiat aulae:</div><div class="l">nempe tuas lacrimas litora surda bibent.</div><div class="l">uota mouent superos: ubi portitor aera recepit,</div><div class="l">obserat herbosos lurida porta rogos.</div><div class="l">sic maestae cecinere tubae, cum subdita nostrum</div><div class="l">detraheret lecto fax inimica caput.</div><div class="l">quid mihi coniugium Paulli, quid currus auorum</div><div class="l">profuit aut famae pignora tanta meae?</div><div class="l">non minus immitis habuit Cornelia Parcas:</div><div class="l">et sum, quod digitis quinque legatur, onus.</div><div class="l">damnatae noctes et uos, uada lenta, paludes,</div><div class="l">et quaecumque meos implicat unda pedes,</div><div class="l">immatura licet, tamen huc non noxia ueni:</div><div class="l">det Pater hic umbrae mollia iura meae.</div><div class="l">aut si quis posita iudex sedet Aeacus urna,</div><div class="l">in mea sortita uindicet ossa pila:</div><div class="l">assideant fratres, iuxta et Minoida sellam</div><div class="l">Eumenidum intento turba seuera foro:</div><div class="l">Sisyphe, mole uaces; taceant Ixionis orbes,</div><div class="l">fallax Tantaleus corripiare liquor;</div><div class="l">Cerberus et nullas hodie petat improbus umbras;</div><div class="l">et iaceat tacita laxa catena sera.</div><div class="l">ipsa loquor pro me: si fallo, poena sororum</div><div class="l">infelix umeros urgeat urna meos.</div><div class="l">si cui fama fuit per auita tropaea decori,</div><div class="l">Afra Numantinos regna loquuntur auos:</div><div class="l">altera maternos exaequat turba Libones,</div><div class="l">et domus est titulis utraque fulta suis.</div><div class="l">mox, ubi iam facibus cessit praetexta maritis,</div><div class="l">uinxit et acceptas altera uitta comas,</div><div class="l">iungor, Paulle, tuo sic discessura cubili:</div><div class="l">in lapide hoc uni nupta fuisse legar.</div><div class="l">testor maiorum cineres tibi, Roma, colendos,</div><div class="l">sub quorum titulis, Africa, tunsa iaces,</div><div class="l">et Persen proauo stimulantem pectus Achille,</div><div class="l">quique tuas proauo fregit Achille domos,</div><div class="l">me neque censurae legem mollisse nec ulla</div><div class="l">labe mea uestros erubuisse focos.</div><div class="l">non fuit exuuiis tantis Cornelia damnum:</div><div class="l">quin et erat magnae pars imitanda domus.</div><div class="l">nec mea mutata est aetas, sine crimine tota est:</div><div class="l">uiximus insignes inter utramque facem.</div><div class="l">mi natura dedit leges a sanguine ductas,</div><div class="l">nec possis melior iudicis esse metu.</div><div class="l">quaelibet austeras de me ferat urna tabellas:</div><div class="l">turpior assessu non erit ulla meo,</div><div class="l">uel tu, quae tardam mouisti fune Cybeben,</div><div class="l">Claudia, turritae rara ministra deae,</div><div class="l">uel cuius rasos cum Vesta reposceret ignis,</div><div class="l">exhibuit uiuos carbasus alba focos.</div><div class="l">nec te, dulce caput, mater Scribonia, laesi:</div><div class="l">in me mutatum quid nisi fata uelis?</div><div class="l">maternis laudor lacrimis urbisque querelis,</div><div class="l">defensa et gemitu Caesaris ossa mea.</div><div class="l">ille sua nata dignam uixisse sororem</div><div class="l">increpat, et lacrimas uidimus ire deo.</div><div class="l">et tamen emerui generosos uestis honores</div><div class="l">nec mea de sterili facta rapina domo.</div><div class="l">tu, Lepide, et tu, Paulle, meum post fata leuamen:</div><div class="l">condita sunt uestro lumina nostra sinu.</div><div class="l">uidimus et fratrem sellam geminasse curulem,</div><div class="l">consule quo, festo tempore, rapta soror.</div><div class="l">filia, tu specimen censurae nata paternae,</div><div class="l">fac teneas unum nos imitata uirum.</div><div class="l">et serie fulcite genus: mihi cumba uolenti</div><div class="l">itur aucturis tot mea facta meis.</div><div class="l">haec est feminei merces extrema triumphi,</div><div class="l">laudat ubi emeritum libera fama rogum.</div><div class="l">nunc tibi commendo communia pignora natos:</div><div class="l">haec cura et cineri spirat inusta meo.</div><div class="l">fungere maternis uicibus, pater: illa meorum</div><div class="l">omnis erit collo turba ferenda tuo.</div><div class="l">oscula cum dederis tua flentibus, adice matris:</div><div class="l">tota domus coepit nunc onus esse tuum.</div><div class="l">et si quid doliturus eris, sine testibus illis!</div><div class="l">cum uenient, siccis oscula falle genis!</div><div class="l">sat tibi sint noctes, quas de me, Paulle, fatiges,</div><div class="l">somniaque in faciem credita saepe meam:</div><div class="l">atque ubi secreto nostra ad simulacra loqueris,</div><div class="l">ut responsurae singula uerba iace.</div><div class="l">seu tamen aduersum mutarit ianua lectum,</div><div class="l">sederit et nostro cauta nouerca toro,</div><div class="l">coniugium, pueri, laudate et ferte paternum:</div><div class="l">capta dabit uestris moribus illa manus;</div><div class="l">nec matrem laudate nimis: collata priori</div><div class="l">uertet in offensas libera uerba suas.</div><div class="l">seu memor ille mea contentus manserit umbra</div><div class="l">et tanti cineres duxerit esse meos,</div><div class="l">discite uenturam iam nunc sentire senectam,</div><div class="l">caelibis ad curas nec uacet ulla uia.</div><div class="l">quod mihi detractum est, uestros accedat ad annos:</div><div class="l">prole mea Paullum sic iuuet esse senem.</div><div class="l">et bene habet: numquam mater lugubria sumpsi;</div><div class="l">uenit in exsequias tota caterua meas.</div><div class="l">causa perorata est. flentes me surgite, testes,</div><div class="l">dum pretium uitae grata rependit humus.</div><div class="l">moribus et caelum patuit: sim digna merendo,</div><div class="l">cuius honoratis ossa vehantur avis.</div></div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Sextus Propertius.
	    Date: 1998-12-02<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:02:49Z.
	       SAXON HE 9.8.0.5.
		 --></address></div></body></html>