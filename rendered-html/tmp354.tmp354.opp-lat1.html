<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">APPENDIX. EPISTOLAE DUAE S. ANASTASIO PERPERAM ATTRIBUTAE.</a><ul class="toc"><li class="toc"><span class="headingNumber">1.1. </span><a class="toc toc_1" href="#index.xml-body.1_div.1_div.1">a EPISTOLA PRIMA.</a></li><li class="toc"><span class="headingNumber">1.2. </span><a class="toc toc_1" href="#index.xml-body.1_div.1_div.2">a EPISTOLA II.</a></li></ul></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">APPENDIX. EPISTOLAE DUAE S. ANASTASIO PERPERAM ATTRIBUTAE.</span></span></h2><p>(Ex Labb. Conc. tom. II.)</p><div class="textpart" id="index.xml-body.1_div.1_div.1"><span class="">PLSection C</span><h3><span class="headingNumber">1.1. </span><span class="head"><span class="titlem"><sup>a</sup> EPISTOLA PRIMA.</span></span></h3><p>AD OMNES GERMANIAE AC BURGUNDIAE EPISCOPOS.</p><p>I. <span style="font-style:italic">Ut sanctum Evangelium universi, non sedentes, sed stantes audiant</span>.—II. <span style="font-style:italic">Transmarini quomodo ad cle- rum recipi debeant</span>.—III. <span style="font-style:italic">De Manichaeis in urbe Romana repertis</span>.</p><p>A<span class="smallcap">nastasius</span> episcopus cunctis Germaniae et <sup>b</sup> Burgun- diae regionis episcopis in Domino salutem.</p><p>Exigit dilectio vestra, charissimi, ut ex auctori- tate sedis apostolicae vestris deberemus respondere consultis. Et quamvis non prolixe, sed succincte hoc agere, propter quasdam alias occupationes festina- remus, denuo tamen, si necesse fuerit, ob has vel alias necessitates, quasi ad caput, mittere charita- <span class="">PLSection D</span> tive non dubitetis, quia vestras preces et nunc et tunc acceptas habemus.</p><p>I. Significastis enim quosdam sacerdotes in eccle- sia, quando leguntur Evangelia, sedere, et Domini Salvatoris verba non stantes, sed sedentes audire, et hoc ex majorum traditione se accepisse narrant : <span class="note" id="Note1"><span class="noteLabel">Note: </span>a <span style="font-style:italic">Epistola</span>. Anastasius plures scripsit epistolas in causa Origenistarum et Donatistarum, et inter alias ad Ursinum de incarnatione Fi(??)i Dei, cujus tria ex- stant fragmenta in appendice ad breviarium Liberati diaconi. Haec si, quod reperitur in fine illius, scripta fuit Arcadio atque Bautone consulibus, anno Domini 385 atque adeo quatuordecim annis ante ingressum Anastasii exaratam fuisse oportet. Unde si eam legitimam et non potius supposititiam esse velimus, apparet, eam vel aliis pontificibus quam Anastasio ascribendam esse, vel in no(??)am consularem mendum irrepsisse. Imposturae suspi- cionem auget, quod maxima pars epistolae, qua agitur de Manichaeis, reperiatur apud sanctum Leo- nem magnum Romanum pontificem, in epistola il- lius secunda ad universos Italiae episcopos scripta. Haec post Surium Baronius anno 402, num. 48. S<span class="smallcap">everin</span>. B<span class="smallcap">inius</span>.</span> <span class="">PLSection C</span> quod ut nullatenus deinceps fieri sinatis, apostolica auctoritate mandamus. Sed dum SS. Evangelia in ecclesia recitantur, sacerdotes et caeteri omnes prae- sentes, non sedentes, sed venerabiliter curvi, in conspectu sancti Evangelii stantes, Dominica verba intente audiant, et fideliter adorent.</p><p>II. Similiter et transmarinos homines, de quibus nos consuluistis, in clericatus honore nolite susci- pere, nisi quinque aut eo amplius episcoporum chi- rographis sint designati; quia multa per subreptio- nem solent evenire. Ideo et haec summopere sunt cavenda.</p><p>III. Manichaeos vero, quos in urbe Roma inveni- mus, et sequaces eorum nolite recipere, neque eis communicare, aut ullam cum eis participationem <span class="">PLSection D</span> habere, priusquam ad rectam convertantur fidem; no eorum male pullulantia semina, quae a nobis in Urbe exstinguuntur, pessimis vobiscum radicibus semi- nentur vel germinent. Plurimos vero eorum, et suae sequaces impietatis, atque illorum doctores investi- gatio nostra reperit, vigilantia divulgavit, auctoritas <span class="note" id="Note2"><span class="noteLabel">Note: </span>b Vel hoc verbum imposturam arguit, nam sub Valentiniani <span class="smallcap">iii</span> imperio primum ad fidem christia- nam conversi sunt Burgundiones. L<span class="smallcap">abb</span>.</span> <span class="pagebreak" id="index.xml-pb-d30e153">[Page 77]</span> <span class="">PLSection A</span> et censura coercuit. Quos potuimus emendare, cor- reximus : et ut damnarent Manichaeum cum praedi- catione et disciplinis suis, publica in ecclesia profes- sione et manus suae subscriptione compulimus : et ita de voragine impietatis suae confessos, poenitentiam concedendo, levavimus. Aliquanti vero, qui ita se demerserunt, ut nullum bis auxiliantis remedium posset subvenire, subditi legibus, secundum Chris- tianorum principum constituta, ne sanctum gregem sua contagione polluerent, per publicos judices perpetuo sunt exsilio relegati, et omnia quae tam in scriptis, quam in occultis traditionibus suis habent profana vel turpia, ut nosset populus quid fugeret aut vitaret, oculis Christianae plebis certa manifesta- tione probavimus (<span style="font-style:italic">fort</span>. propalavimus), adeo ut ipse <span class="">PLSection B</span> qui eorum dicebatur episcopus, a nobis tentus, pro- deret flagitiosa in suis mysteriis (<span style="font-style:italic">fort</span>. mysticis), quae teneret, sicut gestorum vos series poterit edocere. Ad instructionem enim vestram etiam ipsa direxi- mus : quibus lectis, omnia quae a nobis deprehensa sunt, nosse poteritis. Et quia aliquantos de his, quos, ne absolverentur, arctior (<span style="font-style:italic">fort</span>. atrocior) reatus invol- verat; cognovimus aufugisse, hanc ad dilectionem vestram epistolam misimus, ut effecta certior sanc- titas vestra, sollicitius agere dignetur et cautius, nec ubi Manichaeae perversitatis homines plebes vestras facultatem laedendi, et hujus sacrilegii possint inve- nire doctores. Aliter enim nobis commissos regere non possumus, nisi eos, qui sunt perversi doctores (<span style="font-style:italic">fort</span>. proditores) et perditi, zelo fidei dominicae <span class="">PLSection C</span> persequamur, et a sanis mentibus (ne pestis haec latius divulgetur) (<span style="font-style:italic">al</span>. perditores, ita ms. Justell.) severitate, qua possumus, abscindamus. Unde hor- tor dilectionem vestram, obtestor et moneo, ut qua debetis et potestis, sollicitudine vigiletis ad investi- gandos eos, necubi occultandi se reperiant faculta- (??)em. (??)i, fratres, valde cavendi sunt, ne dominicum gregem perversitatibus, quibus possunt, contami- nare valeant. Sunt ergo quidam eorum veste sua oves significantes, interius vero lupi rapaces exis- tunt : <span style="font-style:italic">Quos</span> (juxta veritatis vocem) <span style="font-style:italic">ex fructibus eo- rum debemus agnoscere</span> (<span style="font-style:italic">Matth</span>. <span class="smallcap">vii</span>, 16). Quando autem coeperint assumere impietatem, illud quod occultabatur in illis, aperitur, et dolus omnis fit omnibus manifestus. Inveniuntur quoque infirmae <span class="">PLSection D</span> fidei homines, et qui divinas lectiones si(??)iunt, se- cum eos in perditionem praecipitant. Dissipant enim et vituperant patrum disciplinas, et relinquunt sanc- tas Scripturas ad suam perditionem. Quos, ut prae- dictum est, debemus praevidere, et ab his multum cavere, ne in malitia sua aliqui occupati, concidant de sua firmitate. Saluto itaque vos, fratres, et om- <span class="note" id="Note3"><span class="noteLabel">Note: </span>a <span style="font-style:italic">Epistola II</span>. Eadem fere suspicione imposturae haec, sicut etiam praecedens epistola, laboraret, si non in manuscriptis codicibus nota consularis hic circa finem addita abesset. Septimus enim consula- tus Theodosii, habens collegam Palladium, incidit in annum Domini 416, qui est 15 post obitum Ana- stasii. Qua ratione isto tempore Anastasius epistolam scripsisse dicatur, non video. Ne igitur totius epi- stolae fides et auctoritas periclitetur, ob manuscriptos codices, unde haec Anastasii in tomum primum epistolarum pontificiarum relata est; notam consu- larem in fine superadditam, hac virgula censoria perstringendam esse judicavimus. S<span class="smallcap">ever</span>. B<span class="smallcap">inius</span>.</span> <span class="pagebreak" id="index.xml-pb-d30e205">[Page 78]</span> <span class="">PLSection A</span> nes quae vobiscum bene sentiunt, ecclesias. Nos quoque, ut modo facitis, et alloquamini, peto, cre- brius litteris, et frequentius de fide et bona inten- tione vestra atque sospitate, laetificate, ut et gau- dium commune habeamus, et Domino pari voto fi- deliter serviamus. Data Nonis Octobris, Arcadio et Bautone viris clarissimis consulibus.</p></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head"><span class="titlem"><sup>a</sup> EPISTOLA II.</span></span></h3><p>AD NERIANUM.</p><p>Nerianum religiosum virum ob parentum amissionem solatur.</p><p>Dilectissimo fratri Neriano Anastasius.</p><p>Multa mihi in omnibus fidei et bonitatis tuae lit- teris causa gaudii est, quod tantum studium circa <span class="">PLSection B</span> religionis cultum exhibes, et Domini sacerdotes tuis in partibus adjuvare studes. Unde et Deo gratias ago, qui te ad hoc instigat, et ut perseverabilem in bo- nis operibus te faciat, exoro. Vos tamen et in pro- speris et in adversis Deum laudare magnifice opor- tet, ejus sub potenti humiliari manu : <span style="font-style:italic">ut in tempore vos tribulationis</span> (juxta Petrum apostolum) <span style="font-style:italic">confortet et exaltet</span> (1 <span style="font-style:italic">Pet</span>. <span class="smallcap">v</span>, 6). Fraternitatis ergo vestrae afflictio, quam de amissione parentum vestrorum vos habuisse audivimus, tantam nobis causam moe- roris injecit, ut quia nos de duobus charitas unum fecit, ror nostrum in vestris specialiter uri tribula- tionibus sentiremus. Sed in hoc dolore multum me consolata est sanctitatis tuae ad animum res de- ducta, quia (<span style="font-style:italic">fort</span>. qua) et patienter ferre tristitiam <span class="">PLSection C</span> decet, et de morte plebis tuae ulterius longam non habere moestitiam. Ne tamen aliqua adhuc tribulatio in vestra mente resideat, hortor quiescere (<span style="font-style:italic">fort</span>. quiesce) a dolore; quia indecens est, te illis taedio affectionis addici, quos credendum est ad veram moriendo vitam pervenire. Habent forsitan illi jus- tam longi doloris excusationem, qui vitam alteram nesciunt, qui de hoc saeculo ad melius esse transi- tum non confidunt. Nos autem qui novimus, qui credimus et docemus, contristari nimium de obeun- tibus non debemus, ne quod apud alios pietatis te- net speciem, hoc nobis magis in culpa sit. Nam diffidentiae quodammodo genus est; contra <sup>b</sup> quod quisque praedicator queritur, justitiam amans, di- cente Apostolo : <span style="font-style:italic">Nolumus autem vos ignorare de dor- <span class="">PLSection D</span> mientibus, ut non contristemini, sicut et coeteri qui spem non habent</span>. Hac itaque, frater charissime, ra- tione perspecta, studendum nobis est, ne (sicut di ximus) de mortuis affligamur, sed affectum viventi- bus impendamus, quibus et pietas ad utilitatem, et sit ad fructum dilectio. Depone ergo, charissime, moerorem, et assume spiritualem fructum laetitiae <span class="note" id="Note4"><span class="noteLabel">Note: </span>b <span style="font-style:italic">Quod quisque</span>.... Hoc est, quod quisque prae- dicat torqueri moestitia mentis, dicente, etc. L<span class="smallcap">abb</span>.</span> <span class="pagebreak" id="index.xml-pb-d30e266">[Page 79]</span> <span class="">PLSection A</span> ad utilitatem sanctae Dei Ecclesiae, servorumque ejus profectum : et vitae hujus quaecumque sunt spatia aeternis divinisque officiis illustrare contende, ut qui <span class="pagebreak" id="index.xml-pb-d30e270">[Page 80]</span> <span class="">PLSection A</span> insignem te prestitit, reddat per saecula clariorem. <sup>a</sup> Data septimo Idus Junii, Theodosio Augusto <span class="smallcap">vii</span> et Palladio, viris clarissimis consulibus. <span class="note" id="Note5"><span class="noteLabel">Note: </span>a <span style="font-style:italic">Data septimo Idus Junii</span>, Haec est illa consularis nota, de fide integre suspecta, quaeque tomo primo epistolarum pontificiarum ab hac epistola ex manuscriptis codicibus scripta, abest. S<span class="smallcap">ever</span>. B<span class="smallcap">inius</span>.</span></p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:20:35Z.
	       SAXON HE 9.8.0.5.
		 --></address></div></body></html>