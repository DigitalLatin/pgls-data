<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">IN SEQ. DIALOGOS CONTRA PELAGIANOS ADMONITIO.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">IN SEQ. DIALOGOS CONTRA PELAGIANOS ADMONITIO.</span></span></h2><p>1. Vix dum Origeniana perfidia quaqua patuit Christianus orbis damnata, Hieronymo cervices subdi- derat, cum subito Pelagianum bellum exardere, Ecclesias late pervagari, natumque adeo monstris eli- dendis doctorem maximum, tametsi jam senio confectum, ut in aciem descenderet, excitare : ut nulla, opinor, laus unquam esset jugulatae haereseos, qua ille aut solus non donaretur, aut primus. Exsecra- bilem doctrinam quam Romae didicerat a Rufino quodam Syro Pelagius, Palaestinam importavit circa annum Christi 412, et Hierosolymae docuit, ubi annuente ejus urbis episcopo Joanne, usque adeo pro- fecit, ut essent qui suo de nomine appellarentur. Summa haereseos per id temporis haec erat : Posse homines sine peccato esse si velint; divinae gratiae necessitatem arbitrii libertati officere, et, quod mi- nori studio videtur tunc saltem jactatum, non esse traducem peccati. Hieronymus in libris, quos ab eo tempore elaboravit maxime Commentariis in Jeremiam detestandam superbiam suggillare arrepta occa- sione non destitit; sed nominibus continuo pepercit, quos <span style="font-style:italic">eos mallet corripi quam infamari.</span> Verum post ferme biennium, et vix primo libro in laudatum prophetam expleto, stylum contra haereticum acuit, deditque Ctesiphonti epistolam, quam in priori tomo excudimus sub numero 135, in qua natam e vete- rum Stoicorum fontibus <span class="foreign" lang="grc">AicdOttav</span> ita jugulat, ut tamen nisi velitatione illa haeretici resipiscerem, con- diturum se libros minitetur, quibus impiae factionis cuniculos omnes subverteret. Re ipsa baud multo post rogatus a fratribus tres hosce libros evulgavit, in quibus Socratico more ex utraque parte quid pro haeresi vel contra dici posset exponens. Attici et Critobuli personas induxit secum invicem disce- ptantes, ut et orthodoxum dogma clarius exponeret, et haereticum impugnaret fortius. Hoc versibus elegantissimis S. Prosper Carm. <span style="font-style:italic">de Ingratis</span> praedicat :</p><div><span>Tunc etiam Bethlei praeclari nominis hospes, Hebraeo simul et Graio, Latioque venustus Eloquio, morum exemplum, mundique magister, H<span class="smallcap">IERONYMUS</span>, libris valde excellentibus hostem Dissecuit, noscique dedit, quo turbine veram Vellent exortae lucem obscurare tenebrae</span></div><p>2. Annum, quo scripti sunt, ex Orosii Hispani presbyteri, qui tunc <span style="font-style:italic">ad Hieronymi pedes sedit,</span> Apolo- gia licet ediscere; cujus quoque causam brevibus exponam, ut simul intelligas, quae per id temporis esset orthodoxae sententiae ratio, quis rerum status atque ordo, quantas vires, quosve sibi animos sumpsisset haeresis. Cum multum in utramque partem agitata quaestio de origine animae viris ecclesia sticis negotium facesseret, ne diutius fluctuarent ingenia, S. Augustinus consulendum censuti maximum Ecclesiarum magistrum Hieronymum; ipsique adeo tunc apud se agenti Orosio auctor fuit, ut ad eum pergeret Hierosolymam, suasque illi deferendas litteras dedit eo super argumento, quae in I tomo nu- meris 131 et 132 exhibemus : libros quoque <span style="font-style:italic">de Peccatorum meritis et remissione,</span> et epistolam ad Hi- <span class="pagebreak" id="index.xml-pb-d30e112">[Page 517]</span> <span class="pagebreak" id="index.xml-pb-d30e114">[Page 518]</span> elogio dubitem?) homo qui sibi solus scire videbatur obstreperet. Totum vero opus exegimus ad vete- rum librorum fidem, maxime vero manuscriptorum Vaticani 4985 et antiquissimi Reginae Suecorum 286, quorum ope vitiosae antea lectiones passim emendantur.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a>Â </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:13:27Z.
	       SAXON HE 9.8.0.5.
		 --></address></div></body></html>