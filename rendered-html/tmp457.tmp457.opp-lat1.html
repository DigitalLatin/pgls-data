<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">ADMONITIO IN OPUSCULA SUBSEQUENTIA.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">ADMONITIO IN OPUSCULA SUBSEQUENTIA.</span></span></h2><p>Damus hanc laudem Martianaeo, qui subsequentium Hebraicarum Quaestionum in Regum et Paralipo- menon libros germanum auctorem, de quo tantopere antea ab eruditis in utramque partem disputatum est, ex Rabani Mauri testimonio indicavit. Usque in praesens tempus, inquit ille in praefixa bis libris Admonitione quam describimus, parum liquebat quo auctore editae fuissent hujusmodi Quaestiones : et falso probabile putabatur quaedam in illis decerpta fuisse ex Hieronymi Commentariis. Nunc vero ma- nifestissime apparet syntagmata isthaec auctorem habuisse <span style="font-style:italic">quemdam Hebraeum in scientia legis florentem,</span> <span class="pagebreak" id="index.xml-pb-d30e90">[Page 1391]</span> <span class="pagebreak" id="index.xml-pb-d30e92">[Page 1392]</span> qui aliquanto ante Rabanum Maurum vitam duxisse perhibetur. Nam idem Maurus conceptis verbis fi- dem facit, Hebraeum illum anonymum edidisse Commentarios in Regum et Paralipomenon volumina, quorum ipse Commentariorum capitula nonnulla et observationes inserere voluit cum expositionibus celebriorum Ecclesiae Christi scriptorum, ut nihil superesset ad studium ac diligentiam, qua libros jam dictos illustrandos susceperat. <span style="font-style:italic">Praeterea</span>, inquit praefatione Commentariorum in libros Regum, H<span class="smallcap">EBRAEI</span> <span style="font-style:italic">cujusdam modernis temporibus in legis scientia florentis capitula traditionem Hebraeorum habentia non paucis locis simul cum Nota nominis ejus inserui : non quasi ingerens alicui auctoritatem ipsius, sed simpliciter potius, quod scriptum reperi, ejus probationem lectoris judicio derelinquo</span>. Eadem inculcat prae- fatione Commentar, in Paralipomena : <span style="font-style:italic">Quatuor,</span> inquit, <span style="font-style:italic">Commentariorum libros edidi, quos et sacratissi- mo genitori vestro Ludovico imperatori praesentialiter in nostro monasterio tradidi; in quibus, sicut et prae- senti opere feci. Josephi Judaeorum historici narrationem, necnon et</span> H<span class="smallcap">EBRAEI</span> <span style="font-style:italic">cujusdam modernis temporibus in scientia legis florentis opiniones plerisque in locis interposui; sed non ita, ut quasi lectorem invitum ad ipsorum traditionis assensum pertraherem, sed magis judicio ac probationi ipsius illa derelinquens</span>. Jam si capitula illa Hebraei scriptoris, inserta Commentariis Rabani Mauri, contendas cum Hebraeis Quaestio- nibus in libros Regum et Paralipomenon, ubique eadem verba, nec plura nec pauciora, deprehendes : unde evidentissimum exsurgit argumentum, Hebraeum illum Mauri in scientia legis florentem, ipsissimum esse parentem Quaestionem istarum Hebraicarum consequentium. Certe abs Hieronymo tantum hic dif- fert Hebraeus, quantum differt a margarita pretiosissima vitrum aut orichalcum. Et miror homines eru- ditos probabile existimasse multa ex Hieronymi Commentariis derivata fuisse in Quaestiones supradicti Hebraei : cum in illis multae sententiae legantur Hieronymianis dissimiles ac contrariae; et nullae pror- sus, vel perpaucae inveniantur Traditiones Hebraicae latinitate, eruditione studioque Hieronymi satis dignae.</p><p>His tantum addimus, videri interdum plura quam hic sunt, sub sub hujusce Hebraei nomine ad libri oram praenotato, contra quam Martianaeus sentit, penes Rabanum exhiberi : quae vero ex Hieronymo ibi afferuntur, non ex aliquo <span style="font-style:italic">Quaestionum Hebraicarum</span> libro, qui interciderit, sed ex Commentariis in Pro- phetas, altisque S. doctoris operibus, et cum primis ex illo de Nominibus Locorum, describi. Caeterum vide quae de hujusmodi Hieronymianis Quaestionibus in reliquos Scripturae libros sive deperditis, seu verius minime elucubratis, in generali praefatione observamus. Istos exegimus ad fidem domestici ms. codicis, quo saepius usi sumus, tum ad ipsius Rabani lectionem, quae subinde melioris est frugis. Sed et alio usi sumus ms. codice Mediolanensi, bibliothecae Ambrosianae sub D littera et numero 88. cujus variantes lectiones in hac editione (quod in praecedenti per typothetas non satis licuit) suis quasque locis expendimus.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a>Â </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:52:19Z.
	       SAXON HE 9.8.0.5.
		 --></address></div></body></html>