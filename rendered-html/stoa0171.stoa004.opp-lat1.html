<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Corpus Scriptorum Ecclesiasticorum Latinorum (CSEL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Corpus Scriptorum Ecclesiasticorum Latinorum (CSEL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Corpus Scriptorum Ecclesiasticorum Latinorum (CSEL)</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div><span class="titlem">[LACTANTI] CARMEN DE PASSIONE DOMINI. </span></div><div class="l"><span class="">para </span>Quisquis ades mediique subis in limina templi,</div><div class="l">Siste parum insontemque tuo pro crimine passum </div><div class="l">Respice me, me conde animo, me pectore serua. </div><div class="l">Ille ego qui casus hominum miseratus acerbos, </div><div class="l">Huc ueni pacis promissae interpres et ampla </div><div class="l">Communis culpae uenia: hic clarissima ab alto </div><div class="l">Reddita lux terris, hic alma salutis imago, </div><div class="l">Hic tibi sum requies, uia recta, redemptio uera, </div><div class="l">Vexillumque dei signum et memorabile fati. </div><div class="l">Te propter uitamque tuam sum uirginis aluum </div><div class="l">Ingressus, sum factus homo atque horrentia passus </div><div class="l">Funera, nec requiem terrarum in finibus usquam </div><div class="note" id="Note1"><span class="noteLabel">Note: </span>X: editio s. 1. et a. </div><div class="note" id="Note2"><span class="noteLabel">Note: </span><span style="font-style:italic">.Ald.:</span> Poetae christiani ueteres, uol. II, Venet. ap. Aldum 1502.</div><div class="note" id="Note3"><span class="noteLabel">Note: </span><span style="font-style:italic">PlP2:</span> editiones Ascensii Parisinae aa. 1505. 1509.</div><div class="note" id="Note4"><span class="noteLabel">Note: </span>BlB2B3: editiones Basileenses aa. 1509. 1518. 1515. </div><div class="note" id="Note5"><span class="noteLabel">Note: </span><span style="font-style:italic">V:</span> editio Vindobonensis a. 1511.</div><div class="note" id="Note6"><span class="noteLabel">Note: </span><span style="font-style:italic">L:</span> editio Lipsiensis a. 1511.</div><div class="note" id="Note7"><span class="noteLabel">Note: </span><span style="font-style:italic">Egn.:</span> Egnatius in Lactantii editione Aldina a. 1515.</div><div class="note" id="Note8"><span class="noteLabel">Note: </span><span style="font-style:italic">LOCI AVCTORVM SIMILESVE</span> 1] Venant. Fortunat. carm. <br /> I 2, 1; X 5, 1. 1 8. J Philomusus, Epitaph. Christi 1 s. (cf. Prolegom.) <br /> 4] Philomusus 27 s. — qui ... acerbosJ Prudent. Psychom. 1. 9 uexillumj <br /> Prudent. Apoth. 448; Paulin. Petricord. Vito Mart. II 238. 248. <br /> IV 599. V 154.</div><div class="note" id="Note9"><span class="noteLabel">Note: </span>Lactantij Firmiani carmina de Passione Domini <span style="font-style:italic">X;</span> Lactantii firmiani <br /> carmina de passione domini <span style="font-style:italic">Ald.;</span> Lactatii Firmiani de passiSe domini <br /> carme<span lang="grc" class="foreign">̄</span> heroictt <span style="font-style:italic">V;</span> LACTANTII FIRMIANI CARMEN He passione Domini <br /> <span style="font-style:italic">Egn.;</span> L. Celii Lactatii Firmiani pia Nenia vbis crucifixi P1; L.Celij <br /> (Coelij <span style="font-style:italic">L)</span> Lactantij Firmiani pia Nenia uerbis Christi domini crucifiii <br /> beneficia sua in nos commemorantis <span style="font-style:italic">P2, eadem inscriptio</span> in <span style="font-style:italic">Bl</span> (quae <br /> <span style="font-style:italic">tamen</span> Lanctantij <span style="font-style:italic">habet) B2B*L, nisi quod</span> beneficia <span style="font-style:italic">post</span> commemorantis <br /> <span style="font-style:italic">ponunt; de inscriptionibus carminis quales sunt in titulis editionum X <br /> Ald. V Pl cf. ProlegoPn</span>. 2 parum) gradum <span style="font-style:italic">coni. Verg. Aen. VI 465 <br /> Heumannus. Poecile III 228, sed cf. locum Philomusi (in Prolegom.)</span> <br /> 3 pectore] <span style="font-style:italic">X,</span> in pectore <span style="font-style:italic">Ald. et cett</span>. 6 culpa P1 7 rerris <span style="font-style:italic">(sic) Ald</span>. <br /> 9 fari <span style="font-style:italic">Egn., probat Barthius, Âdvers. p. 1466, qui etiam</span> Phari <span style="font-style:italic">conicit</span></div><br /><div class="pagebreak" id="index.xml-pb-d30e272">[Page 149]</div><div class="l">Inueni, sed ubique minas et ubique labores. </div><div class="l">Horrida prima mihi in terris magalia Iudae </div><div class="l">Hospitia in partu sociaeque fuere parenti: </div><div class="l">Hic mihi fusa dedit bruta inter inertia primum </div><div class="l">Arida in angustis praesepibus herba cubile. </div><div class="l">In Phariis primos uixi regionibus annos </div><div class="l">Herodis regno profugus reliquosque reuersus </div><div class="l">Iudaeam, semper ieiunia, semper et ipsam </div><div class="l">Pauperiem extremam et rerum inferiora secutus, </div><div class="l">Semper agens monitis humana salubribus almae </div><div class="l">Ingenia ad studium probitatis, aperta salubri </div><div class="l">Plurima doctrinae iniungens miracula. quare </div><div class="l">Impia Hierusalem, rabidis exercita curis </div><div class="l">Inuidiae saeuisque odiis et caeca furore </div><div class="l">Insonti est poenis letalibus ausa cruentam </div><div class="l">In cruce terribili mortem mihi quaerere. quae si </div><div class="l">Latius ipse uelim distinguere sique per omnes </div><div class="l">Ire iuuet gemitus mecum et sentire dolores, </div><div class="l">Collige consilia insidiasue meique nefandum </div><div class="l">Sanguinis innocui pretium et simulata clientis. </div><div class="l">Oscula et insultus et saeuae iurgia turbae. </div><div class="l">Verbera praeterea et promptas ad crimina linguas </div><div class="l">Fige animo et testes et caeci infanda Pilati </div><div class="l">Iudicia ingentemque humeros et fessa prementem - </div><div class="l">Terga crucem atque graues horrenda ad funera gressus. </div><div class="l">Nunc me, nunc uero desertum extrema secutum </div><div class="l">Supplicia et dulci procul a genetrice leuatum- </div><div class="note" id="Note10"><span class="noteLabel">Note: </span><span style="font-style:italic">LOCI AVCTORVM SIMILESVE</span> 25 Impia Hierusalexn] Elegia <br /> in Hierusalem (cf. Prolegom.) 9. 13. 17. 21. 47. 53. 55. 61. 62. — exercita <br /> curis] Verg. Aen. V 779. 26 et caeca furore] Verg. Aen. n 244; <br /> Philomusns 33.</div><div class="note" id="Note11"><span class="noteLabel">Note: </span>13 et <span style="font-style:italic">add. Ascensius (P2P2B1B2B3L),</span> sed <span style="font-style:italic">Egn., om. X Ald. V</span> <br /> 17 augustis <span style="font-style:italic">V</span> 21 sequutus <span style="font-style:italic">Ald. V</span> 22 agens] <span style="font-style:italic">Ascensius (P2B1B2B3L),</span> <br /> egens <span style="font-style:italic">X Ald. Ascensius (Pl) V Egn</span>. 24 doctrinae iniungens] <span style="font-style:italic">X<br /> Ald. V Egn.</span>. doctrina iniungens <span style="font-style:italic">Ascensius (Pi),</span> doctrinae iungens <span style="font-style:italic">Ascensius<br /> (P2BlB2B3L)</span> 25 rabulis <span style="font-style:italic">V</span> 27 letabilibus P3, loetabilibus <span style="font-style:italic">BlL</span> <br /> 29 nelis <span style="font-style:italic">Fabricius</span> distinguete <span style="font-style:italic">(sic) Ald</span>. sicque <span style="font-style:italic">B3</span> 31 insidiasue] <br /> <span style="font-style:italic">X Ald. V Egn.,</span> insidisue <span style="font-style:italic">(sic) Pl,</span> insidijsue <span style="font-style:italic">P2BlB2B3L,</span> insidiasque <br /> <span style="font-style:italic">Fabricius</span> 34 et promptas] &amp; promptas &amp; <span style="font-style:italic">Ald. (alt</span>. &amp; <span style="font-style:italic">fort. ex 36)</span> <br /> lingua <span style="font-style:italic">Ald. exempl. Monacense,</span> s <span style="font-style:italic">casu non est expressum, est in exemplari<br /> Gottingensi</span> 35 FigeJ <span style="font-style:italic">X Ald. V Egn.,</span> Finge <span style="font-style:italic">Ascensius (PlP2BlB2B3L),<br /> fort. recte</span> 36 et <span style="font-style:italic">om. Ald</span>. primentem <span style="font-style:italic">V</span> 37 gres <span style="font-style:italic">Ald. exempl. <br /> Monaetme,</span> sus <span style="font-style:italic">casu non est expressum, est in exemplari Gottingensi</span> <br /> 38 <span style="font-style:italic">an</span> uere ? sequutum <span style="font-style:italic">X Ald.,</span> sequuntQ <span style="font-style:italic">(sic) V</span> 39 leuatam <span style="font-style:italic">V</span></div><br /><div class="pagebreak" id="index.xml-pb-d30e469">[Page 150]</div><div class="l">Vertice ad usque pedes me lustra: en aspice crines </div><div class="l">Sanguine concretos et sanguinolenta sub ipsis </div><div class="l">Colla comis spinisque caput crudelibus haustum, </div><div class="l">Undique diua pluens uiuum super ora cruorem. </div><div class="l">Compressos speculare oculos et luce carentes </div><div class="l">45 Afflictasque genas, arentem suspice linguam </div><div class="l">Fello uenenatam et pallentes funere uultus. </div><div class="l">Cerne manus clauis fixas tractosque lacertos </div><div class="l">Atque ingens lateris uulnus, cerne inde fluorem </div><div class="l">Sanguineum fossosque pedes artusque cruentos. </div><div class="l">Flecte genu lignumque crucis uenerabile adora </div><div class="l">Flebilis, innocuo terramque cruore madentem </div><div class="l">Ore petens humili lacrimis suffunde subortis </div><div class="l">Et me nonnumquam deuoto in corde meosque </div><div class="l">Fer monitus. sectare meae uestigia uitae </div><div class="l">Ipsaque supplicia inspiciens mortemque seueram. </div><div class="l">Corporis innumeros memorans animique dolores. </div><div class="l">Disce aduersa pati et propriae inuigilare saluti. </div><div class="l">Haec monumenta tibi si quando in mente iuuabit </div><div class="l">Voluere, si qua fides animo tibi forte meorum, </div><div class="l">Debita si pietas et gratia digna laborum </div><div class="l">Surget, erunt uerae stimuli uirtutis eruntque </div><div class="l">Hostis in insidias clipei, quibus acer in omni </div><div class="l">Tutus eris uictorque feres certamine palmam. </div><div class="l">Haec monumenta tuos si labilis orbis amicos </div><div class="l">Auertent sensus fugiente decoris ab umbra </div><div class="l">Mundani, efficient ne spe captatus inani </div><div class="l">Mobilis occiduis fortunae fidere rebus </div><div class="l">Auseris aut uitae sperare fugacibus annis. </div><div class="note" id="Note12"><span class="noteLabel">Note: </span><span style="font-style:italic">LOCI AVCTORVM SIMILESVE</span> 40 s. crinesa. concretos] Verg. <br /> Aen. II 277. 40. 42 s.] Cantalicius. Contemplat. (I) ad crucifixum 7\'s. <br /> (cf. Prolegom.) 44] ZavenzoniuB, De passione Christi 33 s. (cf. Prolegom.) <br /> — luce carentes] Philomusus 17. 50] Cantalicius, Excusat. ad <br /> uirg. Mariam in die passionis Christi 7 (cf. Prolegom.). — ligrfum... <br /> uenerabile] \'Orientius\' De trinit. 49. 59 si qua fides animo] Verg. Aen. <br /> DI 434. 66 spe .. inani] Verg. Aen. XI 49.</div><div class="note" id="Note13"><span class="noteLabel">Note: </span>40 en] an Pa accipe <span style="font-style:italic">V</span> 45 suscipe <span style="font-style:italic">L</span> 46 funere1 <span style="font-style:italic">X AIel. P1 <br /> V Egn., funera P2BlB7B3L</span> 48 lateris] <span style="font-style:italic">L et e coniect. ut uid. Fabricius,</span> <br /> lateri <span style="font-style:italic">cett. ante Fabricium</span> 50 s. lignumque-Plebilis <span style="font-style:italic">eicit Fabricius</span> <br /> 52 perfunde <span style="font-style:italic">Fabricius</span> 53 numquam non <span style="font-style:italic">Barthius. Aduers. p. 1467</span> <br /> 57 inuigilate PJ 58 monimenta <span style="font-style:italic">Egn</span>. lubebit <span style="font-style:italic">Biuinus</span> 59 forte] <br /> <span style="font-style:italic">Riuinus,</span> ferre <span style="font-style:italic">priores</span> 64 monimenta <span style="font-style:italic">Egn</span>. amicus <span style="font-style:italic">V</span> 66 Nundani <br /> <span style="font-style:italic">P2B1L</span> captatas <span style="font-style:italic">X,</span> capratus Pa 67 sidere <span style="font-style:italic">X</span> 68 Ausis <br /> <span style="font-style:italic">Betuleius</span> fugacius <span style="font-style:italic">V</span></div><div class="pagebreak" id="index.xml-pb-d30e626">[Page 151]</div><div class="l"><span class="">para </span>Sed te nimirum sic ista caduca uidentem</div><div class="l">Saecula et exutum patriae melioris amore </div><div class="l">Orbis opes rerumque usus et uota priorum </div><div class="l">Moribus extollent sacris uitaeque beatae </div><div class="l">Spe duras inter poenas te rore fouebunt </div><div class="l">Caelesti pactique boni dulcedine pascent, </div><div class="l">Purpuream donec post ultima fata relicto </div><div class="l">Corpore sublimes animam reuocabit ad auras </div><div class="l">Gratia magna dei. tunc omnem exuta laborem, </div><div class="l">Angelicos tunc laeta choros aciesque beatas </div><div class="l">Sanctorum inspiciens aeternae pacis amoena </div><div class="l">Perpetuo felix mecum regnabit in aula. </div><div class="note" id="Note14"><span class="noteLabel">Note: </span><span style="font-style:italic">LOCI AVCTORVM SIMILESVE</span> 74 dulcedine pascent] Sedul. <br /> carm. pasch. I 150. 75 s. Purpuream... animam] Verg. Aen. IX 349. <br /> 78-80] Philomusus 49 s. 80 regnabit in aula] Verg. Georg. IV 90.</div><div class="note" id="Note15"><span class="noteLabel">Note: </span>70 exutam <span style="font-style:italic">V</span> 71 uisus <span style="font-style:italic">X</span> 72 extollent] <span style="font-style:italic">Barthius,</span> extollens <span style="font-style:italic">priores,</span> <br /> expolient <span style="font-style:italic">Heumannus p. 234</span> 74 pratique <span style="font-style:italic">Barthius conl. Ps. XXIII <br /> (XXII) 2 et Prudent. Cathem. VIII 41</span> 77 dei] <span style="font-style:italic">Biuinus, tibi priores <br /> (puncto post</span> auras <span style="font-style:italic">76 posito)</span> nunc <span style="font-style:italic">B1B2B3L</span></div><div class="pagebreak" id="index.xml-pb-d30e699">[Page 152]</div><div class="pagebreak" id="index.xml-pb-d30e700">[Page 153]</div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:37:46Z.
	       SAXON HE 9.8.0.5.
		 --></address></div></body></html>