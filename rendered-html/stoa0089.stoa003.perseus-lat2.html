<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>de Bello Gothico</title><meta name="author" content="Claudianus, Claudius" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="de Bello Gothico" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">de Bello Gothico</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="pagebreak" id="index.xml-pb-d30e60">[Page v.2.p.124]</div><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><div class="l">Post resides annos longo velut excita somno</div><div class="l">Romanis fruitur nostra Thalia choris.</div><div class="l">optatos renovant eadem mihi culmina coetus,</div><div class="l">personat et note Pythia vate domus :</div><div class="l">consulis hie fasces cecini Libyamque receptam, </div><div class="l">hic mihi prostratis bella canenda Getis.</div><div class="l">Sed prior effigiem tribuit successus aenam,</div><div class="l">oraque patricius nostra dicavit honos ;</div><div class="l">adnuit hic princeps titulum poscente senatu ;</div><div class="l">respice iudicium quam grave, Musa, subis ! </div><div class="l">ingenio minuit merces properata favorem :</div><div class="l">carminibus veniam praemia tanta negant ;</div><div class="l">et magis intento studium censore laborat,</div><div class="l">quod legimur medio conspicimurque foro.</div><div class="l">Materies tamen ipsa iuvat solitumque timorem </div><div class="l">dicturo magna sedula parte levat.</div><div class="l">nam mihi conciliat gratas impensius aures</div><div class="l">vel meritum belli vel Stilichonis amor.</div></div><div class="pagebreak" id="index.xml-pb-d30e99">[Page v.2.p.126]</div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><div class="l">Intacti cum claustra freti, coeuntibus aequor</div><div class="l">armatum scopulis, audax inrumperet Argo</div><div class="l">Aeetam Colchosque petens, propiore periclo</div><div class="l">omnibus attonitis, solus post numina Tiphys</div><div class="l">incolumem tenui damno servasse carinam </div><div class="l">fertur et ancipitem montis vitasse ruinam</div><div class="l">deceptoque vagae concursu rupis in altum</div><div class="l">victricem duxisse ratem ; stupuere superbae</div><div class="l">arte viri domitae Symplegades et nova passae</div><div class="l">iura soli cunctis faciles iam puppibus haerent, </div><div class="l">ut vinci didicere semel. quodsi ardua Tiphyn</div><div class="l">navis ob innocuae meritum sic gloria vexit,</div><div class="l">quae tibi pro tanti pulso discrimine regni</div><div class="l">sufficient laudes, Stilicho ? licet omnia vates</div><div class="l">in maius celebrata ferant ipsamque secandis </div><div class="l">Argois trabibus iactent sudasse Minervam</div><div class="l">nec nemoris muti iunxisse carentia sensu</div><div class="l">robora, sed caeso Tomari Iovis augure luco</div><div class="l">arbore praesaga tabulas animasse loquaces.</div><div class="l">plurima sed quamvis variis miracula monstris </div><div class="l">ingeminent, teneras victuri carmine mentes,</div><div class="pagebreak" id="index.xml-pb-d30e144">[Page v.2.p.128]</div><div class="l">Harpyiasque truces insopitisque refusum</div><div class="l">tractibus aurati custodem velleris anguem</div><div class="l">et iuga taurorum rapidis ambusta favillis</div><div class="l">et virides galeis sulcos fetasque novales </div><div class="l">Martis et in segetem crescentis semina belli :</div><div class="l">nil veris aequale dabunt. prohibere rapaces</div><div class="l">scilicet Harpyias unaque excludere mensa</div><div class="l">nobilior titulus, quam tot potuisse paratas</div><div class="l">in Latii praedam Geticas avertere fauces ? </div><div class="l">anne ego terrigenas potius mirabor in ipsis</div><div class="l">procubuisse satis, vitae quibus attulit idem</div><div class="l">principium finemque dies, quam caesa Getarum</div><div class="l">agmina, quos tantis aluit Bellona tropaeis</div><div class="l">totaque sub galeis Mavortia canuit aetas ? </div><div class="l">Per te namque unum mediis exuta tenebris</div><div class="l">imperio sua forma redit, claustrisque solutae</div><div class="l">tristibus exangues audent procedere leges,</div><div class="l">iamque potestates priscus discriminat ordo</div><div class="l">iustitiae, quas ante pares effecerat una </div><div class="l">nube timor. tua nos urgenti dextera leto</div><div class="l">eripuit, tectisque suis redduntur et agris</div><div class="l">damnati fato populi, virtute renati.</div><div class="l">iam non in pecorum morem formidine clausi</div><div class="l">prospicimus saevos campis ardentibus ignes </div><div class="l">alta nec incertis metimur flumina votis</div><div class="l">excidio latura moram nec poscimus amnes</div><div class="pagebreak" id="index.xml-pb-d30e200">[Page v.2.p.130]</div><div class="l">undosam servare fidem nubesque fugaces</div><div class="l">aut coniuratum querimur splendere serenum.</div><div class="l">Ipsa quoque internis furiis exercita plebis </div><div class="l">securas iam Roma leva tranquillior arces ;</div><div class="l">surge, precor, veneranda parens, et certa secundis</div><div class="l">fide deis, humilemque metum depone senectae.</div><div class="l">urbs aequaeva polo, tum demum ferrea sumet</div><div class="l">ius in te Lachesis, cum sic mutaverit axem </div><div class="l">foederibus natura novis, ut flumine verso</div><div class="l">inriget Aegyptum Tanais, Maeotida Nilus,</div><div class="l">Eurus ab occasu, Zephyrus se promat ab Indis</div><div class="l">Caucasiisque iugis calido nigrantibus Austro</div><div class="l">Gaetulas Aquilo glacie constringat harenas. </div><div class="l">Fatales hucusque manus, crebrisque notatae</div><div class="l">prodigiis abiere minae. nec sidera pacem</div><div class="l">semper habent, ipsumque Iovem turbante Typhoeo,</div><div class="l">si fas est, tremuisse ferunt, cum brachia centum</div><div class="l">montibus armaret totidem spiramque retorquens </div><div class="l">lamberet attonitas erectis anguibus Arctos.</div><div class="l">quid mirum, si regna labor mortalia vexat,</div><div class="l">cum gemini fratres, genuit quos asper Aloeus,</div><div class="l">Martem subdiderint vinclis et in astra negatas</div><div class="l">temptarint munire vias steteritque revulsis </div><div class="l">paene tribus scopulis caelesti machina bello ?</div><div class="l">sed caret eventu nimius furor ; improba numquam</div><div class="l">spes laetata diu, nec pervenere iuventae</div><div class="l">robur Aloidae, dum vellere Pelion Otus</div><div class="l">nititur, occubuit Phoebo, moriensque Ephialtes </div><div class="l">in latus obliquam proiecit languidus Ossam.</div><div class="pagebreak" id="index.xml-pb-d30e262">[Page v.2.p.132]</div><div class="l">Adspice, Roma, tuum iam vertice celsior hostem,</div><div class="l">adspice quam rarum referens inglorius agmen</div><div class="l">Italia detrusus eat quantumque priori</div><div class="l">dissimilis, qui cuncta sibi cessura ruenti </div><div class="l">pollicitus patrii numen iuraverat Histri</div><div class="l">non nisi calcatis loricam ponere rostris.</div><div class="l">o rerum fatique vices ! qui foeda parabat</div><div class="l">Romanas ad stupra nurus, sua pignora vidit</div><div class="l">coniugibus permixta trahi ; qui mente profundas </div><div class="l">hauserat urbis opes, ultro victoribus ipse</div><div class="l">praeda fuit ; nostri quondam qui militis auro</div><div class="l">adgressus temptare fidem, desertus ab omni</div><div class="l">gente sua manibusque redit truncatus et armis.</div><div class="l">Hoc quoque, quod veniam leti valuere mereri, </div><div class="l">si positis pendas odiis, ignoscere pulchrum</div><div class="l">iam misero poenaeque genus vidisse precantem.</div><div class="l">quae vindicta prior quam cum formido superbos</div><div class="l">flectit et adsuetum spoliis adfligit egestas ?</div><div class="l">sed magis ex aliis fluxit dementia causis, </div><div class="l">consulitur dum, Roma, tibi. tua cura coegit</div><div class="l">inclusis aperire fugam, ne peior in arto</div><div class="l">saeviret rabies venturae conscia mortis ;</div><div class="l">nec tanti nomen stirpemque abolere Getarum,</div><div class="l">ut propius peterere, fuit. procul arceat altus </div><div class="l">luppiter, ut delubra Numae sedesque Quirini</div><div class="l">barbaries oculis saltem temerare profanis</div><div class="l">possit et arcanum tanti deprendere regni.</div><div class="pagebreak" id="index.xml-pb-d30e319">[Page v.2.p.134]</div><div class="l">Quamquam, si veterum certamina rite recorder,</div><div class="l">tunc etiam, pulchra cum libertate vigerent </div><div class="l">et proprio late florerent milite patres,</div><div class="l">semper ab his famae petiere insignia bellis,</div><div class="l">quae diversa procul tuto trans aequora vires</div><div class="l">exercere dabant : currus regumque catenae</div><div class="l">inter abundantis fati ludibria ductae. </div><div class="l">at vero Italiam quotiens circumstetit atrox</div><div class="l">tempestas ipsumque caput laesura pependit,</div><div class="l">non illis vani ratio ventosa furoris,</div><div class="l">sed graviter spectata salus ductorque placebat,</div><div class="l">non qui praecipiti traheret semel omnia casu, </div><div class="l">sed qui mature vel laeta vel aspera rerum</div><div class="l">consilio momenta regens, nec tristibus impar</div><div class="l">nec pro successu nimius, spatiumque morandi</div><div class="l">vincendique modum mutatis nosset habenis.</div><div class="l">cautius ingentes morbos et proxima cordi 120</div><div class="l">ulcera Paeoniae tractat sollertia curae</div><div class="l">parcendoque secat, ferro ne largius acto</div><div class="l">inrevocandus eat sectis vitalibus error.</div><div class="l">Sublimi certe Curium canit ore vetustas,</div><div class="l">Aeaciden Italo pepulit qui litore Pyrrhum, </div><div class="l">nec magis insignis Pauli Mariique triumphus,</div><div class="l">qui captos niveis reges egere quadrigis ;</div><div class="l">plus fuga laudatur Pyrrhi quam vincla Iugurthae ;</div><div class="l">et, quamvis gemina fessum iam clade fugavit,</div><div class="l">post Decii lituos et nulli pervia culpae </div><div class="l">pectora Fabricii, donis invicta vel armis,</div><div class="pagebreak" id="index.xml-pb-d30e379">[Page v.2.p.136]</div><div class="l">plena datur Curio pulsi victoria Pyrrhi.</div><div class="l">quanto maius opus solo Stilichone peractum</div><div class="l">cernimus ! hic validam gentem, quam dura nivosis</div><div class="l">educat Ursa plagis, non Chaonas atque Molossos, </div><div class="l">quos Epirus alit, nec Dodonaea subegit</div><div class="l">agmina fatidicam frustra iaetantia quercum.</div><div class="l">Primus fulmineum lento luctamine Poenum</div><div class="l">compressit Fabius, campo post ausus aperto</div><div class="l">Marcellus vinci docuit, sed tertia virtus </div><div class="l">Scipiadae Latiis tandem deterruit oris,</div><div class="l">unus in hoc Stilicho diversis artibus hoste</div><div class="l">tris potuit complere duces fregitque furentem</div><div class="l">cunctando vicitque manu victumque relegat.</div><div class="l">Atque haec tanta brevi. miscentem incendia Pyrrhum</div><div class="l">sustinuit toto maerens Oenotria lustro, </div><div class="l">et prope ter senas Itali per graminis herbas</div><div class="l">Massylus Poeno sonipes vastante cucurrit</div><div class="l">Hannibalemque senem vix ad sua reppulit arva</div><div class="l">vindex sera patrum post bellum nata iuventus. </div><div class="l">hic celer effecit, bruma ne longior una</div><div class="l">esset hiems rerum, primis sed mensibus aestas</div><div class="l">temperiem caelo pariter patriaeque 1 referret.</div><div class="l">Sed quid ego Hannibalem contra Pyrrhumque tot annis</div><div class="l">certatum memorem, vilis cum Spartacus omne </div><div class="l">per latus Italiae ferro bacchatus et igni</div><div class="l">consulibusque palam totiens congressus inertes</div><div class="l">exuerit castris dominos et strage pudenda</div><div class="pagebreak" id="index.xml-pb-d30e436">[Page v.2.p.138]</div><div class="l">fuderit imbelles aquilas servilibus armis ?</div><div class="l">nos terrorum expers et luxu mollior aetas </div><div class="l">deficimus queruli, si bos abductus aratro,</div><div class="l">si libata seges. non hanc ergastula nobis</div><div class="l">inmisere manum nec coniurantis harenae</div><div class="l">turba fuit ; qualem Stilicho deiecerit hostem,</div><div class="l">Thraces et Haemonii poterunt Moesique fateri. </div><div class="l">Frigida ter decies nudatum frondibus Haemum</div><div class="l">tendit hiems vestire gelu totiensque solutis</div><div class="l">ver nivibus viridem monti reparavit amictum,</div><div class="l">ex quo iam patrios gens haec oblita Triones</div><div class="l">atque Histrum transvecta semel vestigia fixit </div><div class="l">Threicio funesta solo, seu fata vocabant</div><div class="l">seu gravis ira deum, seriem meditata ruinis,</div><div class="l">ex illo, quocumque vagos impegit Erinys,</div><div class="l">grandinis aut morbi ritu per devia rerum,</div><div class="l">praecipites per clausa ruunt, nec contigit ullis </div><div class="l">amnibus aut scopulis proprias defendere terras,</div><div class="l">nil Rhodope, nil vastus Athos, nil profuit Hebrus</div><div class="l">Odrysiis ; facili contemptum Strymona saltu</div><div class="l">et frustra rapidum damnant Haliacmona Bessi.</div><div class="l">nubibus intactum Macedo miratur Olympum </div><div class="l">more pererratum campi ; gemit inrita Tempe</div><div class="l">Thessalus et domitis inrisam cautibus Oeten.</div><div class="l">Sperchiusque et virginibus dilectus Enipeus</div><div class="l">barbaricas lavere comas, non obice Pindi</div><div class="l">servati Dryopes nec nubifer Actia texit </div><div class="l">litora Leucates ; ipsae, quae durius olim</div><div class="l">restiterant Medis, primo conamine ruptae</div><div class="pagebreak" id="index.xml-pb-d30e498">[Page v.2.p.140]</div><div class="l">Thermopylae ; vallata mari Scironia rupes</div><div class="l">et duo continuo conectens aequora muro</div><div class="l">Isthmos et angusti patuerunt claustra Lechaei : </div><div class="l">nec tibi Parrhasios licuit munire colonos</div><div class="l">frondosis, Erymanthe, iugis, equitataque summi</div><div class="l">culmina Taygeti trepidae vidistis Amyclae.</div><div class="l">Tandem supplicium cunctis pro montibus Alpes</div><div class="l">exegere Getas ; tandem tot flumina victor </div><div class="l">vindicat Eridanus. docuit nunc exitus alte</div><div class="l">fatorum secreta regi. quisquamne reclusis</div><div class="l">Alpibus ulterius Latii fore credidit umbram ?</div><div class="l">nonne velut capta rumor miserabilis urbe</div><div class="l">trans freta, trans Gallos Pyrenaeumque cucurrit ? </div><div class="l">Famaque nigrantes succincta pavoribus alas</div><div class="l">secum cuncta trahens a Gadibus usque Britannum</div><div class="l">terruit Oceanum et nostro procul axe remotam</div><div class="l">insolito belli tremefecit murmure Thylen ?</div><div class="l">Mandemusne Noti flabris quoscumque timores </div><div class="l">pertulimus, festae doleant ne tristibus aures ?</div><div class="l">an potius meminisse iuvat semperque vicissim</div><div class="l">gaudia praemissi cumulant inopina dolores ?</div><div class="l">utque sub occidua iactatis Pleiade nautis</div><div class="l">commendat placidum maris inclementia portum, </div><div class="l">sic mihi tunc maior Stilicho, cum laeta periclis</div><div class="l">metior atque illi redeunt in corda tumultus.</div><div class="l">Nonne videbantur, quamvis adamante rigentes,</div><div class="l">turribus invalidis fragiles procumbere muri</div><div class="l">ferrataeque Getis ultro se pandere portae ? </div><div class="pagebreak" id="index.xml-pb-d30e558">[Page v.2.p.142]</div><div class="l">nec vallum densaeque sudes arcere volantes</div><div class="l">cornipedum saltus ? iamiam conscendere puppes</div><div class="l">Sardoniosque habitare sinus et inhospita Cyrni</div><div class="l">saxa parant vitamque freto spumante tueri.</div><div class="l">ipsa etiam diffisa brevi Trinacria ponto, </div><div class="l">si rerum natura sinat, discedere longe</div><div class="l">optat et Ionium refugo laxare Peloro.</div><div class="l">fultaque despiciens auro laquearia dives</div><div class="l">tutior Aeoliis mallet vixisse cavernis ;</div><div class="l">iamque oneri creduntur opes tandemque libido </div><div class="l">haesit avaritiae gravioribus obruta curis.</div><div class="l">utque est ingenioque loquax et plurima fingi</div><div class="l">permittens credique timor, tunc somnia vulgo</div><div class="l">narrari, tunc monstra deum monitusque sinistri :</div><div class="l">quid meditentur aves, quid cum mortalibus aether</div><div class="l">fulmineo velit igne loqui, quid carmine poscat </div><div class="l">fatidico custos Romani carbasus aevi.</div><div class="l">territat adsiduus lunae labor atraque Phoebe</div><div class="l">noctibus aerisonas crebris ululata per urbes.</div><div class="l">nec credunt vetito fraudatam Sole sororem </div><div class="l">telluris subeunte globo, sed castra secutas</div><div class="l">barbara Thessalidas patriis lunare venenis</div><div class="l">incestare iubar. tunc anni signa prioris</div><div class="l">et si quod fortasse quies neglexerat omen,</div><div class="l">addit cura novis : lapidosos grandinis ictus </div><div class="l">molitasque examen apes passimque crematas</div><div class="pagebreak" id="index.xml-pb-d30e613">[Page v.2.p.144]</div><div class="l">perbacchata domos nullis incendia causis</div><div class="l">et numquam caelo spectatum impunc cometem,</div><div class="l">qui primum roseo Phoebi prolatus ab ortu,</div><div class="l">qua micat astrigera senior cum coniuge Cepheus; </div><div class="l">inde Lycaoniam paulatim expulsus ad Arcton</div><div class="l">crine vago Getici foedavit sidera Plaustri,</div><div class="l">donec in exiguum moriens vanesceret ignem.</div><div class="l">Sed gravius mentes caesorum ostenta luporum</div><div class="l">horrificant. duo quippe lupi sub principis ora, </div><div class="l">dum campis exercet equos, violenter adorti</div><div class="l">agmen et excepti telis inmane relatu</div><div class="l">prodigium miramque notam duxere futuri.</div><div class="l">nam simul humano geminas de corpore palmas</div><div class="l">utraque perfossis emisit belua costis : </div><div class="l">illo laeva tremens, hoc dextera ventre latebat</div><div class="l">intentis ambae digitis et sanguine vivo,</div><div class="l">scrutari si vera velis, fera nuntia Martis</div><div class="l">ora sub Augusti casurum prodidit hostem,</div><div class="l">utque manus utero virides patuere retecto, </div><div class="l">Romula post ruptas virtus sic emicat Alpes.</div><div class="l">sed malus interpres rerum metus omne trahebat</div><div class="l">augurium peiore via, truncataque membra</div><div class="l">nutricemque lupam Romae regnoque minari.</div><div class="l">tunc reputant annos interceptoque volatu </div><div class="l">vulturis incidunt properatis saecula metis.</div><div class="l">Solus erat Stilicho, qui desperantibus augur</div><div class="l">sponderet meliora manu, dubiaeque salutis</div><div class="pagebreak" id="index.xml-pb-d30e671">[Page v.2.p.146]</div><div class="l">dux idem vatesque fuit. <span class="q">‘durate parumper ’</span></div><div class="l">inquit “et excussis muliebribus ore querellis </div><div class="l">fatorum toleremus onus, nil nautica prosunt</div><div class="l">turbatae lamenta rati nec segnibus undae</div><div class="l">planctibus aut vanis mitescunt flamina votis.</div><div class="l">nunc instare manu, toto nunc robore niti</div><div class="l">communi pro luce decet : succurrere velis, </div><div class="l">exhaurire fretum, varios aptare rudentes</div><div class="l">omnibus et docti iussis parere magistri.</div><div class="l">non, si perfidia nacti penetrabile tempus</div><div class="l">inrupere Getae, nostras dum Raetia vires</div><div class="l">occupat atque alio desudant Marte cohortes, </div><div class="l">idcirco spes omnis abit. mirabile posset</div><div class="l">esse mihi, si fraude nova vel calle reperto</div><div class="l">barbarus ignotas invaderet inscius Alpes ;</div><div class="l">nunc vero geminis clades repetita tyrannis</div><div class="l">famosum vulgavit iter nec nota fefellit </div><div class="l">semita praestructum bellis civilibus hostem.</div><div class="l">per solitas venere vias, aditusque sequendos</div><div class="l">barbarico Romana dedit discordia bello.</div><div class="l">Sed nec praeteritis haec res incognita saeclis :</div><div class="l">saepe lacessitam, sed non impune, fatemur </div><div class="l">Ausoniam. haec Senonum restinxit sanguine flammas,</div><div class="l">haec et Teutonico quondam patefacta furori</div><div class="l">colla catenati vidit squalentia Cimbri.</div><div class="l">vile decus, quod non erexit praevius horror ;</div><div class="l">ingentes generant discrimina magna triumphos.</div><div class="l">Quid turpes iam mente fugas, quid Gallica rura</div><div class="pagebreak" id="index.xml-pb-d30e733">[Page v.2.p.148]</div><div class="l">respicitis Latioque libet post terga relicto</div><div class="l">longinquum profugis Ararim praecingere castris ?</div><div class="l">scilicet Arctois concessa gentibus urbe</div><div class="l">considet regnum Rhodano capitique superstes </div><div class="l">truncus erit ? vestros stimulant si pignora sensus,</div><div class="l">me quoque non impar naturae cura remordet,</div><div class="l">nec ferro sic corda rigent ut nosse recusem</div><div class="l">quam sanctum soceri nomen, quam dulce mariti,</div><div class="l">quantus prolis amor, sed numquam oblita decoris</div><div class="l">obscaenam latebram pietas ignava requiret. </div><div class="l">nec vobis fortis monitor, mihi cautior uni :</div><div class="l">hic coniunx, hic progenies, hic carior omni</div><div class="l">luce gener ; pars nulla mei subducta procellae.</div><div class="l">accipe tu nostrae, tellus Oenotria, mentis </div><div class="l">vincula communes tecum subeuntia casus,</div><div class="l">exiguamque moram muris impende tuendis,</div><div class="l">dum redeo lectum referens in classica robur.”</div><div class="l">His dictis pavidi firmavit inertia vulgi</div><div class="l">pectora migrantisque fugam compescuit aulae ; </div><div class="l">ausaque tum primum tenebris emergere pulsis</div><div class="l">Hesperia, ut secum iunxisse pericula vidit</div><div class="l">Augustum, tantoque sui stetit obside fati.</div><div class="l">protinus, umbrosa vestit qua litus oliva</div><div class="l">Larius et dulci mentitur Nerea fluctu, </div><div class="l">parva puppe lacum praetervolat ; ocius inde</div><div class="l">scandit inaccessos brumali sidere montes</div><div class="l">nil hiemis caelive memor. sic ille relinquens</div><div class="l">ieiunos antro catulos inmanior exit</div><div class="pagebreak" id="index.xml-pb-d30e793">[Page v.2.p.150]</div><div class="l">hiberna sub nocte leo tacitusque per altas </div><div class="l">incedit furiale nives ; stant colla pruinis</div><div class="l">aspera ; flaventes adstringit stiria saetas ;</div><div class="l">nec meminit leti nimbosve aut frigora curat,</div><div class="l">dum natis alimenta parat. Sublimis in Arcton</div><div class="l">prominet Hercyniae confinis Raetia silvae, </div><div class="l">quae se Danuvii iactat Rhenique parentem</div><div class="l">utraque Romuleo praetendens flumina regno :</div><div class="l">primo fonte breves, alto mox gurgite regnant</div><div class="l">et fluvios cogunt unda coeunte minores</div><div class="l">in nomen transire suum. te Cimbrica Tethys </div><div class="l">divisum bifido consumit, Rhene, meatu ;</div><div class="l">Thracia quinque vadis Histrum vorat Amphitrite :</div><div class="l">ambo habiles remis, ambo glacialia secti</div><div class="l">tergo rotis, ambo Boreae Martique sodales.</div><div class="l">sed latus, Hesperiae quo Raetia iungitur orae, </div><div class="l">praeruptis ferit astra iugis panditque tremendam</div><div class="l">vix aestate viam. multi ceu Gorgone visa</div><div class="l">obriguere gelu ; multos hausere profundae</div><div class="l">vasta mole nives, cumque ipsis saepe iuvencis</div><div class="l">naufraga candenti merguntur plaustra barathro. </div><div class="l">interdum subitam glacie labente ruinam</div><div class="l">mons dedit et tepidis fundamina subruit astris</div><div class="l">pendenti male fida solo. Per talia tendit</div><div class="l">frigoribus mediis Stilicho loca. nulla Lyaei</div><div class="l">pocula ; rara Ceres ; raptos contentus in armis </div><div class="l">delibasse cibos madidoque oneratus amictu</div><div class="pagebreak" id="index.xml-pb-d30e851">[Page v.2.p.152]</div><div class="l">algentem pulsabat equum. nec mollia fesso</div><div class="l">strata dedere torum ; tenebris si caeca repressit</div><div class="l">nox iter, aut spelaea subit metuenda ferarum</div><div class="l">aut pastorali iacuit sub culmine fultus </div><div class="l">cervicem clipeo. stat pallidas hospite magno</div><div class="l">pastor et ignoto praeclarum nomine vultum</div><div class="l">rustica sordenti genetrix ostendit alumno.</div><div class="l">illa sub horrendis praedura cubilia silvis,</div><div class="l">illi sub nivibus somni curaeque laborque </div><div class="l">pervigil hanc requiem terris, haec otia rebus</div><div class="l">insperata dabant ; illae tibi, Roma, salutem</div><div class="l">Alpinae peperere casae. Iam foedera gentes</div><div class="l">exuerant Latiique audita clade feroces</div><div class="l">Vindelicos saltus et Norica rura tenebant. </div><div class="l">ac veluti famuli, mendax quos mortis erilis</div><div class="l">nuntius in luxum falso rumore resolvit,</div><div class="l">dum marcent epulis atque inter vina chorosque</div><div class="l">persultat vacuis effrena licentia tectis,</div><div class="l">si reducem dominum sors improvisa revexit, </div><div class="l">haerent attoniti libertatemque perosus</div><div class="l">conscia servilis praecordia concutit horror :</div><div class="l">sic ducis adspectu cuncti stupuere rebelles,</div><div class="l">inque uno princeps Latiumque et tota refulsit</div><div class="l">Roma viro. frons laeta parum, non tristior aequo,</div><div class="l">non deiecta malis, mixta sed nobilis ira : </div><div class="l">qualis in Herculeo, quotiens infanda iubebat</div><div class="l">Eurystheus, fuit ore dolor vel qualis in atram</div><div class="l">sollicitus nubem maesto Iove cogitur aether.</div><div class="l"><span class="q">‘Tantane vos’</span> inquit “Getici fiducia belli</div><div class="l">erigit ? hinc animo frustra tumuistis inani ?</div><div class="l">non ita Romanum fati violentia nomen</div><div class="pagebreak" id="index.xml-pb-d30e919">[Page v.2.p.154]</div><div class="l">opprimit, ut vestros nequeat punire tumultus</div><div class="l">parte sui. ne vos longe sermone petito</div><div class="l">demorer, exemplum veteris cognoscite facti : </div><div class="l">cum ferus Ausonias perfringeret Hannibal arces</div><div class="l">et Trebiam saevo geminassent funere Cannae,</div><div class="l">nequiquam Emathium pepulit spes vana Philippum,</div><div class="l">ut velut adflictos ferro temptaret inerti.</div><div class="l">Romanos commovit atrox iniuria patres, </div><div class="l">urgerent maiora licet, graviterque tulere,</div><div class="l">urbibus inter se claris de culmine rerum</div><div class="l">congressis, aliquid gentes audere minores.</div><div class="l">nec poenam differre placet, sed bella gerenti</div><div class="l">Punica Laevino regis quoque proelia mandant. </div><div class="l">paruit imperiis consul, fususque Philippus,</div><div class="l">vilia dum gravibus populis interserit arma,</div><div class="l">praetereunte manu didicit non esse potentum</div><div class="l">temptandas, mediis quamvis in luctibus, iras.”</div><div class="l">Hoc monitu pariter nascentia bella repressit </div><div class="l">et belle quaesivit opes legitque precantes</div><div class="l">auxilio mensus numerum, qui congruus esset</div><div class="l">nec gravis Italiae formidandusve regenti.</div><div class="l">Nee minus accepto nostrae rumore cohortes</div><div class="l">(sic ducis urget amor) properantibus undique signis</div><div class="l">conveniunt, visoque animi Stilichone recepti </div><div class="l">singultus varios lacrimosaque gaudia miscent :</div><div class="l">sic armenta boum, vastis quae turbida silvis</div><div class="l">sparsit hiems, cantus ac sibila nota magistri</div><div class="pagebreak" id="index.xml-pb-d30e977">[Page v.2.p.156]</div><div class="l">certatim repetunt et avitae pascua vallis </div><div class="l">inque vicem se voce regunt gaudentque fideles</div><div class="l">reddere mugitus et, qua sonus attigit aurem,</div><div class="l">rara per obscuras adparent cornua frondes.</div><div class="l">adcurrit vicina manus, quam Raetia nuper</div><div class="l">Vandalicis auctam spoliis defensa probavit ; </div><div class="l">venit et extremis legio praetenta Britannis,</div><div class="l">quae Scotto dat frena truci ferroque notatas</div><div class="l">perlegit examines Picto moriente figuras ;</div><div class="l">agmina quin etiam flavis obiecta Sygambris</div><div class="l">quaeque domant Chattos inmansuetosque Cheruscos,</div><div class="l">huc omnes vertere minas tutumque remotis </div><div class="l">excubiis Rhenum solo terrore relinquunt.</div><div class="l">ullane posteritas credet ? Germania quondam</div><div class="l">ilia ferox populis, quae vix instantibus olim</div><div class="l">principibus tota poterat cum mole teneri, </div><div class="l">iam sese placidam praebet Stilichonis habenis,</div><div class="l">ut nec praesidiis nudato limite temptet</div><div class="l">expositum calcare solum nec transeat amnem,</div><div class="l">incustoditam metuens attingere ripam.</div><div class="l">Celsior o cunctis unique aequande Camillo ! </div><div class="l">vestris namque armis Alarici fracta quievit</div><div class="l">ac Brenni rabies ; confusis rebus uterque</div><div class="l">divinam tribuistis opem, sed tardior ille</div><div class="l">iam captae vindex patriae, tu sospitis ultor.</div><div class="l">o quantum mutata tuo fortuna regressu ! </div><div class="l">ut sese pariter diffudit in omnia regni</div><div class="l">membra vigor vivusque redit color urbibus aegris !</div><div class="pagebreak" id="index.xml-pb-d30e1037">[Page v.2.p.158]</div><div class="l">creditur Herculeis lucem renovasse lacertis</div><div class="l">femina dilecti fatis impensa mariti ;</div><div class="l">et iuvenem spretae laniatum fraude novercae </div><div class="l">non sine Circaeis Latonia reddidit herbis.</div><div class="l">Cretaque, si verax narratur fabula, vidit</div><div class="l">Minoum rupto puerum prodire sepulchrο,</div><div class="l">quem senior vates avium clangore repertum</div><div class="l">gramine restituit : mirae nam munere sortis </div><div class="l">dulcia mella necem, vitam dedit horridus anguis.</div><div class="l">at tuus adventus non unum corpus ab umbris,</div><div class="l">sed tot communi populos sub morte iacentes</div><div class="l">totaque Tartareis e faucibus oppida traxit.</div><div class="l">Ipso Roma die (nec adhuc ostenditur auctor) </div><div class="l">personuit venisse ducem, laetisque Quirites</div><div class="l">vocibus auspicium certi plausere triumphi,</div><div class="l">muniti Stilichone suo. quis gaudia vero</div><div class="l">principis, amplexus alacris quis disserat aulae ?</div><div class="l">pulveris ambiguam nubem speculamur ab altis </div><div class="l">turribus, incerti socios adportet an hostes</div><div class="l">ille globus, mentem suspensa silentia librant,</div><div class="l">donec pulvereo sub turbine sideris instar</div><div class="l">emicuit Stilichonis apex et cognita fulsit</div><div class="l">canities, gavisa repens per moenia clamor </div><div class="l">tollitur <span class="q">‘ipse venit.’</span> portas secura per omnes</div><div class="l">turba salutatis effunditur obvia signis.</div><div class="l">non iam dilectus miseri nec falce per agros</div><div class="pagebreak" id="index.xml-pb-d30e1095">[Page v.2.p.160]</div><div class="l">deposita iaculum vibrans ignobile messor</div><div class="l">nec temptat 1 clipeum proiectis sumere rastris </div><div class="l">Bellona ridente Ceres humilisque novorum</div><div class="l">seditio clamosa ducum : sed vera iuventus,</div><div class="l">verus ductor adest et vivida Martis imago.</div><div class="l">Prospera sed quantum nostrae spes addita menti,</div><div class="l">tantum exempta Getis, qui vertice proximus astris</div><div class="l">post Alpes iam cuncta sibi promisit apertas </div><div class="l">nil superesse ratus, postquam tot lumina pubis,</div><div class="l">tot subitos pedites, equitum tot conspicit alas</div><div class="l">cinctaque fluminibus crebris ac moenibus arva</div><div class="l">seque velut clausum laqueis, sub pectore furtim </div><div class="l">aestuat et nimium prono fervore petitae</div><div class="l">iam piget Italiae, sperataque Roma teneri</div><div class="l">visa procul. magni subeunt iam taedia coepti.</div><div class="l">occultat tamen ore metum primosque suorum</div><div class="l">consultare iubet bellis annisque verendos. </div><div class="l">crinigeri sedere patres, pellita Getarum</div><div class="l">curia, quos plagis decorat numerosa cicatrix</div><div class="l">et tremulos regit hasta gradus et nititur altis</div><div class="l">pro baculo contis non exarmata senectus.</div><div class="l">hic aliquis gravior natu, cui plurima dictis </div><div class="l">consiliisque fides, defixus lumina terrae</div><div class="l">concutiensque comam capuloque adclinis eburno :</div><div class="l"><span class="q">‘Si numero non fallor’</span> ait “tricesima currit</div><div class="l">bruma fere, rapidum postquam transnavimus Histrum,</div><div class="l">Romanamque manum tantis eludimus annis. </div><div class="l">sed numquam Mavors adeo constrinxit in artum</div><div class="pagebreak" id="index.xml-pb-d30e1158">[Page v.2.p.162]</div><div class="l">res, Alarice, tuas. per tot certamina docto</div><div class="l">crede seni, qui te tenero vice patris ab aevo</div><div class="l">gestatum parva solitus donare pharetra</div><div class="l">atque aptare breves umeris puerilibus arcus : </div><div class="l">saepe quidem frustra monui, servator ut icti</div><div class="l">foederis Emathia tutus tellure maneres ;</div><div class="l">sed quoniam calidae rapuit te flamma iuventae,</div><div class="l">nunc saltem, si cura tibi manet ulla tuorum,</div><div class="l">his claustris evade, precor, dumque agmina longe,</div><div class="l">dum licet, Hesperiis praeceps elabere terris, </div><div class="l">ne nova praedari cupiens et parta reponas</div><div class="l">pastorique lupus scelerum delicta priorum</div><div class="l">intra saepta luas. quid palmitis uber Etrusci,</div><div class="l">quid mihi nescioquam proprio cum Thy bride Romam</div><div class="l">semper in ore geris ? referunt si vera parentes, </div><div class="l">hanc urbem insano nullus qui Marte petivit</div><div class="l">laetatus violasse redit ; nec numina sedem</div><div class="l">destituunt : iactata procul dicuntur in hostem</div><div class="l">fulmina divinique volant pro moenibus ignes, </div><div class="l">seu caelum seu Roma tonat. si temnis Olympum,</div><div class="l">a magno Stilichone cave, qui semper iniquos</div><div class="l">Fortuna famulante premit. scis ipse, per oras</div><div class="l">Arcadiae quam densa rogis cumulaverit ossa,</div><div class="l">sanguine quam largo Graios calefecerit amnes ; </div><div class="l">extinctusque fores, ni te sub nomine legum</div><div class="l">proditio regnique favor texisset Eoi.”</div><div class="l">Talia grandaevum flammata fronte loquentem</div><div class="pagebreak" id="index.xml-pb-d30e1215">[Page v.2.p.164]</div><div class="l">obliquisque tuens oculis non pertulit ultra,</div><div class="l">sed rupit rabidas accensa superbia voces : </div><div class="l">“Si non mentis inops fraudataque sensibus aetas</div><div class="l">praeberet veniam, numquam haec opprobria linguae</div><div class="l">turpia Danuvius me sospite ferret inultus.</div><div class="l">anne, tot Augustos Hebro qui teste fugavi,</div><div class="l">te patiar suadente fugam, cum cesserit omnis </div><div class="l">obsequiis natura meis ? subsidere nostris</div><div class="l">sub pedibus montes, arescere vidimus amnes.</div><div class="l">non ita di Getici faxint manesque parentum,</div><div class="l">ut mea converso relegam vestigia cursu.</div><div class="l">hanc ego vel victor regno vel morte tenebo </div><div class="l">victus humum. per tot populos urbesque cucurri,</div><div class="l">fregi Alpes galeisque Padum victricibus hausi :</div><div class="l">quid restat nisi Roma mihi ? gens robore nostra</div><div class="l">tum quoque pollebat, nullis cum fideret armis.</div><div class="l">at nunc lllyrici postquam mihi tradita iura </div><div class="l">meque suum fecere ducem, tot tela, tot enses,</div><div class="l">tot galeas multo Thracum sudore paravi</div><div class="l">inque meos usus vectigal vertere ferri</div><div class="l">oppida legitime iussu Romana coegi.</div><div class="l">sic me fata fovent ; ipsi, quos omnibus annis </div><div class="l">vastabam, servire dati : nocitura gementes</div><div class="l">arma dabant flammisque diu mollitus et arte</div><div class="l">in sua damna chalybs fabro lugente rubebat.</div><div class="l">hortantes his adde deos. non somnia nobis</div><div class="l">nec volucres, sed clara palam vox edita luco : </div><div class="l">“rumpe omnes, Alarice, moras ; hoc impiger anno</div><div class="l">Alpibus Italiae ruptis penetrabis ad urbem.”</div><div class="pagebreak" id="index.xml-pb-d30e1277">[Page v.2.p.166]</div><div class="l">huc iter usque datur. quis iam post talia segnis</div><div class="l">ambigat aut caelo dubitet parere vocanti ? ”</div><div class="l">Sic ait hortatusque suos belloque viaeque </div><div class="l">instruit. attollunt vanos oracula fastus.</div><div class="l">o semper tacita sortes ambage malignae</div><div class="l">eventuque patens et nescia vatibus ipsis</div><div class="l">veri sera fides ! Ligurum regione suprema</div><div class="l">pervenit ad fluvium miri cognominis <span class="q">‘Urbem,’</span></div><div class="l">atque illic domitus vix tandem interprete casu</div><div class="l">agnovit dubiis inlusa vocabula fatis.</div><div class="l">Nee non et Stilicho pugnam poscentia movit</div><div class="l">pleno castra gradu dictisque instigat euntes :</div><div class="l">“nunc nunc, o socii, temeratae sumite tandem </div><div class="l">Italiae poenas, obsessi principis armis</div><div class="l">excusate nefas deploratumque Timavo</div><div class="l">vulnus et Alpinum gladiis abolete pudorem.</div><div class="l">hic est, quem totiens campis fudistis Achivis,</div><div class="l">quem discors odiisque anceps civilibus orbis, </div><div class="l">non sua vis tutata diu, dum foedera fallax</div><div class="l">ludit et alternae periuria venditat aulae.</div><div class="l">credite nunc omnes, quas dira Britannia gentes,</div><div class="l">quas Hister, quas Rhenus alit, pendere paratas</div><div class="l">in speculis : uno tot proelia vincite bello. </div><div class="l">Romanum reparate decus molemque labantis</div><div class="l">imperii fulcite umeris ; hic omnia campus</div><div class="pagebreak" id="index.xml-pb-d30e1333">[Page v.2.p.168]</div><div class="l">vindicat, haec mundo pacem victoria sancit.</div><div class="l">non in Threiciis Haemi decemimus oris</div><div class="l">nec super Alpheas umbrantia Maenala ripas </div><div class="l">constitimus ; non hic Tegean Argosque tuemur :</div><div class="l">visceribus mediis ipsoque in corde videtis</div><div class="l">bella geri. patrem clipeis defendite Thybrim.”</div><div class="l">talia nunc pediti, turmae nunc mixtus equestri</div><div class="l">dicta dabat. Simul externis praecepta ferebat </div><div class="l">auxiliis. ibat patiens dicionis Alanus,</div><div class="l">qua nostrae iussere tubae, mortemque petendam</div><div class="l">pro Latio docuit gentis praefectus Alanae,</div><div class="l">cui natura breves animis ingentibus artus</div><div class="l">finxerat inmanique oculos infecerat ira ; </div><div class="l">vulneribus pars nulla vacat rescissaque contis</div><div class="l">gloria foedati splendet iactantior oris,</div><div class="l">ille tamen mandante procul Stilichone citatis</div><div class="l">acceleravit equis Italamque momordit harenam.</div><div class="l">felix Elysiisque plagis et carmine dignus, </div><div class="l">qui male suspectam nobis impensius arsit</div><div class="l">vel leto purgare fidem ; qui iudice ferro</div><div class="l">diluit inmeritum laudato sanguine crimen !</div><div class="l">morte viri turbatus eques flectebat habenas</div><div class="l">totaque praeciso nutassent agmina cornu, </div><div class="l">ni celer instructa Stilicho legione secutus</div><div class="l">subsidiis peditum pugnam instaurasset equestrem.</div><div class="l">Quis Musis ipsoque licet Paeane recepto</div><div class="l">enarrare queat, quantum Gradivus in ilia</div><div class="l">luce suae dederit fundator originis urbi ? </div><div class="l">altius haud umquam toto descendimus ense</div><div class="l">in iugulum Scythiae, tanta nec clade superbum</div><div class="pagebreak" id="index.xml-pb-d30e1397">[Page v.2.p.170]</div><div class="l">contudimus Tanain vel cornua fregimus Histri.</div><div class="l">invisum miles sitiens haurire cruorem</div><div class="l">per varias vestes onerataque plaustra metallo </div><div class="l">transit et argenti cumulos et caedis avarus</div><div class="l">contemptas proculcat opes ; pretiosior auro</div><div class="l">sanguis erat ; passim neglecti prodiga lucri</div><div class="l">turba furens strictis odium mucronibus explet.</div><div class="l">purpureos cultus absumptique igne Valentis </div><div class="l">exuvias miserisque graves crateras ab Argis</div><div class="l">raptaque flagranti spirantia signa Corintho</div><div class="l">callidus ante pedes venientibus obicit hostis</div><div class="l">incassum ; neque enim feralis praeda moratur,</div><div class="l">sed iustos praebent stimulos monumenta doloris </div><div class="l">Adseritur ferro captivum vulgus, et omnes</div><div class="l">diversae vocis populi, quos traxerat hostis</div><div class="l">servitio, tandem dominorum strage redempti</div><div class="l">blanda cruentatis adfigunt oscula dextris</div><div class="l">desertosque lares et pignora laeta revisunt. </div><div class="l">miratur sua quemque domus cladesque renarrant</div><div class="l">ordine ; tum grati referunt miracula belli.</div><div class="l">Quis tibi tunc, Alarice, dolor, cum Marte perirent</div><div class="l">divitiae spoliisque diu quaesita supellex</div><div class="l">pulsaretque tuas ululatus coniugis aures, </div><div class="l">coniugis invicto dudum quae freta marito</div><div class="l">demens Ausonidum gemmata monilia matrum</div><div class="l">Romanasque alta famulas cervice petebat !</div><div class="pagebreak" id="index.xml-pb-d30e1453">[Page v.2.p.172]</div><div class="l">scilicet Argolicas Ephyreiadasque puellas</div><div class="l">coeperat et pulchras iam fastidire Lacaenas. </div><div class="l">sed dea quae nimiis obstat Rhamnusia votis</div><div class="l">ingemuit flexitque rotam : domat aspera victos</div><div class="l">pauperies, unoque die Romana rependit</div><div class="l">quidquid ter denis acies amisimus annis.</div><div class="l">O celebranda mihi cunctis Pollentia saeclis ! </div><div class="l">o meritum nomen ! felicibus apta triumphis !</div><div class="l">virtutis fatale solum, memorabile bustum</div><div class="l">barbariae ! nam saepe locis ac finibus illis</div><div class="l">plena lacessito rediit vindicta Quirino.</div><div class="l">illic Oceani stagnis excita supremis </div><div class="l">Cimbrica tempestas alias emissa per Alpes</div><div class="l">isdem procubuit campis. iam protinus aetas</div><div class="l">adveniens geminae gentis permisceat ossa</div><div class="l">et duplices signet titulos commune tropaeum :</div><div class="l">“hic Gimbros fortesque Getas, Stilichone peremptos</div><div class="l">et Mario claris ducibus, tegit Itala tellus. </div><div class="l">discite vesanae Romam non temnere gentes.”</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Claudianus, Claudius.
	    Date: 2015-12-03<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:06:26Z.
	       SAXON HE 9.8.0.5.
		 --></address></div></body></html>