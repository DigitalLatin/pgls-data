<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">ANNO DOMINI DCXXI. SISEBUTHUS GOTHORUM REX.</a><ul class="toc"><li class="toc"><span class="headingNumber">1.1. </span><a class="toc toc_1" href="#index.xml-body.1_div.1_div.1">NOTITIA HISTORICA IN SISEBUTUM.</a></li></ul></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">ANNO DOMINI DCXXI. SISEBUTHUS GOTHORUM REX.</span></span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head"><span class="titlem">NOTITIA HISTORICA IN SISEBUTUM.</span></span></h3><p>(Antonii Bibl. Hisp. vet., t. I, p. 320, nn. 220-222.)</p><p><span class="">PLSection A</span> S<span class="smallcap">ISEBUTUS</span> quoque, rex Gothorum, non minus quam dignitatis culmine armorumque praestantia, litteris atque eruditione, latinaeque linguae peritia inclytus inter scriptores loco suo donandus est. <span style="font-style:italic">Etenim fuit</span> (Isidorum audis, <span style="font-style:italic">Hist. Gothorum</span>, aera 650) <span style="font-style:italic">eloquio nitidus, sententia doctus, scientia litterarum magna ex parte imbutus</span>. Quare idem Isidorus, libro suo de Na- tura rerum, ad eumdem directo sic praefatur : <span style="font-style:italic">Dum te praestantem ingenio, facundiaque ac vario flore litterarum non nesciam, impendis tamen amplius curam, et quasdam ex rerum natura vel causis a me tibi effla- gitas suffraganda</span>. Isidorus alter Pacensis episcopus in Chronico seu <span style="font-style:italic">Epitome imperatorum et Arabum</span> (In <span style="font-style:italic">Heraclio</span>, aera 650) vocat eum <span style="font-style:italic">virum sapientem, et nimium litteraturae deditum</span>. Quae Rodericus Tole- <span class="">PLSection B</span> tanus, lib. <span class="smallcap">II</span>, cap. 17, verba exscripsit. Anonymus Benedictinus in <span style="font-style:italic">Chronico abbatiae sancti Remigii Di- vionensis</span> (a <span style="font-style:italic">d'Achery</span> edito, tom. I <span style="font-style:italic">Spicil</span>., pag. 377), ad annum 12 regis Theoderici (quantumvis <span style="font-style:italic">Sisebo- dum</span> nuncupet) <span style="font-style:italic">viri</span> quoque <span style="font-style:italic">sapientis</span>, et in tota <span style="font-style:italic">Hispania laudabilis, valdeque pietate pleni,</span> elogio commendatum dimittit. Gundemaro hic suffectus regnum Gothorum octo cum dimidio annis, usque ad 621, tenuit, belli et pacis artibus, religione, ju- stitia, et benignitate, clementiaque in paucis clarus. De rebus ejus gestis nunc disquirere non est praesen- tis argumenti.</p><p>Quod enim ad Bibliothecam ejus pertineat nomen, unus et alter vetus Codex apud nos servatus, in iisque aliquot ab eo auctore profectae, cum epistolae, tum <span class="">PLSection A</span> alia contenta opera, in causa sunt. Ii sunt toties lau- dati libri Ovetensis Ecclesiae, et Complutensis collegii, quos vidit Morales, lib. <span class="smallcap">XII</span>, cap. 3, et in epistola ad Andraeam Resendium (tomo II, <span style="font-style:italic">Hisp. illustratae</span>, pag. 1022), et in prologo ad secundum historiae suae volumen, ubi de libris antiquis agit, consulendus. Tertium adjungo, quem reperiri aiunt (Martinus Ximena, in <span style="font-style:italic">Annalibus Eccles. Gienn</span>., pag. 35) in Toletanae Ecclesiae bibliotheca. In his omnibus exstant Sisebuti regis epistolae ad Caecilium Mentesanum episcopum; ad Caesarium patricium Romanum, sub quo fuisse tunc videtur quidquid intra Hispaniae Romanae erat, hoc est, imperatorum, ditionis; ad Eusebium Barcinonen em antisti em; ad Theu- diiam et Sandrimerum quosdam, ejus argumenti <span class="">PLSection B</span> omnes, quod apud eumdem Moralem inierim videri potest, dum praeteritae incuriae nostrae vindex aliquis sacra haec antiquitatis monumenta luci non ultra invidet. (Ita nobis animo haeret, si aliquando licuerit accuratius ea conferre cum Mss. Gothicis biblioth. Toletanae, unde naevis ac sphalmatis deformata, crassissima exscriptorum inscitia ad nos pervene- runt. Epistolarum inscriptiones sunt : I. <span style="font-style:italic">Ad episco- pum Mentesanum, qui se reclusit in monasterio</span>. II. <span style="font-style:italic">Ad Caesarium patricium, rescripta per Ausemundum</span>. III. <span style="font-style:italic">Ad Eusebium episcopum</span>. IV. <span style="font-style:italic">Ad Tudilanem, cum ex laico habitum in monasterio accepisset</span>. V <span style="font-style:italic">Ad Adra- liculdum regem Longobardorum et Theudolindam reginam, pro fide Christi, per Totilanem directa</span>. (C<span class="smallcap">ARDINAL DE AGUIRRE</span>.)</p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a>Â </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:22:34Z.
	       SAXON HE 9.8.0.5.
		 --></address></div></body></html>