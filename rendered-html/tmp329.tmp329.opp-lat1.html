<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">ELOGIA SYMMACHIANA.</a></li></ul><!--TEI body--><div class="edition" id="index.xml-body.1_div.1"><div class="pagebreak" id="index.xml-pb-d30e80">[Page 143]</div><h2><span class="headingNumber">1. </span><span class="head"><span class="titlem">ELOGIA SYMMACHIANA.</span></span></h2><p><span class="">PLSection A</span> M<span class="smallcap">acrobius</span>, <span style="font-style:italic">lib</span>. <span class="smallcap">v</span> <span style="font-style:italic">Saturnal., cap</span>. 1. Quatuor sunt, inquit Eusebius, genera dicendi : copiosum, in quo Cicero dominatur : breve, in quo Sallustius regnat; siccum, quod Frontoni ascribi- tur; pingue et floridum, in quo Plinius Secundus quondam, et nunc nullo veterum minor noster Sym- machus luxuriatur.</p><div><span>A<span class="smallcap">urelius</span> P<span class="smallcap">rudentius</span>, Lib. <span class="smallcap">i</span> contra Symmachum.</span></div><p><span style="font-style:italic">O linguam miro verborum fonte fluentem, Romani decus eloquii, cui cedat et ipse. Tullius! has fundit dives facundia gemmas. Os dignum aeterno tinctum quod fulgeat auro, Si mallet laudare Deum, cui sordida monstra Praetulit, et liquidam temeravit crimine vocem. Haud aliter quam si rostris quis tentet eburnis</span> <span class="">PLSection B</span> <span style="font-style:italic">Coenosum versare solum, limoque madentes Excolere aureolis si forte ligonius ulnas. Non vereor ne me nimium confidere quisquam Arguat, ingeniique putet luctamen inire. Sum memor ipse mei, satis et mea frivola novi. Non ausim conferre pedem, nec spicula tantae Indocilis fandi conjecta lacessere linguae. Illaesus maneat liber, excellensque volumen Obtineat partam dicendi fulmine famam</span>. Idem in praefatione lib. <span class="smallcap">ii</span></p><div><span><span style="font-style:italic">Sum plane temerarius, Qui nocti mihi conscius, Quam vitae in tenebris ago, Puppim credere fluctibus Tanti non timeam viri, Quo nunc nemo disertior. Exsultat, fremit, intonat, Ventisque alloquii tumet. Cui mersare facillimum est Tractandae indocilem ratis</span>.</span></div><p><span class="">PLSection C</span> Et alio loco.</p><p><span style="font-style:italic">Talia principibus dicta inter fantibus, ille Prosequitur, magnisque tubam concentibus inflat. Allegat morem veterum.</span> A<span class="smallcap">mmianus</span> M<span class="smallcap">arcellinus</span>, <span style="font-style:italic">lib</span>. <span class="smallcap">xxvii</span>.</p><p>Symmachus Aproniano successit, inter praecipua nominandus exempla doctrinarum, atque modestiae, quo instante Urbs sacratissima otio copiisque abun- dantius solito fluebatur, et ambitioso ponte exsultat atque firmissimo, quem condidit ipse, et magna ci- vium laetitia dedicavit, ingratorum, ut res docuit apertissima : qui consumptis aliquot annis domum ejus in Transtiberino tractu pulcherrimam incende- runt, ea re perciti, quod vilis quidam plebeius finxe- rat illum dixisse sine indicio ullo, vel teste : Liben- <span class="">PLSection D</span> tius se vino proprio calcarias exstincturum, quam id venditurum pretiis quibus sperabatur.</p><p>D<span class="smallcap">ivus</span> P<span class="smallcap">rosper</span> A<span class="smallcap">quitanicus</span>, <span style="font-style:italic">de Promissionibus Dei, parte</span> <span class="smallcap">iii</span>.</p><p><span style="font-style:italic">Cui Symmachus ille, mirabili eloquio et scientia praeditus, tamen paganus, praeconio laudum in consi- storio recitato, subtili arte, qua valuit, aram Victoriae in senatu restitui, Christiano, ut noverat, principi inti- mavit. Quem statim a suis affectibus pulsum in cente- simo lapide rhedae non stratae impositum, ea die manere praecepit</span>.</p><div class="pagebreak" id="index.xml-pb-d30e178">[Page 144]</div><span class="">PLSection </span><p>C<span class="smallcap">aius</span> S<span class="smallcap">ol</span>. A<span class="smallcap">pollinaris</span> S<span class="smallcap">idonius</span>, <span style="font-style:italic">lib</span>. <span class="smallcap">i</span>, <span style="font-style:italic">epist</span>. 1.</p><p>Quinti Symmachi rotunditatem, Caii Plinii disci- plinam, maturitatemque vestigiis praesumptuosis in- secuturus.</p><p><span style="font-style:italic">Idem lib</span>. <span class="smallcap">viii</span>, <span style="font-style:italic">epist</span>. 10.</p><p>Ingentes praeconiorum titulos moribus meis appli- cas. Sed si pudoris nostri fecisses utcunque ratio- nem, Symmachianum illud te cogitare par fuit : <span style="font-style:italic">Ut vera laus ornat, ita falsa castigat</span>.</p><p><span style="font-style:italic">Idem</span> S<span class="smallcap">idonius</span> <span style="font-style:italic">ad Felicem consulem</span>.</p><div><span><span style="font-style:italic">Sed ne tu mihi comparare tentes, Quos multo minor ipse plus adoro, Paulinum, Ampeliumque, Symmachumque</span>.</span></div><p>A<span class="smallcap">nonymus</span>.</p><p><span style="font-style:italic">Symmachus in verbis parcus, sed mente profundus :</span> <span class="">PLSection B</span> <span style="font-style:italic">Prodigus in sensu, verbis angustus : abundans Mente, sed ore minor : fructu non fronde beatus : Sensus divitias verbi brevitate coarctat</span>.</p><p>M<span class="smallcap">agnus</span> A<span class="smallcap">urelius</span> C<span class="smallcap">assiodorus</span>, <span style="font-style:italic">lib. Variar</span>. <span class="smallcap">ii</span>, <span style="font-style:italic">epist</span> 1.</p><p><span style="font-style:italic">Deinde retinetis facundissimi Symmachi eximium dictum</span>. Specto feliciter virtutis ejus augmenta, qui differo laudare principia.</p><p>C<span class="smallcap">assiodorus</span>, <span style="font-style:italic">Histor. Tripart. lib</span>. <span class="smallcap">ix</span>, <span style="font-style:italic">cap</span>. 23.</p><p>Dum in Romana urbe Valentinianus et Theodosius morarentur, festivitates pro Victoria celebrantes, tunc suam bonitatem circa Symmachum exconsulem Theodosius imperator ostendit. Is enim Symmachus inter senatores praecipuus habebatur, eratque Ro- mani eloquii eruditione mirabilis, cujus multi quoque <span class="">PLSection C</span> reperiuntur libri. Scripsit autem Maximi laudem, eamque recitavit : unde postea reus esse majestatis videbatur. Quamobrem mortem metuens, confugit in ecclesiam. Verum imperator, cum esset perfectis- simae Christianitatis, et non solum suae fidei sacerdo- tes honoraret, sed etiam Novatianos, qui proximo ejus fidei decreta servarent, Leontio tunc episcopo Romano Ecclesiae Novatianorum rogante beneficium conferens, Symmachum absolvit a crimine. Cumque veniam Symmachus meruisset, Apologeticum, id est, satisfactionalem librum ad Theodosium conscripsit imperatorem. <span style="font-style:italic">Haec ille. Quae etiam exstant apud Sozo- menum Hist. Eccles. lib</span>. <span class="smallcap">v</span>, <span style="font-style:italic">cap</span>. 14; <span style="font-style:italic">et Nicephor. lib</span>. <span class="smallcap">xii</span>, <span style="font-style:italic">cap</span>. 21.</p><p><span style="font-style:italic">Versus Ennodi Ticinensis, de Epistola Ambrosii contra Symmachum, super ara Victoriae, quando petens cul-</span> <span class="">PLSection D</span> <span style="font-style:italic">tum ipsius, victus est Symmachus</span>.</p><p>Dicendi palmam Victoria tollit amico. Transit ad Ambrosium, plus favet ira Deae.</p><p>S<span class="smallcap">igebertus</span> G<span class="smallcap">emblacensis</span> <span style="font-style:italic">in Chronico sub anno Domini</span> 407.</p><p><span style="font-style:italic">Rhadagaisus S(??)ytha, cum ducentis millibus Gotho- rum a Scythia veniens, Italiam invadit. Ex hoc murmur multorum blasphemantium infremit in Christum. Chri- stianitatis tempora culpantes, felicitatem attollunt : inter quos praecipue Symmachus orator furebat, qui etiam scriptis et epistolis suis agebat de idololatria, et de re-</span> <span class="pagebreak" id="index.xml-pb-d30e341">[Page 145]</span> <span class="">PLSection A</span> <span style="font-style:italic">petenda ara Victoriae. Quorum latrantium ora injecto eis veritatis osse obstruxerunt Augustinus libro de Civi- tate Dei, et Orosius Historia sua. Prudentius quoque poeta luculento metrici operis libello blasphemias Sym- machi refellit</span>.</p><p>J<span class="smallcap">oannes</span> C<span class="smallcap">uspinianus</span>, <span style="font-style:italic">in Commentario consulum</span>.</p><p>Q. Symmachus, vir consularis, et Urbi praefectus eloquentissimus et doctissimus, Ausonii frater : qui causam gentilium deorum luculentissima oratione defendit apud Theodosium et Valentinianum impe- ratores : quae oratio libro quinto (<span style="font-style:italic">in hac edit</span>. decimo) epistolarum inseritur. Contra quam ardentissime scripsi(??) D. Ambrosius, et Aurelius Prudentius, qui circa haec tempora floruit, duobus elegantissimis libris, versu heroico. Scripsit autem Epistolas quoque <span class="">PLSection B</span> familiares elegantissimas, mirae brevitatis ac rotun- ditatis, Ciceronis Academiae primus accola : quae pro Caroli et Casparini epistolis certe sunt junioribus legendae, et quas nostri saeculi duo clarissima lumina Pomponius Laetus et Angelus Politianus mire lauda- runt. Habent enim elegantiam concinnam cum bre- vitate amabili, et hujus temporis gesta nonnulla explicant. Lege, lector. et laetaberis.</p><p>J<span class="smallcap">acobus</span> L<span class="smallcap">ectius</span>.</p><p><span style="font-style:italic">Fuit Symmacho vera facundia, solers ingenium et acutum : par sententiarum gravitas et venustas, si verba</span> <span class="pagebreak" id="index.xml-pb-d30e378">[Page 146]</span> <span class="">PLSection A</span> <span style="font-style:italic">respicias, brevitas grata : sin altius sensum investiges, prolixa et multiplex eruditio. Adde sapientiae civilis solidam atque abstrusam cognitionem. Adde raram sub imperatoribus sanctimoniam morum, et Romanam in jure suggerendo libertatem• Non ille rerum publicarum moderatoribus, aut jureconsultis, imprimis magnorum principum consiliariis aut secretariis, tractandus levi manu</span>.</p><p>J<span class="smallcap">OAN</span>. J<span class="smallcap">ACOMOTTUS</span>.</p><p>Cui thymus eloquii, brevitas cui docta, gravis cui Sententiarum dignitas, Principibus cui digna viris prudentia rerum, Et felle non tincti sales, Cui Themidos Latiae decreta verenda placebunt, Vigorque sollers : Huc ades.</p><span class="">PLSection B</span><p>C<span class="smallcap">aspar</span> B<span class="smallcap">arthius</span>. <span style="font-style:italic">Ableg. lib</span>. <span class="smallcap">ii</span>, <span style="font-style:italic">cap</span>. 8.</p><p><span style="font-style:italic">Dici non potest, quanti merito suo aestimandae sint Symmachi epistolae. Non sane ob accuratam illam, e(??) maxime ei generi scriptionis aptam brevitatem solum, sed propter sententias politicas tales atque ea copia, ut vel inde prudens aliquis respublicae cum gloria et emolumento administrandae usum discere possit. Nulla ex iis est quae non spiret genium quempiam viri in rebus egregii publici procurandis exercitati : nulla epistola est, quae non integrum dogma politici alicujus syntagmatis propagare queat</span>.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:14:06Z.
	       SAXON HE 9.8.0.5.
		 --></address></div></body></html>