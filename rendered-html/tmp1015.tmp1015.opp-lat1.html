<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">ANNO DOMINI DXXV. ELPIS UXOR BOETII.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">ANNO DOMINI DXXV. ELPIS UXOR BOETII.</span></span></h2><div><span class="titlem">HYMNI IN HONOREM SS. APOSTOLORUM PETRI ET PAULI</span></div><div><span class="titlem">HYMNUS I.</span></div><p>Decora lux ælernitatis auream <br /> Diem beatis irrigavit ignibus, <br /> Apostolorum quæ coronat Principes, <br /> Reisque in astra liberam pandit viam.</p><p>Mundi magister, atque cœli Janitor, <br /> Romæ Parentes, Arbitrique Gentium, <br /> Per ensis Ille, Hic per Crucis victor necem <br /> Vitæ Senatum laureati possident.</p><p>O Roma felix, qua; duorum Principum <br /> Es consecrata glorioso sanguine : <br /> Horum cruore purpurata, ceteras <br /> Excellis orbis una pulchritudines.</p><p>Sit Trinitati sempiterna gloria, <br /> Honor, potestas, atque jubilatio, <br /> In unitate, quae gubernat omnia, <br /> Per universa saeculorum saecula. Amen.</p><div><span class="titlem">HYMNUS II.</span></div><p>Beate Pastor Petre, clemens accipe <br /> Voces precantum, criminumque vincula <br /> Verbo resolve, cui potestas tradita <br /> Aperire terris coelum, apertum claudere.</p><p>Egregie doctor, Paule, mores instrue, <br /> Et nostra tecum pectora in coelum trahe : <br /> Velata dum meridiem cernat Fides, <br /> Et solis instar sola regnet Charitas.</p><p>Sit Trinitati sempiterna gloria, <br /> Honor, potestas, atque jubilatio, <br /> In unitate, quæ gubernat omnia <br /> Per universa aeternitatis saecula. Amen.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:58:43Z.
	       SAXON HE 9.8.0.5.
		 --></address></div></body></html>