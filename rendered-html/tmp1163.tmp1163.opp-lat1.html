<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">S. AURELIANI REGULA AD VIRGINES.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">S. AURELIANI REGULA AD VIRGINES.</span></span></h2><div><span class="titlem">PROLOGUS.</span></div><p><span class="">PLSection A</span>Sanctis et in Christo venerandis sororibus in mona­ <br /> sterio beatæ Mariæ quod , Deo jubente, intra muros <br /> Arelatensis urbis fecimus, constitutis , Aurelianus epi­ <br /> scopus.</p><p>Quia Deo inspiranto qui no-! prævenit ineffabili mi­ <br /> sericordia sua, visum vobis est ut. repudiatis sæculi <br /> voluptatibus, ac temporalibus gaudiis contemptis sive <br /> spretis, eligeretis sanctissimæ vitæ nitorem, et vir­ <br /> ginitatis ac castitatis gratiam complectentes, amore <br /> Dei tota viscerum et cordis aviditate sectantes, con- <span class="">PLSection A</span><br /> figeretis timore divino carnes vestras, tenen:es illud: <br /> Juravi et statui custodire judicia justitiæ tuæ (Psal. <br /> CXVIII); et, Mihi mundus crucifixus est, a ego mundo <br /> (Gal. VI) : disposuimus, jubente Domino atque ope­ <br /> rante in nobis velle et perficere, ut monasterium vo­ <br /> bis pro profectu animarum vestrarum construeremus, <br /> sicut et fecimus. Et ideo Hegulam vobis ad discipli­ <br /> nam instituimus, quae per vos viam mandatorum <br /> Dei doceret currere, et ad regna coelorum faceret fe­ <br /> liciter pervenire.</p><div><span class="titlem">INCIPIUNT CAPITULA REGUL.E.</span></div><p>i. Quæcunque ad conversionem venerit, et recipi se in <br /> monasterium rogaverit, Redula ei primum in salulato­ <br /> no legatur : elcum suscepta fuerit, usque ad mortem <br /> suam de monasterio non egrediatur.</p><p><span class="">PLSection B</span>2. Vestimenta religiosa non accipiat, nisi chartas de fa­ <br /> cultate sua cui voluerit faciat.</p><p>3. Nihil occulte accipiendem ; sed si quid transmissum <br /> fuerit, et illi cui transmittitur necesse non fuerit, in <br /> commune redactum. cui est necessarium, tribuatur.</p><p>4. Epistolas nec dandas nec accipiendas sine scientia <br /> aut permissu abbatissæ.</p><p>5. Nulla circa lectum suum, quod manducari aut bibi <br /> possit, reponat.</p><p>6. Nulla cella aut armariolum veculiare habeat.</p><p>7. Non jurandum.</p><p>8. Non maledicendum.</p><p>9. Non mentiendum.</p><p>10. Iracundiam penitus non tenendam.</p><p>ii. Soror in sororem manum non mittat.</p><p>12. Nulli liceat ad salutandum exire nisi cum præpo­ <br /> sita aut aliqua seniore.</p><p>13. Ancilla non excipiatur; liberta tamen si est, et ab­ <br /> batissæ visum fuerit, excipiatur.</p><p><span class="">PLSection c</span>14. Nec viri nec mulieres sascutares in monasterium in­ <br /> grediantur praeter in basilicam Dominæ Marite, et <br /> in salutatorium.</p><p>15. Ut nec ipsis provisoribus liceat in monasterium in­ <br /> troire, nisi pro his utilitatibus quas in hac regula <br /> statuimus.</p><p>16. Infantes de baptismo non excipiendos.</p><p>17. Quæ in actu ponuntur desuper evangelica * claves <br /> accipiant.</p><p>18. In ministerium vicibus sibi succedant, absque ab­ <br /> batissa et parvulis infantibus.</p><p>19. Nulla opera pro suo libito eligant facienda, sed <br /> quod ab abbatissa vel praeposita imperatum fuerit.</p><p>20. Cum operantur manibus, meditatio sancta de curde <br /> non cesset.</p><p><span class="">PLSection B</span>21. Sint vobis omnia communia, et nulla suum pro­ <br /> prium dicere aut vindicare præsumat.</p><p>22. Vestimenta alio colore non induantur, nisi laia et <br /> lactina.</p><p>23. In vigiliis studendum est ut nulla dormiat.</p><p>24. Signo tacto nulla tardius veniat.</p><p>23. Dum psallitur nulla loquatur, nec operetur ma- <br /> ribus.</p><p>26. Litteras omnes discant.</p><p>27. Sancta abbatissa in congregntione Manent.</p><p>28. Si qua pro qualibet culpa corrigatur aut castigetur, <br /> arguenti respondere non præsumat.</p><p>29. Lites nullas habeatis.</p><p>30. Superbis, inobedientibus et iracundiam protrahen­ <br /> tibus nunquam parcendum.</p><p>31. Sanctæ abbatissae non liceat de facultalibus mona­ <br /> sterii vendere aut donare; nec aliquid contra Hegu æ <br /> instituta agere.</p><p>32. Sedentes ad mensam taceant.</p><p>33. Sancta abbatissa extra congregationem non reficiat.</p><p><span class="">PLSection c</span>34. Carnes in cibis nunquam sumant.</p><p>35. Pulli et reliqua altilia infirmis tantum ministrentur <br /> et delicatis: pisces vero certis festivitatibus.</p><p>36. Extra mensam communem nihil cibi potusve gustare <br /> liceat, nisi infirmis et infantibus.</p><p>37. Qualiter infirmis obtemperandum est.</p><p>38. Ubi cursum d urnum vel nocturnum dicant.</p><p>39. Ut sancta cbbatissa quidquid necesse fuerit cum suf­ <br /> ficientia præbeat.</p><p>40. Ut sancta congregatio omnia quæ statuta habet, <br /> implere contendat. <span class="note" id="Note1"><span class="noteLabel">Note: </span>* Legendum tVangetio. ut patet textum consulenti infra col. 40!, lin. q. EDIT. </span></p><div><span class="titlem">REGULA.</span></div><p><span class="">PLSection D</span>CAPITULUM PRIMUM. Hoc jubente Deo imprimis sta­ <br /> suimus inviolabiliter tenendum, ut si qua ad conver­ <br /> sionem venerit, Regula ei in salutatorio legatur, et si <br /> professa fuerit se omnia impleturam, tunc excipia­ <br /> tur : excepta vero usque ad mortem suam nec præ­ <br /> sumat, nec permittatur de monasterio egredi: propter <br /> illud propheticum : Unam petii a Domino, hanc requi­ <br /> ram, ut inhabitem in domo Domini omnibus diebus <br /> vitæ mæe (Paal. xxvi).</p><p>II. Vestimenta vero religiosa non accipiat, nisi de <br /> omni facultate sua, sive grandi, sive parva ; chartas <span class="">PLSection D</span><br /> donationis aut venditionis cui voluerit faciat, propter <br /> Domini mandata, ubi dicit: Si vis perfectus esse, vende <br /> omnia quæ habes (Matth. XIX); et, Si quis non relique­ <br /> rit omnia quæ possidet, non potest meus esse discipulus <br /> (Luc. XIV).</p><p>III. Nihil occulle accipiatis: sed si quis propinquus <br /> aut amicus aliquid in vestimento aut iri auro, vel aliud <br /> quodcunque dcderit aut transmiserit, in potestate sa <br /> abbatissæ, et si illi cui transmittitur necesse fuerit, <br /> tribuatur; sin vero illa nihil indiget, in commune re <br /> dactum cui cst necessarium tribuatur.</p><div class="pagebreak" id="index.xml-pb-d30e527">[Page 401]</div><p><span class="">PLSection A</span>IV. Epistolas præcepimus nec dandas nec accipicn. <br /> das sine scientia aut permisso abbatissæ.</p><p>V. Nulla circa lectum suum quod manducare aut <br /> bibere possit, reponere præsumat; sed omnes in com­ <br /> muni cellario recondant ; et si inaequalitas exegerit, <br /> jubente seniore quod necesse fuerit, non ei negetur.</p><p>VI. Nulli liceat cellam aut armariolum, aut aliquid <br /> hujusmodi quod peculiarius claudi possit, habere.</p><p>VII. Non juretis, quia Dominus dixit: Nolite jurare <br /> (Matth. v). Et alia scriptura: Vir multum jurans im­ <br /> plebitur iniquilate, et non discedet de domo illius plaga <br /> (Eccles. XXIII).</p><p>VIII. Non maleJicalis, quia scriptum est: Neque <br /> maledici regnum Dei possidebunt (I Cor. vi).</p><p>IX. Mentiri omnino non liceat : quia os quod men- <span class="">PLSection B</span><br /> titur occidit animam (Sap. I), et illud : Perdes eos qui <br /> loquuntur mendacium (Psal. v).</p><p>X. Iracundiam nulla usque ad aliam diem prolra­ <br /> here præsumat. Et sicut habet humana fragilitas, si <br /> sermo durior inler sorores ortus fuerit, invicem sibi <br /> veniam petere et debita relaxare festinent: propter <br /> Domini mandatum, ubi dicit: Si recordatus fueris quia <br /> frater tuus habet aliquid adversum te, relinque munus <br /> tuum ante altare, et vade prius reconciliatum fratri <br /> tuo : et tunc ventens offeres munus tuum (Matth. v). Et, <br /> si non dimiseritis hominibus peccata eorum, nec Pater <br /> vester cælestis dimiltet vobis peccata vestra (Matth. VI). <br /> Item, Si septies peccaverit in die in te, et conversus dixe­ <br /> rit, pænitet me; dimitte illi ILuc. XVII). Et, Non dico <br /> tibi usque septies, sed usque septuagtes septies (Matth. <span class="">PLSection c</span><br /> XVIII). Et alia scriptura : Ira viri justitiam Dei non <br /> operutur (Jac. I). Et Apostolus : Sol non occidat super <br /> iracundiam vestram (Ephes. IV). Quod Deus avertat, <br /> si diabolo instigante fuerit aliqua furore repleta, ut <br /> ista mandata pertinaci corde contemnat; et una de <br /> illis quae discordantes sunt prævenerit aliam, veniam <br /> ei petens; si illa cui petet non dimiserit, disciplinam <br /> accipiat, ut ad charitatem se corrigat. Et si ambo <br /> despexerint, ambae pariter a communione vel a cibo <br /> suspendantur; donec invicem sibi reconcilientur.</p><p>XI. Soror in sororem si ausa fuerit inanum mitte­ <br /> re, disciplinam accipiat.</p><p>XII. Nulli liceat ad salutandum exire, nisi cum ab­ <br /> batissa aut præposita, vel certe alia quacunque se- <span class="">PLSection D</span><br /> more cui abbatissa præceperit. Et sic propinquos suos <br /> videant, aut loquantur, ne altiori voce loquantur,</p><p>XIII. Ancilla non excipiatur: liberta tamen si fue­ <br /> rit, adhuc adolescens ætate, et cum epistolis patroni <br /> sui venerit, in abbatissaæ sit arbitrio si excipi debeat.</p><p>XIV. Nec viri nec mulieres saeculares in monaste­ <br /> rium ingredfantur, praeter in basilicam B. Marix, et <br /> in salutatorium.</p><p>XV. Provisores vero monasterii, si in habitu laico <br /> fuerint, nec ipsi permittantur intrare, nisi pro bis <br /> utilitatibus quas in hac Regula statuimus, cum mar­ <br /> cionibus aut carpentariis, si aliquid necesse est fieri <br /> aut reparari, aut certe pro aliqua ratione abbatissæ <br /> introeant : de caetero nullam licentiam aut liberta­ <br /> tem habeant introeundi.</p><p><span class="">PLSection A</span>XVI. Nulla infantem de baptismo excipiat.</p><p>XVII. Quibus claves de cellario, canava, horreo , <br /> posticio, et oratorio credendæ sunt, probata: sint per­ <br /> sonæ; et desuper altario vel Evangelio eas accipiant: <br /> scientes se Deo reddituras rationem de ministerio <br /> sibi credito.</p><p>XVIII. In omni ministerio sive ordine psallendi, <br /> aut legendi, vel operandi, vicibus sibi succedant: <br /> absque abbatissa, vel praeter satis senes et parvulas <br /> infantes, aut certe ita infirmas, ut surgere omnino <br /> non possint, non compellantur facere quod non prae­ <br /> valent.</p><p>XIX. Nulla opera pro suo libito eligant facienda, <br /> sed quod abbatissa imperavit, hoc faciant.</p><p>XX. Per totum diem cum operamini manibus, me- <span class="">PLSection B</span><br /> dilatio sancta de corde non cesset : propter illud <br /> Apostoli : Psalmis, hymnis , canticis spiritualibus <br /> cantantes et psallentes in cordibus vestrs Domino <br /> (Col. III).</p><p>XXI. Nulla præsumat quidquam suum dicere, aut <br /> suum proprium vindicare : sed secundum Actus apo­ <br /> stolorum, sint vobis omnia communia: sit vobis anima <br /> una et cor unum in Domino (Act. IV).</p><p>XXII. Vestimenta alio colore non induatis visi laia <br /> et lactina.</p><p>XXIII. Ad vigilias nulla dormiat : si velo dominici <br /> aut festi dies sunt, cui somnus venerii, aliis sedeo- <br /> tibus illa stet, ut possit a se somni rnarcorem repel­ <br /> <br /> lere; ne in opere Dei aut tepida inveniatur, aut ne­ <br /> gligens.</p><p><span class="">PLSection c</span>XXIV. Signo tacto omne opus prætermittatur, et <br /> sicut apes prudentissimæ ad alvearium, ita veloci fe­ <br /> stinatione properare contendite; si qua tardius ve­ <br /> nerii, districtroni subjaceat.</p><p>XXV. Dum psallitur studeant sanctae animae vestræ <br /> non vagari animo, verum etiam ncc operari aut loqui <br /> præsumant; sed psallite sapienter (Psal. XLVI), sicut <br /> dixit propheta : Psallam et intelligam (Psal c), et <br /> illud : Psallam spiritu, psallam et mente (I Cor. xiv), <br /> metuentes illud : Maledictus homo qui facit opus Dei <br /> negligenter (Jer. XLV III).</p><p>XXVI. Litteras omnes discant.</p><p>XXVII. Sancta abbatissa extra congregationem non <br /> maneat.</p><p>XXVIII. Si qua pro qualibet culpa aut transgres- <span class="">PLSection D</span><br /> sione regulae increpatur, aut disciplinam accipiat, ar­ <br /> guenti respondere non praesumat : quia peccatum <br /> quod hic distringitur, in aeterna examinatione nou <br /> punitur. Et sic debetis animae curam excipere, quo­ <br /> modo æger curam medici: tenentes illud sanctæ Sui­ <br /> pturæ : Qui abjicit disciplinam infelix est (Prov. xv). <br /> Et illud : Ego in flagella paratus sum (Paal. XXXVII).</p><p>XXIX. Lites nullas babeatis, tenentes praeceptum <br /> Apostoli, qui dicit: Servum Domini non oportet liti­ <br /> gare, sed mansuetum esse (II Tim. I).</p><p>XXX. Superbis inobedientibusque, et iracundiam <br /> protrahenlibus nunquam parcendum, donec corri­ <br /> gantur.</p><p>XXXI. Sanctæ abbatissæ non liceat aliquid de fa- <span class="pagebreak" id="index.xml-pb-d30e786">[Page 403]</span> <span class="">PLSection A</span><br /> cultatibus monasterii donare ac vendere ; nec aliquid <br /> contra Regulæ instituta agere. Quod si facere tenta­ <br /> verit, sancto consilio et uno consensu sororum ex no­ <br /> stro permisso non ei acquiescatis; et hoc fieri nulla <br /> ratione permittite : quia causam se ante Deum no­ <br /> verit esse dicturam.</p><p>XXXII. Sedentes ad mensam taceant, et lectio <br /> quotidie omni tempore cum cibus sumitur legatur. <br /> Uterque homo, et exterior cibo, et interior verbo Dei <br /> reficiatur, quia scriptum est: Non in pane solo vivit <br /> homo, sed in omni verbo Dei (Matth. IV).</p><p>XXXIII. Sancta abbatissa, nisi inæqualitate faciente, <br /> extra congrenationem non reficiat.</p><p>XXXIV. Carnes in cibo nunquam sumantur.</p><p>XXXV. Pulli vel cuncta allilia in congregatione non <span class="">PLSection B</span><br /> ministrentur; nisi infirmis tantum provideantur et <br /> delicatis. Pisces vero certis festivitatibus, aut quando <br /> abbatissa indulgentiam facere voluerit, tunc procu­ <br /> rentur.</p><p>XXXVI. Extra mensam communem nihil cibi po­ <br /> tusve gustare liceat; absque infirmis et illis qui mi­ <br /> noris atatis sunt.</p><p>XXXVII. Infirmis vero ita obtemperandum est, ut <br /> si sanctae abbatissae justum visum fuerit, etiam cella­ <br /> riolumsuum in commune, et coquinam sequestratam <br /> habeant. et cura illis seu studium impendatur, donec <br /> convalescant.</p><p>XXXVIII. Cursum diurnum vel nocturnum, id est, <br /> matutinos, vigilias, nocturnos, vesperam et duodeci- <span class="">PLSection C</span><br /> mam in basilica Domina Mariae congregatio dicat. <span class="">PLSection A</span><br /> Quod si hiems aspera fuerit, matutinos tantum, ve­ <br /> speram et dundecimam in prædicta basilica dici e : <br /> secundam vero, tertiam, sextam et nonam in interiori <br /> oratorio: propter illos qui aut orare cupiuot, aut <br /> abbatissæ occurrunt, aut parentes suas requirunt. <br /> Quando aliqua defuncla fuerit, usque mediam noctem <br /> eam paucae sorores in oratorio pervigilent, et missæ <br /> de Apostolo fiant; post mediam noctem quæ vigila- <br /> verum quiescant; et iterum aliae vigilent, et ponite <br /> hoc in notitiam sancto episcopo, ut eam jubeat ad lo­ <br /> cum ubi ponenda est deportari.</p><p>XXXIX. Et quia Deo propitio digna et sufficiens <br /> vobis faculias collata est, quae sufficere monasterio <br /> vestro possit, coram Deo et angelis ejus te sanctam <br /> abbatissam, et te venerabilem, quaecunque fueris, <span class="">PLSection B</span><br /> præpositam admoneo et contestor, ut sanctæ congre­ <br /> gationi quae, Deo inspirante et jubenle, secundum in­ <br /> stituta quae fecimus regulariter vivit, omnia quæ ois <br /> sunt necessaria in vestitu et in victu cum sufficientia <br /> tnbuatis. Quam rem si neglexeritis, et illæ cœperint <br /> aliquid necessitate compellente murmurarc, aut in­ <br /> digere, causam vos ante tribunal Christi noveritis <br /> mecum esse dicturas.</p><p>XL. Et vos, sancta congregatio, per profectum ve­ <br /> strum et per Deum omnipotentem conjuro, ut omnia <br /> quæ in hac Regula pro remedio animae nostræ, et pro <br /> animarum vestrarum salute statuimus, integra et illi­ <br /> bata custodiatis. Et ne per ohlivionem aliquid negli­ <br /> gatis, semel ea in mense relegite; id est in calendis, <span class="">PLSection C</span><br /> ac sic duodecim vicibus in anno.</p><div><span class="titlem">Ordinem etiam quomodo psallere debeatis, in hoc libello judicavimus inserendum.</span></div><p>Primo die Paschae ad tertiam, Kyrie eleison, psalmi <br /> duodecim : id est qu iauor sorores binos psalmes et <br /> alleluiaticum terlium dicant, perdictis psa!mis, Kyrie <br /> eleison, antiphonas sex, lectiones tres: unam de Acti­ <br /> bus apostolorum, aliam de Apocalypsi, tertiam de <br /> Evangelio; hymnum, Jam surgit hora tertia, et capi­ <br /> tellum, deinde Kyrie eleison. Sic in omni opere Dei <br /> tertia vice Kyrie eleison dicite, antequam incipiatis, <br /> et psalmis dictis et capitello perdicto. Ad sextam <br /> idem numerus psalmorum, et antiphona una, hym­ <br /> nus, Jom sexta sensim volvitur. Lectio Evangelii et <br /> capitellum. Ad nonam ipse ordo teneatur, hymnus, <span class="">PLSection D</span><br /> Ter hora trina volviMur. Ad lucernarium directancus <br /> parvulus. id est, Regna terræ, cantate Deo, psallite <br /> Domino (Psal. LXVII). Alia die: Laudate, pueri, Domi­ <br /> num, antiphonæ tres; hymnus, Ilic est dies vernus Dei, <br /> et capitellum, quem hymnum toto Pascha ad matuti­ <br /> nos et ad lucernarium dicite. Ad duodecimam im­ <br /> primis directaneus parvulus : Sol cognovit occasum <br /> suum (Psal. CIII). Sex sorores binos psalmos cum <br /> suis alleluiaticis dicant; antiphonas tres, lectiones <br /> duas, unam de Apostolo, aliam de Evangelio. Ad no­ <br /> cturnos paschales ipso numero omnia dicite, sicut in <br /> duodecima designavimus. Ad matutinos imprimis die <br /> rectaneunt : Exaltabo te, Deus meus et Rex meus. Inde, <br /> Judica me, Deus. Deus Deus meus, ad te de luce vigilo <br /> cum alleluia; deinde, Confitemini Domino, cum alle­ <br /> luia; deinde, Cantemus Domino, cum alleluia; postea, <br /> Lauda, anima mea, Dominum. Laudate Dominum, quia <br /> bonus est psalmus. Lauda, Hierusalem, Dominum: to­ <br /> tos tres cum alleluia, deinde benedictio dieenda est. <br /> Post benedictionem, Laudate Dominum de coelis. Can­ <br /> tale Domino canticum novum. Laudate Dominum in <br /> sanctis ejus: cum alleluia. Magnificat anima mea Do­ <br /> minum : aut cum antiphona, aut cum alleluia ; hym­ <br /> num, Gloria in excelsis Deo; et capiiellum. Et com­ <br /> plebitis matutinos ipso ordine toto Pascha. Sic omui <br /> die dominico, et omnibus majoribus festivitatibus, in <span class="">PLSection D</span><br /> quibus ab opere vacabitis. Quotidianis vero diebus ad <br /> nocturnos imprimis directaneus dicatur : Miserere <br /> mei, Deus, secundum magnam misericordiam tuam ; <br /> deinde psalmi decem et octo; antiphonæ tres parvu- <br /> Ix, lectiones Apostoli aut Prophetarum duae, et capi­ <br /> tellum. Completis nocturnis dicetis matutinos. In <br /> aestate, id est post Pascha usque calendas Octobris <br /> ipse ordo erit. Sexta feria vero post nocturnos duæ <br /> missae fiant in aestate; in hieme tres. Nam dominica <br /> omni tempore in :estate et in hieme post nocturnos <br /> sex missæ fiant. Si vero evenerit ut tardius ad vigilias <br /> surgantur, quantum abbatissæ visum fuerit, tantum <br /> legatur. Quando signum fecerit abbatissa, quæ legit <br /> sine mora consurgat, ut canouicus missarum nume- <span class="pagebreak" id="index.xml-pb-d30e1040">[Page 405]</span> <span class="">PLSection A</span><br /> rus possit impleri. A calendis vero Oclobris alii no­ <br /> cturni addendi sunt; ad primos dicendum est: Mise­ <br /> rere mei, Deus, secundum magnam misericordiam tuam; <br /> ad secundos : Miserere mei, Deus; miserere mei; <br /> psalmi decem et octo, lectiones duæ de Prophetis aut <br /> de Salomone. Hymnus ad primos nocturnos : Rex <br /> æterne Domine, ad secundos: Magna el mirabilia. Ubi <br /> post celebratos secundos nocturnos, quia noctes cre­ <br /> scunt, quotidie ad librum facite missas Ires. Una so­ <br /> ror legat paginas, aut quatuor, quomodo mensura <br /> fuerit libri: si minute fuerit scriptus, aut majori for. <br /> ma, tres paginas; si minori, quatuor, et fiat oratio. <br /> Iterum legat tantum, fiat alia oratio : tertio legat <br /> idem tantum; et surgite, dicite antiphonam de psal­ <br /> mis in ordine, postea responsorium, deinde antipho- <span class="">PLSection B</span><br /> nam. 'terunt legat alia soror; et sic impletis tribus <br /> missis dicite matutinos canonicos: id est primo can­ <br /> ticum in antiphona : deinde directaneum : Judicame, <br /> Deus. Deus, Deus meus, ad te de luce vigilo. Lauda, <br /> anima mea, Dominum. Laudate Dominum, quoniam <br /> 'onus est psalmus. Lauda, Hierusalem, Dominum; <br /> dcinde, Laudate Dominum de cæli.. Cantate Domino <br /> canticum novum. Laudate Dominum in sanctis ejus, <br /> cum antiphona. Dicite hymnum : Splendor paternæ <br /> gloriæ; alia die: Æterne lucis conditor, et capitellum, <br /> et Kyrie eleison duodecim vitibus. Omnibus diebus <br /> quotidian s sic impleatur. Post matutinos ad primam <br /> sex psalmi dicantur, et hymnus : Fulgentis auctor <br /> ætheris; lectiones duae : id est una de Veteri, alia de <br /> Novo Testamento, et capitellum. Post hoc omnes le- <span class="">PLSection c</span><br /> ctioni vacent usque ad horam tertiam; reliquo vero <br /> diei spatio faciant opera sua, secundum illud quod <br /> Dominus dixit: Pater meus usque nunc operaMur, et <br /> ego operor (Joan. v). Et illud Apostoli : Operantes ma­ <br /> nibus nostris (1 Thes. IV). Et, Qui non operatur, non <br /> manducet (II Thes. 111). Quia scriptum esi: Viæ otio­ <br /> sorum stratæ sunt spinis (Prov. XIII). Et, Servum in­ <br /> utilem projicite in tenebras exteriores (Matth. XXV).</p><p>Quotidianis iterum diebus ad tertiam sex psalmos <br /> dicite, antiphonam, hymnum, Jam surgit hora tertia, <br /> lectionem et capitellum, Fiat, Domine. Ad sextam ipse <br /> numerus psalmorum tenendus : antiphona dicenda, <br /> hymnus, Jam sexta sensim volvitur, lectio et capitel­ <br /> lum. Ad nonam iste ordo servandus : hymnus vero, <br /> Ter hora trina volvitur. Ad lucernarium omni tempore, <span class="">PLSection D</span><br /> et fests et quotidianis diebus, imprimis directaneus; <br /> postea antiphonx duæ. Tertia semper cum alleluia <br /> dicatur, hymnus una die: Deus qui certis legibus; alia <br /> dic : Deus creutor omnium, et capitellum. Ad duode- <span class="">PLSection A</span><br /> cimam psalmos decem et octo dicite : antiphanam, <br /> hymnum, lectionem et capitellum. Quando rcpausa­ <br /> turæ estis, in Schola, in qua manetis, completa dica­ <br /> tur; imprimis directaneus , et psalmus nonagesimus <br /> dicatur, deinde capitella consuetudinaria. In Natali <br /> Dnmini et in Epiphania tertia hora noctis surgite: di­ <br /> cite unum nocturnum, et facite sex missas de Isaia <br /> propheta ; iterum dicite secundum nocturnum, et lc­ <br /> gantur aliæ sex de Evangelio. In Epiphania ita : im­ <br /> prirnis unum nocturnum; deinde de Daniele propheta <br /> facite illas sex missas et nocturnos, et iterum de <br /> Evangelio sex. Matutinos eo ordine sicut in Pascha <br /> scripsimus, aut dominicis diebus. In nartyrum festi­ <br /> vitatibus tres aut quatuor missae fiant : primam mis­ <br /> sam de Evangelio legite; reliquas de passionibus <span class="">PLSection B</span><br /> martymm. Omni sexta feria post duodecimam sex <br /> missæ ad librum legantur, et post nocturnos tres. <br /> Omni sabhato ad matUtinos, Cantemus Domino, et Te <br /> Deum laudamus. Ad tertiam tres lectiones : una do <br /> Prophetis, alla de Apostolo, tertia de Evangelio di. <br /> cantur. Omni dominica post nocturnos cum prima <br /> missa legitur, id est resurrectio, nulla sudere præsu­ <br /> mat, sed omnes stent ; alia dominica alia resurrectio : <br /> sic in ordine totæ quatuor rcsur ectiones per singulas <br /> dominicas legantur. Post tertiam vero, Pater noster <br /> dicite, et psallendo omnes communicent. Sic et in <br /> festivitatibus facile. Missae vero quando sanctæ abba­ <br /> tissæ visum fuerit tuuc fient.</p><p>Ordinem etiam convivii huic Regulae inseruimus. <span class="">PLSection C</span><br /> Fercula quotidie ad refectionem tria, ad prandium <br /> duo, ad cœnam duae bibituriæ. Ad refectionem in <br /> aestate mense Julio et Augusto caldellos tres, ad pran­ <br /> dium tres, ad coenum omni tempore binos. Per festi­ <br /> vitates vero, et quando abbatissa indulgentias voluerit <br /> facere, et cibaria quanta ipsa voluerit ordinet, et re­ <br /> centes addat. Quotidianis vero diebus olera formatico <br /> et oleo semper fercula condiantur. Jejunium vero a <br /> ealendis Septembris usque ad calendas Novembris <br /> secunda, et quarta, et sexta feria. A calendis Novem­ <br /> bris usque ad Domini Natale quotidie jejunandum est, <br /> absque sabbato et dominica. Ab Epiphania vero usque <br /> ad Pascha quotidie jejunandum est, absque majori <br /> festivitate, sabbato, et dominica. Post Pascha vero <br /> usque ad Pentecosten sexta feria tantum jejunandum <span class="">PLSection D</span><br /> est. Post Pentecosten mense Jnnio, Julio et Augusto <br /> in potestate abbatissæ sit dejejunio aut prandio: sicut <br /> viderit possibilitatem sororum, ista studeat obtem­ <br /> perare.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:11:42Z.
	       SAXON HE 9.8.0.5.
		 --></address></div></body></html>