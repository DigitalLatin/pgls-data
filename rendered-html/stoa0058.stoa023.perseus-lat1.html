<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Liber De Persona et Duabus Naturis Contra Eutychen Et Nestorium</title><meta name="author" content="Boethius" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Liber De Persona et Duabus Naturis Contra Eutychen Et Nestorium" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Liber De Persona et Duabus Naturis Contra Eutychen Et Nestorium</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a lang="lat" class="toc toc_0" href="#index.xml-body.1_div.1">contra Eutychen</a><ul class="toc"></ul></li></ul><!--TEI body--><div lang="lat" class="edition" id="index.xml-body.1_div.1"><div class="pagebreak" id="index.xml-pb-d30e56">[Page p.72]</div><h2 lang="lat"><span class="headingNumber">1. </span><span class="head">contra Eutychen</span></h2><span class="">Anicii Manui Severini Boethii V.C. et inl. excons. ord. pathicii incipit liber contra Eutychen et Nestorium domino sancto ac venerabili patri Iohanni diacono Boethius filius</span><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><p>Anxie te quidem diuque sustinui, ut de ea quae in conuentu mota est quaestione loquerentur. Sed quoniam et tu quominus uenires occupatione distractus es et ego in crastinum constitutis negotiis <span class="">loebline 5</span> implicabor, mando litteris quae coram loquenda seruaueram. Meministi enim, cum in concilio legeretur epistola, recitatum Eutychianos ex duabus naturis Christum consistere confiteri, in duabus negare: catholicos uero utrique dicto fidem praebere, <span class="">loebline 10</span> nam et ex duabus eum naturis consistere et in duabus apud uerae fidei sectatores aequaliter credi. Cuius dicti nouitate percussus harum coniunc- <span class="pagebreak" id="index.xml-pb-d30e68">[Page p.74]</span> tionum quae ex duabus naturis uel in duabus consisterent differentias inquirebam, multum scilicet referre <span class="">loebline 15</span> ratus nec inerti neglegentia praetereundum, quod episcopus scriptor epistolae tamquam ualde necessarium praeterire noluisset. Hic omnes apertam esse differentiam nee quicquam in eo esse caliginis inconditam confusumque strepere nee ullus in tanto <span class="">loebline 20</span> tumultu qui leuiter attingeret quaestionem, nedum qui expediret inuentus est. Adsederam ego ab eo quem maxime intueri cupiebam longius atque adeo, si situm sedentium recorderis, auersus pluribusque oppositis, ne si aegerrime quidem <span class="">loebline 25</span> cuperem, uultum nutumque eius aspicere poteram ex quo mihi aliqua eius darentur signa iudicii. Atqui ego quidem nihil ceteris amplius afferebam, immo uero aliquid etiam minus. Nam de re proposita aeque nihil ceteris sentiebam; minus uero quam ceteri ipse <span class="">loebline 30</span> afferebam, falsae scilicet scientiae praesumptionem. Tuli aegeirime, fateor, compressusque indoctorum grege conticui metuens ne iure uiderer insanus, si sanus inter furiosos haberi contenderem. Meditabar igitur dehine omnes animo quaestiones nec degluticbam <span class="">loebline 35</span> quod acceperam, sed frequentis consilii iteratione ruminabam. Tandem igitur patuere pulsanti animo fores et ueritas inuenta quaerenti omnes nebulas Eutychiani reclusit erroris. Vnde mihi maxime subiit admirari, quaenam haec indoctorum hominum <span class="">loebline 40</span> esset audacia qui inscientiae uitium praesumptionis atque inpudentiae nube conentur obducere, cum non <span class="pagebreak" id="index.xml-pb-d30e83">[Page p.76]</span> modo saepe id quod proponatur ignorent, uerum in huiusmodi contentionibus ne id quidem quod ipsi loquantur intellegant, quasi non deterior fiat inscientiae <span class="">loebline 45</span> causa, dum tegitur. Sed ab illis ad te transeo, cui hoc quantulumcumque est examinandum prius perpendendumque transmitto. Quod si recte se habere pronuntiaueris, peto ut mei nominis hoc quoque inseras chartis; sin uero uel <span class="">loebline 50</span> minuendum aliquid uel addendum uel aliqua mutatione uariandum est, id quoque postulo remitti, meis exemplaribus ita ut a te reuertitur transcribendum. Quae ubi ad calcem ducta constiterint, tum demum eius cuius soleo iudicio censenda transmittam. Sed <span class="">loebline 55</span> quoniam semel res a conlocutione transfertur ad stilum, prius extremi sibique contrarii Nestorii atque Eutychis summoueantur errores; post uero adiuuante deo, Christianae medietatem fidei temperabo. Quoniam uero in tota quaestione contrariarum sibimet <span class="foreign" lang="grc">αἱρεσέων</span> <span class="">loebline 60</span> de personis dubitatur atque naturis, haec primitus defimenda sunt et propriis differentiis segreganda.</p></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><p>Natura igitur aut de solis corporibus dici potest aut de solis substantiis, id est corporeis atque incorporeis, aut de omnibus rebus quae quocumque modo esse dicuntur. Cum igitur tribus modis natura dici <span class="">loebline 5</span> possit, tribus modis sine dubio definienda est. Nam si de omnibus rebus naturam dici placet, talis definitio <span class="pagebreak" id="index.xml-pb-d30e102">[Page p.78]</span> dabitur quae res omnes quae sunt possit includere. Erit ergo huiusmodi; <span class="q">‘natura est earum rerum quae, cum sint, quoquo modo intellectu capi possunt.’</span> <span class="">loebline 10</span> In hac igitur definitione et accidentia et substantiae definiuntur; haec enim omnia intellectu capi possunt. Additum uero est <span class="q">‘quoquo modo,’</span> quoniam deus et materia integro perfectoque intellectu intellegi non possunt, sed aliquo tamen <span class="">loebline 15</span> modo ceterarum rerum priuatione capiuntur. Idcirco uero adiunximus <span class="q">‘quae cum sint,’</span> quoniam etiam ipsum nihil significat aliquid sed non naturam. Neque enim quod sit aliquid sed potius non esse significat; omnis uero natura est. Et si de omnibus <span class="">loebline 20</span> quidem rebus naturam dici placet, haec sit naturae definitio quam superius proposuimus. Sin uero de solis substantiis natura dicitur, quoniam substantiae omnes aut corporeae sunt aut incorporeae, dabimus definitionem naturae substantias significanti huiusmodi: <span class="">loebline 25</span> <span class="q">‘natura est uel quod facere uel quod pati possit.’</span> <span class="q">‘Pati’</span> Quidem ac i£ facere, ut omnia corporea atque corporeorum anima; haec enim in coi pore et a corpore et facit et patitur. <span class="q">‘Facere’</span> uero tantum ut deus ceteraque diuina. Habes igitur <span class="">loebline 30</span> definitionem eius quoque significationis naturae quae tantum substantiis applicatur. Qua in re substantiae quoque est reddita definitio. Nam si nomen naturae substantiam monstrat, cum naturam descripsimus substantiae quoque est assignata descriptio. Quod si <span class="">loebline 35</span> naturae nomen relictis incorporeis substantiis ad corporales usque contiahitur, ut corporeae tantum substantiae naturam habere uideantur, sicut Aristoteles <span class="pagebreak" id="index.xml-pb-d30e136">[Page p.80]</span> ceterique et eiusmodi et multimodae philosophiae sectatores putant, definiemus eam, ut hi etiam qui <span class="">loebline 40</span> naturam non nisi in corporibus esse posuerunt. Est autem eius definitio hoc modo: <span class="q">‘natura est motus principium per se non per accidens.’</span> Quod <span class="q">‘motus principium’</span> dixi hoc est, quoniam corpus omne habet proprium motum, ut ignis sursum, terra deorsum. <span class="">loebline 45</span> Item quod <span class="q">‘per se principium motus’</span> naturam esse proposui et non <span class="q">‘per accidens,’</span> tale est, quoniam lectum quoque ligneum deorsum ferri necesse est, sed non deorsum per accidens fertur. Idcirco enim quia lignum est, quod est terra, pondere et grauitate <span class="">loebline 50</span> deducitur. Non enim quia lectus est, deorsum cadit, sed quia terra est, id est quia terrae contigit, ut lectus esset; unde fit ut lignum naturaliter esse dicamus, lectum uero artificialiter. Est etiam alia significatio naturae per quam dicimus diuersam esse <span class="">loebline 55</span> naturam auri atque argenti in hoc proprietatem rerum monstrare cupientes, quae significatio naturae definietur hoc modo: <span class="q">‘natura est unam quamque rem informans specifica differentia.’</span> Cum igitur tot modis uel dicatur uel definiatur natura, tam catholici <span class="">loebline 60</span> quam Nestorius secundum ultimam definitionem duas in Christo naturas esse constituunt; neque enim easdem in deum atque hominem differentias conuenire.</p></div><div class="textpart" id="index.xml-body.1_div.1_div.3"><h3><span class="headingNumber">1.3. </span></h3><p>Sed de persona maxime dubitari potest, quaenam ei definitio possit aptari. Si enim omnis habet natura <span class="pagebreak" id="index.xml-pb-d30e168">[Page p.82]</span> personam, indissolubilis nodus est, quaenam inter naturam personamque possit esse discretio; aut si <span class="">loebline 5</span> non aequatur persona naturae, sed infra terminum spatiumque naturae persona subsistit, difficile dictu est ad quas usque naturas persona perueniat, id est quas naturas conueniat habere personam, quas personae vocabulo segregari. Nam illud quidem <span class="">loebline 10</span> manifestum est personae subiectam esse naturam nec praeter naturam personam posse praedicari. Vestiganda sunt igitur haec inquirentibus hoc modo. Quoniam praeter naturam non potest esse persona quoniamque naturae aliae sunt substantiae, aliae accidentes <span class="">loebline 15</span> et uidemus personam in accidentibus non posse constitui (quis enim dicat ullam albedinis vel nigredinis vel magnitudinis esse personam?), relinquitur ergo ut personam in substantiis dici conueniat. Sed substantiarum aliae sunt corporeae, aliae incorporeae. <span class="">loebline 20</span> Corporearum uero aliae sunt uiuentes, aliae minime; uiuentium aliae sunt sensibiles, aliae minime; sensibilium aliae rationales, aliae inrationales. Item incorporearum aliae sunt rationales, aliae minime, ut pecudum uitae; rationalium uero alia est inmutabilis <span class="">loebline 25</span> atque inpassibilis per naturam ut deus, alia per creationem mutabilis atque passibilis, nisi inpassibilis gratia substantiae ad inpassibilitatis firmitudinem permutetur ut angelorum atque animae. Ex quibus omnibus neque in non uiuentibus corporibus personam <span class="">loebline 30</span> posse dici manifestum est (nullus enim lapidis ullam dicit esse personam), neque rursus eorum uiuentium quae sensu carent (neque enim ulla persona est <span class="pagebreak" id="index.xml-pb-d30e183">[Page p.84]</span> arboris), nec uero eius Quae intellectu ac ratione deseritur (nulla est enim persona equi uel bouis <span class="">loebline 35</span> ceterorumque animalium quae muta ac sine ratione uitam solis sensibus degunt), at hominis dicimus esse personam, dicimus dei, dicimus angeli. Rursus substantiarum aliae sunt uniuersales, aliae particulares. Vniuersales sunt quae de singulis praedicantur ut <span class="">loebline 40</span> homo, animal, lapis, lignum ceteraque huiusmodi quae uel genera uel species sunt; nam et homo de singulis hominibus et animal de singulis animalibus lapisque ac lignum de singulis lapidibus ac lignis dicuntur. Particularia uero sunt quae de aliis minime <span class="">loebline 45</span> praedicantur ut Cicero, Plato, lapis hic unde haec Achillis statua facta est, lignum hoc unde haec mensa composita est. Sed in his omnibus nusquam in uniuersalibus persona dici potest, sed in singularibus tantum atque in indiuiduis, animalis enim uel generalis <span class="">loebline 50</span> hominis nulla persona est, sed uel Ciceronis uel Platonis uel singulorum indiuiduorum personae singulae nuncupantur.</p></div><div class="textpart" id="index.xml-body.1_div.1_div.4"><h3><span class="headingNumber">1.4. </span></h3><p>Quocirca si persona in solis substantiis est atque in his rationabilibus substantiaque omnis natura est nec in uniuersalibus sed in indiuiduis constat, reperta personae est definitio; <span class="q">‘naturae rationabilis <span class="">loebline 5</span> indiuidua substantia.’</span> Sed nos hac definitione eam quam Graeci <span class="foreign" lang="grc">ὑπόστασιν</span> dicunt terminauimus. Nomen enim personae uidetur aliunde traductum, ex his scilicet personis quae in comoediis tragoediisque <span class="pagebreak" id="index.xml-pb-d30e205">[Page p.86]</span> eos quorum interest homines repraesentabant. Persona <span class="">loebline 10</span> uero dicta est a personando circumflexa paenultima. Quod si acuatur antepaenultima. apertissime a sono dicta uidebitur; idcirco autem a sono, quia concauitate ipsa maior necesse est uoluatur sonus. Graeci quoque has personas <span class="foreign" lang="grc">πρόσωπα</span> uocant ab eo <span class="">loebline 15</span> quod ponantur in facie atque ante oculos obtegant uultum: <span class="foreign" lang="grc">παρὰ τοῦ πρὸς ὦπας τίθεσθι</span>. Sed quoniam personis inductis histriones indiuiduos homines quorum intererat in tragoedia uel in comoedia ut dictum est repraesentabant, id est Hecubam uel <span class="">loebline 20</span> Medeam uel Simonem uel Chremetem, idcirco ceteros quoque homines, quorum certa pro sui forma esset agnitio, et Latini personam et Graeci <span class="foreign" lang="grc">πρόσωπα</span> nuncupauerunt. Longe uero illi signatius naturae rationabilis indiuiduam subsistentiam <span class="foreign" lang="grc">ὑποστάσεως</span> nomine <span class="">loebline 25</span> uocauerunt, nos uero per inopiam significantium uocum translaticiam retinuimus nuncupationem, eam quam illi <span class="foreign" lang="grc">ὑπόστασιν</span> dicunt personam uocantes i sed peritior Graecia sermonum <span class="foreign" lang="grc">ὑπόστασιν</span> uocat indiuiduam subsistentiam. Atque, uti Graeca utar oratione in <span class="">loebline 30</span> rebus quae a Graecis agitata Latina interpretatione translata sunt: <span class="foreign" lang="grc">αἱ οὐσίαι ἐν τοῖς καθόλου εἶναι δύναντι: ἐν τοῖς ἀτόμοις καὶ κτὰ μέρος μόνοις ὑφίστανται</span>, id est'. essentiae in uniuersalibus quidem esse possunt, in solis uero indiuiduis et particularibus <span class="">loebline 35</span> substant. Intellectus enim uniuersalium rerum ex particularibus sumptus est. Quocirca cum ipsae subsistentiae in uniuersalibus quidem sint,in particularibus uero capiant substantiam, iure subsistentias particulariter substantes <span class="foreign" lang="grc">ὑποστάσεις</span> appellauerunt Neque <span class="pagebreak" id="index.xml-pb-d30e246">[Page p.88]</span> <span class="">loebline 40</span> enim pensius subtiliusque intuenti idem uidebitur esse subsistentia quod substantia. Nam quod Graeci <span class="foreign" lang="grc">οὐσίωσιν</span> vel <span class="foreign" lang="grc">οὐσιῶσθαι</span> dicunt, id nos subsistentiam vel subsistere appellamus; quod uero illi <span class="foreign" lang="grc">ὑπόστασιν</span> vel <span class="foreign" lang="grc">ὑφίστασθαι</span>, id nos substantiam <span class="">loebline 45</span> uel substare interpretantur. Subsistit enim quod ipsum accidentibus, ut possit esse, non indiget. Substat autem id quod aliis accidentibus subiectum quoddam, ut esse valeant, submimstrat; sub illis enim stat, dum subiectum est accidentibus. Itaque genera vel species <span class="">loebline 50</span> subsistunt tantum; neque enim accidentia generibus speciebusue contingunt. Indiuidua uero non modo subsistunt uerum etiam substant, nam neque ipsa indigent accidentibus ut sint; informata enim sunt iam propriis et specificis differentiis et accidentibus <span class="">loebline 55</span> ut esse possint ministrant, dum sunt scilicet subiecta. Quocirca <span class="foreign" lang="grc">εἶναι</span> atque <span class="foreign" lang="grc">οὐσιῶσθαι</span> esse atque subsistere, <span class="foreign" lang="grc">ὑφίστασθαι</span> uero substare intellegitur. Neque enim uerborum inops Graecia est, ut Marcus Tullius alludit, sed essentiam, subsistentiam, substantiam, personam <span class="">loebline 60</span> totidem nominibus reddit, essentiam quidem <span class="foreign" lang="grc">οὐσίαν</span>, subsistentiam uero <span class="foreign" lang="grc">οὐσίωσιν</span>, substantiam <span class="foreign" lang="grc">ὑπόστασιν</span>, personam <span class="foreign" lang="grc">πρόσωπον</span> appellans. Ideo autem <span class="foreign" lang="grc">ὑποστάσεις</span> Graeci indiuiduas substantias vocaverunt, quoniam ceteris subsunt et quibusdam quasi accidentibus subpositae <span class="">loebline 65</span> subiectaeque sunt; atque idcirco nos quoque eas substantias nuncupamus quasi subpositas, quas illi 1 <span class="foreign" lang="grc">ὑποστάσεις</span> cumque etiam <span class="foreign" lang="grc">πρόσωπα</span> nuncupent easdem substantias, possumus nos quoque nuncupare personas. Idem est igitur <span class="foreign" lang="grc">οὐσίαν</span> esse quod essentiam, idem <span class="">loebline 70</span> <span class="foreign" lang="grc">οὐσιωσιν</span> quod subsistentiam, idem <span class="foreign" lang="grc">ὑπόστασιν</span> quod substantiam, idem <span class="foreign" lang="grc">πρόσωπον</span> quod personam. Quare autem de inrationabilibus animalibus Graecus <span class="foreign" lang="grc">ὑπόστασιν</span> non dicat, sicut nos de eisdem nomen sub- <span class="pagebreak" id="index.xml-pb-d30e323">[Page p.90]</span> stantiae praedicamus, haec ratio est, quoniam <span class="">loebline 75</span> hoc melioribus applicatum est, ut aliqua id quod est excellentius, tametsi non descriptione naturae secundum id quod <span class="foreign" lang="grc">ὑφίστασθαι</span> atque substare est, at certe <span class="foreign" lang="grc">ὑποστασέως</span> uel substantiae uocabulis discerneretur. Est igitur et hominis quidem essentia, id est <span class="foreign" lang="grc">οὐσία</span>, <span class="">loebline 80</span> et subsistentia, id est <span class="foreign" lang="grc">οὐσίωσις</span>, et <span class="foreign" lang="grc">ὑπόστασις</span>, id est substantia, et <span class="foreign" lang="grc">πρόσωπον</span> id est persona; <span class="foreign" lang="grc">οὐσία</span> quidem atque essentia quoniam est, <span class="foreign" lang="grc">οὐσίωσις</span> uero atque subsistentia quoniam in nullo subiecto est, <span class="foreign" lang="grc">ὑπόστασις</span> uero atque substantia, quoniam subest <span class="">loebline 85</span> ceteris quae subsistentiae non sunt, id est <span class="foreign" lang="grc">οὐσίωσεις</span>; est <span class="foreign" lang="grc">πρόσωπον</span> atque persona, quoniam est rationabile indiuiduum. Deus quoque et <span class="foreign" lang="grc">οὐσία</span> est et essentia, est enim et maxime ipse est a quo omnium esse proficiscitur. Est <span class="foreign" lang="grc">οὐσίωσις</span>, id est subsistentia (subsistit <span class="">loebline 90</span> enim nullo indigens), et <span class="foreign" lang="grc">ὑφίστασθαι</span>; substat enim. Vnde etiam dicimus unam esse <span class="foreign" lang="grc">οὐσίαν</span> uel <span class="foreign" lang="grc">οὐσίωσιν</span>, id est essentiam uel subsistentiam deitatis, sed tres <span class="foreign" lang="grc">ὑποστάσεις</span> id est tres substantias. Et quidem secundum hunc modum dixere unam trinitatis essentiam, <span class="">loebline 95</span> tres substantias tresque personas. Nisi enim tres in deo substantias ecclesiasticus loquendi usus excluderet, uideretur idcirco de deo dici substantia, non quod ipse ceteris rebus quasi subiectum supponeretur, sed quod idem omnibus uti praeesset ita etiam quasi <span class="">loebline 100</span> principium subesset rebus, dum eis omnibus <span class="foreign" lang="grc">οὐσιῶσθαι</span> uel subsistere subministrat.</p></div><div class="textpart" id="index.xml-body.1_div.1_div.5"><h3><span class="headingNumber">1.5. </span></h3><p>Sed haec omnia idcirco sint dicta, ut differentiam <span class="pagebreak" id="index.xml-pb-d30e398">[Page p.92]</span> naturae atque personae id est <span class="foreign" lang="grc">οὐσίας</span> atque <span class="foreign" lang="grc">ὑποστασέως</span> monstraremus. Quo uero nomine unumquodque oporteat appellari, ecclesiasticae sit locutionis arbitrium. <span class="">loebline 5</span> Hoc interim constet quod inter naturam personamque differre praediximus, quoniam natura est cuiuslibet substantiae specificata proprietas, persona uero rationabilis naturae indiuidua substantia. Hanc in Christo Nestorius duplicem esse <span class="">loebline 10</span> constituit eo scilicet traductus errore, quod putauerit in omnibus naturis dici posse personam. Hoc enim praesumpto, quoniam in Christo duplicem naturam esse censebat, duplicem quoque personam esse confessus est. Qua in re eum falsum esse cum definitio <span class="">loebline 15</span> superius dicta conuincat, tum haec argumentatio evidenter eius declarabit errorem. Si enim non est Christi una persona duasque naturas esse manifestum est, hominis scilicet atque dei (nec tam erit insipiens quisquam, utqui utramque earum a ratione seiungat), <span class="">loebline 20</span> sequitur ut duae uideantur esse personae; est enim persona ut dictum est naturae rationabilis indiuidua substantia. Quae est igitur facta hominis deique coniunctio? Num ita quasi cum duo corpora sibimet apponuntur, <span class="">loebline 25</span> ut tantum locis iuncta sint et nihil in alterum ex alterius qualitate perueniat? Quem coniunctionis Graeci modum <span class="foreign" lang="grc">κατὰ παράθεσιν</span> uocant. Sed si ita humanitas diuinitati coniuncta est, nihil horum ex utrisque confectum est ac per hoc nihil est Christus. <span class="">loebline 30</span> Nomen quippe ipsum unum quiddam significat singularitate uocabuli. At si duabus personis manentibus ea coniunctio qualem superius diximus facta est naturarum, unum ex duobus effici nihil potuit; <span class="pagebreak" id="index.xml-pb-d30e422">[Page p.94]</span> omnino enim ex duabus personis nihil umquam fieri <span class="">loebline 35</span> potest. Nihil igitur unum secundum Nestorium Christus est ac per hoc omnino nihil. Quod enim non est unum, nec esse omnino potest; esse enim atque unum conuertitur et quodcumque unum est est. Etiam ea quae ex pluribus coniunguntur <span class="">loebline 40</span> ut acernus, chorus, unum tamen sunt. Sed esse Christum manifeste ac ueraciter confitemur; unum igitur esse dicimus Christum. Quod si ita est, unam quoque Christi sine dubitatione personam esse necesse est. Nam si duae personae essent, unus <span class="">loebline 45</span> esse non posset; duos uero esse dicere Christos nihil est aliud nisi praecipitatae mentis insania. Cur enim omnino duos audeat Christos uocare, unum hominem alium deum? Vel cur eum qui deus est Christum uocat, si eum quoque qui homo est Christum est <span class="">loebline 50</span> appellaturus, cum nihil simile, nihil habeant ex copulatione coniunctum? Cur simili nomine diuersissimis abutatur naturis, cum, si Christum definire cogitur, utrisque ut ipse dicit Christis non possit unam definitionis adhibere substantiam? Si enim <span class="">loebline 55</span> dei atque hominis diuersa substantia est unumque in utrisque Christi nomen nec diuersarum coniunctio substantiarum unam creditur fecisse personam, aequiuocum nomen est Christi et nulla potest definitione concludi. Quibus autem umquam scripturis nomen <span class="">loebline 60</span> Christi geminatur? Quid uero noui per aduentum saluatoris effectum est? Nam catholicis et fidei ueritas et raritas miraculi constat. Quam enim magnum est quamque nouum, quam quod semel nee ullo alio saeculo possit euenire, ut eius qui solus <span class="">loebline 65</span> est deus natura cum humana quae ab eo erat diuer- <span class="pagebreak" id="index.xml-pb-d30e440">[Page p.96]</span> sissima conueniret atque ita ex distantibus naturis una fieret coplatione persona! Secundum Nestorii uero sententiam quid contingit noui? <span class="q">‘Seruant,’</span> inquit, <span class="q">‘proprias humanitas diuinitasque personas.’</span> <span class="">loebline 70</span> Quando enim non fuit diuinitatis propria humanitatisque persona? Quando uero non erit? Vel quid amplius in Iesu generatione contingit quam in cuiuslibet alterius, si discretis utrisque personis discretae etiam fuere naturae? Ita enim personis manentibus <span class="">loebline 75</span> illic nulla naturarum potuit esse coniunctio, ut in quolibet homine, cuius cum propria persona subsistat, nulla est ei excellentissimae substantiae coniuncta diuinitas. Sed fortasse Iesum, id est personam hominis, idcirco Christum uocet, quoniam per eam <span class="">loebline 80</span> mira quaedam sit operata diuinitas. Esto. Deum uero ipsum Christi appellatione cur uocet? Cur uero non elementa quoque ipsa simili audeat appellare uocabulo per quae deus mira quaedam cotidianis motibus operatur? An quia inrationabiles substantiae <span class="">loebline 85</span> non possunt habere personam qua 1 Christi uocabulum excipere possint 2? Nonne in sanctis hominibus ac pietate conspicuis apertus diuinitatis actus agnoscitur? Nihil enim intererit, cur non sanctos quoque uiros eadem appellatione dignetur, <span class="">loebline 90</span> si in adsumptione humanitatis non est una ex coniunctione persona. Sed dicat forsitan, <span class="q">‘Illos quoque Christos uocari fateor, sed ad imaginem ueri Christi.’</span> Quod si nulla ex homine atque deo una persona coniuncta est, omnes ita ueros Christos arbitrabimur <span class="">loebline 95</span> ut hunc qui ex uirgine genitus creditur. Nulla quippe in hoc adunata persona est ex dei atque hominis copulatione sicut nec in eis, qui dei spiritu <span class="pagebreak" id="index.xml-pb-d30e464">[Page p.98]</span> de uenturo Christo praedicebant. propter quod etiam ipsi quoque appellati sunt Christi. Iam uero sequitur, <span class="">loebline 100</span> ut personis manentibus nullo modo a diuinitate humanitas credatur adsumpta. Omnino enim disiuncta sunt quae aeque personis naturisque separantur, prorsus inquam disiuncta sunt nec magis inter se homines bouesque disiuncti quam diuinitas in <span class="">loebline 105</span> Christo humanitasque discreta est, si mansere personae. Homines quippe ac boues una animalis communitate iunguntur; est enim illis secundum genus communis substantia eademque in uniuersalitatis collectione natura. Deo uero atque homini quid <span class="">loebline 110</span> non erit diuersa ratione disiunctum, si sub diuersitate naturae personarum quoque credatur mansisse discretus? Non est igitur saluatum genus humanum, nulla in nos salus Christi generatione processit, tot prophetarum scripturae populum inlusere credentem, <span class="">loebline 115</span> omnis ueteris testamenti spernatur auctoritas per quam salus mundo Christi generatione promittitur. Non autem prouenisse manifestum est, si eadem in persona est quae in natura diuersitas. Eundem quippe saluum fecit quem creditur adsumpsisse; <span class="">loebline 120</span> nulla uero intellegi adsumptio potest, si manet aeque naturae personaeque discretio. Igitur qui adsumi manente persona non potuit, iure non uidebitur per Christi generationem potuisse saluari. Non est igitur per generationem Christi hominum saluata <span class="">loebline 125</span> natura,—quod credi nefas est. Sed quamquam permulta sint quae hunc sensum inpugnare ualeant atque perfringere, de argumentorum copia tamen haec interim libasse sufficiat.</p></div><div class="pagebreak" id="index.xml-pb-d30e479">[Page p.100]</div><div class="textpart" id="index.xml-body.1_div.1_div.6"><h3><span class="headingNumber">1.6. </span></h3><p>Transeundum quippe est ad Eutychen qui cum a ueterum orbitis esset euagatus, in contrarium cucurrit errorem asserens tantum abesse, ut in Christo gemina persona credatur, ut ne naturam <span class="">loebline 5</span> quidem in eo duplicem oporteat confiteri; ita quippe esse adsumptum hominem, ut ea sit adunatio facta cum deo, ut natura humana non manserit. Huius error ex eodem quo Nestorii fonte prolabitur. Nam sicut Nestorius arbitratur non posse esse naturam <span class="">loebline 10</span> duplicem quin persona fieret duplex, atque ideo, cum in Christo naturam duplicem confiteretur, duplicem credidit esse personam, ita quoque Eutyches non putauit naturam duplicem esse sine duplicatione personae et cum non confiteretur duplicem esse personam, <span class="">loebline 15</span> arbitratus est consequens, ut una uideretur esse natura. Itaque Nestorius recte tenens duplicem in Christo esse naturam sacrilege confitetur duas esse personas; Eutyches uero recte credens unam esse personam impie credit unam quoque esse <span class="">loebline 20</span> naturam. Qui conuictus euidentia rerum, quandoquidem manifestum est aliam naturam esse hominis aliam dei, ait duas se confiteri in Christo naturas ante adunationem, unam uero post adunationem. Quae sententia non aperte quod uult eloquitur. Vt <span class="">loebline 25</span> tamen eius dementiam perscrutemur, adunatio haec aut tempore generationis facta est aut tempore resurrectionis. Sed si tempore generationis facta est, uidetur putare et ante generationem fuisse humanam carnem non a Maria sumptam sed aliquo <span class="pagebreak" id="index.xml-pb-d30e494">[Page p.102]</span> <span class="">loebline 30</span> modo alio praeparatam, Mariam uero uirginem appositam ex qua caro nasceretur quae ab ea sumpta non esset, illam uero carnem quae antea fuerit esse et diuisam atque a diuinitatis substantia separatam; cum ex uirgine natus est, adunatum esse deo, ut una <span class="">loebline 35</span> uideretur facta esse natura. Vel si haec eius sententia non est, illa esse poterit dicentis duas ante adunationem, unam post adunationem, si adunatio generatione perfecta est, ut corpus quidem a Maria sumpserit, sed, antequam sumeret, diuersam deitatis <span class="">loebline 40</span> humanitatisque fuisse naturam; sumptam uero unam factam atque in diuinitatis cessisse substantiam. Quod si hanc adunationem non putat generatione sed resurrectione factam., rursus id duobus fieri arbitrantur modis; aut enim genito Christo et non <span class="">loebline 45</span> adsumente de Maria corpus aut adsumente ab eadem carnem, usque dum resurgeret quidem, duas fuisse naturas, post resurrectionem unam factam. De quibus illud disiunctum nascitur, quod interrogabimus hoc modo: natus ex Maria Christus aut <span class="">loebline 50</span> ab ea carnem humanam traxit aut minime. Si non confitetur ex ea traxisse, dicat quo homine indutus aduenerit, utrumne eo qui deciderat praeuaricatione peccati an alio? Si eo de cuius semine ductus est homo, quem uestita diuinitas est? Nam si ex <span class="">loebline 55</span> semine Abrahae atque Dauid et postremo Mariae non fuit caro illa qua natus est, ostendat ex cuius hominis sit carne deriuatus, quoniam post primum hominem caro omnis humana ex humana carne deducitur. Sed si quem dixerit .hominem a quo <span class="pagebreak" id="index.xml-pb-d30e509">[Page p.104]</span> <span class="">loebline 60</span> generatio sumpta sit saluatoris praeter Mariam uirginem, et ipse errore confundetur et adscribere mendacii notam summae diuinitati inlusus ipse uidebitur, quando quod Abrahae atque Dauid promittitur in sanctis diuinationibus, ut ex eorum semine toti <span class="">loebline 65</span> mundo salus oriatur, aliis distribuit, cum praesertim, si humana caro sumpta est, non ab alio sumi potuerit nisi unde etiam procreabatur. Si igitur a Maria non est sumptum corpus humanum sed a quolibet alio, per Mariam tamen est procreatum quod fuerat praeuaricatione <span class="">loebline 70</span> corruptum, superius dicto repellitur argumento. Quod si non eo homine Christus indutus est qui pro peccati poena sustinuerat mortem, illud eueniet ex nullius hominis semine talem potuisse nasci qui fuerit sine originalis poena peccati. Ex <span class="">loebline 75</span> nullo igitur talis sumpta est caro; unde iit ut nouiter uideatur esse formata. Sed haec aut ita hominum uisa est oculis, ut humanum putaretur corpus quod reuera non esset humanum, quippe quod nulli originali subiaceret poenae, aut noua quaedam uera <span class="">loebline 80</span> nec poenae peccati subiacens originalis ad tempus hominis natura formata est? Si uerum hominis corpus non fuit, aperte arguitur mentita diuinitas, quae ostenderet hominibus corpus, quod cum uerum non esset, tum fallerentur ii 1 qui uerum esse arbitrarentur. <span class="">loebline 85</span> At si noua ucraque non ex homine sumpta caro formata est, quo tanta tragoedia generationis? Vbi ambitus passionis? Ego quippe ne in homine quidem non stulte fieri puto quod inutiliter factum <span class="pagebreak" id="index.xml-pb-d30e524">[Page p.106]</span> est. Ad quam uero utilitatem facta probabitur tanta <span class="">loebline 90</span> humilitas diuinitatis, si homo qui periit generatione ac passione Christi saluatus non est, quoniam negatur adsumptus? Rursus igitur sicut ab eodem Nestorii fonte Eutychis error principium sumpsit, ita ad eundem finem relabitur, ut secundum Eutychen <span class="">loebline 95</span> quoque non sit saluatum genus humanum, quoniam non is qui aeger esset et saluatione curaque egeret, adsumptus est. Traxisse autem hanc sententiam uidetur, si tamen huius erroris fuit ut crederet non fuisse corpus Christi uere ex homine sed extra atque <span class="">loebline 100</span> adeo in caelo formatum, quoniam cum eo in caelum creditur ascendisse. Quod exemplum continet tale: <span class="q">‘non ascendit in caelum, nisi qui de caelo descendit.’</span></p></div><div class="textpart" id="index.xml-body.1_div.1_div.7"><h3><span class="headingNumber">1.7. </span></h3><p>Sed satis de ea parte dictum uidetur, si corpus quod Christus excepit ex Maria non credatur adsumptum. Si uero adsumptum est ex Maria neque permansit perfecta humana diuinaque natura, id tribus effici potuit <span class="">loebline 5</span> modis: aut enim diuinitas in humanitatem translata est aut humanitas in diuinitatem aut utraeque in se ita temperatae sunt atque commixtae, ut neutra substantia propriam formam teneret. Sed si diuinitas in humanitatem translata est, factum est, quod credi <span class="">loebline 10</span> nefas est, ut humanitate inmutabili substantia per-manente diuinitas uerteretur et quod passibile atque mutabile naturaliter exsisteret, id inmutabile permaneret, quod uero inmutabile atque inpassibile <span class="pagebreak" id="index.xml-pb-d30e543">[Page p.108]</span> naturaliter creditur, id in rem mutabilem uerteretur. <span class="">loebline 15</span> Hoc igitur fieri nulla ratione contingit. Sed humana forsitan natura in deitatem uideatur esse conuersa. Hoc uero qui fieri potest, si diuinitas in generatione Christi et humanam animam suscepit et corpus? Non enim omnis res in rem omnem uerti ac transmutari <span class="">loebline 20</span> potest. Nam cum substantiarum aliae sint corporeae, aliae incorporeae, neque corporea in incorpoream neque incorporea in eam quae corpus est mutari potest, nec uero incorporea in se inuicem formas proprias mutant; sola enim mutari transformarique <span class="">loebline 25</span> in se possunt quae habent unius materiae commune subiectum, nec haec omnia, sed ea quae in se et facere et pati possunt. Id uero probatur hoc modo: neque enim potest aes in lapidem permutari nec uero idem aes in herbam nec quodlibet aliud corpus in quodlibet <span class="">loebline 30</span> aliud transfigurari potest, nisi et eadem sit materia rerum in se transeuntium et a se et facere et pati possint, ut, cum uinum atque aqua miscentur, utraque sunt talia quae actum sibi passionemque communicent. Potest enim aquae qualitas a uini qualitate aliquid <span class="">loebline 35</span> pati; potest item uini ab aquae qualitate aliquid pati. .Atque idcirco si multum quidem fuerit aquae, uini uero paululum, non dicuntur inmixta, sed alterum alterius qualitate corrumpitur. Si quis enim uinum fundat in mare, non mixtum est mari uinum sed in mare <span class="">loebline 40</span> corruptum, idcirco quoniam qualitas aquae multitudine sui corporis nihil passa est a qualitate uini, sed potius in se ipsam uini qualitatem propria multitudine commutauit. Si uero sint mediocres sibique aequales uel paulo inaequales naturae quae a se <span class="pagebreak" id="index.xml-pb-d30e558">[Page p.110]</span> <span class="">loebline 45</span> facere et pati possunt, illae miscentur et mediocribus inter se qualitatibus temperantur. Atque haec quidem in corporibus neque his omnibus, sed tantum quae a se, ut dictum est, et facere et pati possunt communi atque eadem materia subiecta. Omne enim <span class="">loebline 50</span> corpus quod in generatione et corruptione subsistit communem uidetur habere materiam, sed non omne ab omni uel in omni uel facere aliquid uel pati potest. Corpora uero in incorporea nulla ratione poterunt permutari, quoniam nulla communi materia subiecta <span class="">loebline 55</span> participant quae susceptis qualitatibus in alterutram permutetur. Omnis enim natura incorporeae substantiae nullo materiae nititur fundamento; nullum uero corpus est cui non sit materia subiecta. Quod cum ita sit cumque ne ea quidem quae communem <span class="">loebline 60</span> materiam naturaliter habent in se transeant, nisi illis adsit potestas in se et a se faciendi ac patiendi, multo magis in se non permutabuntur quibus non modo communis materia non est, sed cum alia res materiae fundamento nititur ut corpus, alia omnino materiae <span class="">loebline 65</span> subiecto non egeat ut incorporeum. Non igitur fieri potest, ut corpus in incorporalem speciem permutetur, nec uero fieri potest, ut incorporalia in sese commixtione aliqua permutentur. Quorum enim communis nulla materia est, nec in <span class="">loebline 70</span> se uerti ac permutari queunt. Nulla autem est incorporalibus materia rebus; non poterunt igitur in se inuicem permutari. Sed anima et deus incorporeae substantiae recte creduntur; non est igitur humana anima in diuinitatem a qua adsumpta est permutata. <span class="pagebreak" id="index.xml-pb-d30e573">[Page p.112]</span> <span class="">loebline 75</span> Quod si neque corpus neque anima in dignitatem potuit uerti, nullo modo fieri potuit, ut humanitas conuerteretur in deum. Multo minus uero credi potest, ut utraque in sese confunderentur, quoniam neque incorporalitas transire ad corpus potest neque <span class="">loebline 80</span> rursus e conuerso corpus ad incorporalitatem, quando quidem nulla his materia subiecta communis est quae alterutris substantiarum qualitatibus permutetur. At hi ita aiunt ex duabus quidem naturis Christum consistere, in duabus uero minime, hoc scilicet intendentes, <span class="">loebline 85</span> quoniam quod ex duabus consistit ita unum fieri potest, ut illa ex quibus dicitur constare non maneant; ueluti cum mel aquae confunditur neutrum manet, sed alterum alterius copulatione corruptum quiddam tertium fecit, ita illud quidem quod <span class="">loebline 90</span> ex melle atque aqua tertium fit constare ex utrisque dicitur, in utrisque uero negatur. Non enim poterit in utrisque constare, quando utrorumque natura non permanet. Ex utrisque enim constare potest, licet ea ex quibus coniungitur alterutra qualitate corrupta <span class="">loebline 95</span> sint; in utrisque uero huiusmodi constare non poterit, quoniam ea quae in se transfusa sunt non manent ac non sunt utraque in quibus constare uideatur, cum ex utrisque constet in se inuicem qualitatum mutatione transfusis. <span class="">loebline 100</span> Catholici uero utrumque rationabiliter confitentur, nam et ex utrisque naturis Christum et in utrisque consistere. Sed id qua ratione dicatur, paulo posterius explicabo. Nunc illud est manifestum conuictam esse Eutychis sententiam eo nomine, quod cum tribus <span class="pagebreak" id="index.xml-pb-d30e589">[Page p.114]</span> <span class="">loebline 105</span> modis fieri possit, ut ex duabus naturis una subsistat, ut aut diuinitas in humanitatem translata sit aut humanitas in diuinitatem aut utraque permixta sint, nullum horum modum fieri potuisse superius dicta argumentation declaratur.</p></div><div class="textpart" id="index.xml-body.1_div.1_div.8"><h3><span class="headingNumber">1.8. </span></h3><p>Restat ut, quemadmodum catholica fides dicat, et in utrisque naturis Christum et ex utrisque consistere doceamus. Ex utrisque naturis aliquid consistere duo significat: <span class="">loebline 5</span> unum quidem, cum ita dicimus aliquid ex duabus naturis iungi sicut ex melle atque aqua, id autem est ut ex quolibet modo confusis, uel si una uertatur in alteram uel si utraeque in se inuicem misceantur, nullo modo tamen utraeque permaneant; <span class="">loebline 10</span> secundum hunc modum Eutyches ait ex utrisque naturis Christum consistere. Alter uero modus est ex utrisque consistendi quod ita ex duabus iunctum est, ut illa tamen ex quibus iunctum esse dicitur maneant nec in alterutra <span class="">loebline 15</span> uertantur, ut cum dicimus coronam ex auro gemmisque compositam. Hic neque aurum in gemmas translatum est neque in aurum gemma conuersa, sed utraque permanent nec formam propriam derelinquunt, Talia ergo ex aliquibus constantia et in his constare dicimus <span class="">loebline 20</span> ex quibus consistere praedicantur. Tunc enim possumus dicere coronam gemmis auroque consistere; sunt enim gemmae atque aurum in quibus corona <span class="pagebreak" id="index.xml-pb-d30e605">[Page p.116]</span> consistat. Nam in priore modo non est mel atque aqua in quibus illud quod ex utrisque iungitur constet <span class="">loebline 25</span> Cum igitur utrasque manere naturas in Christo fides catholica confiteatur perfectasque easdem persistere nec alteram in alteram transmutari, iure dicit et in utrisque naturis Christum et ex utrisque consistere: in utrisque quidem, quia manent utraeque, ex utrisque <span class="">loebline 30</span> uero, quia utrarumque adunatione manentium una persona fit Christi. Non autem secundum eam significationem ex utrisque naturis Christum iunctum esse fides catholica tenet, secundum quam Eutyches pronuntiat. Nam ille talem significationem coniunctionis <span class="">loebline 35</span> ex utraque natura sumit, ut non confiteatur in utrisque consistere, neque enim utrasque manere; catholicus uero eam significationem ex utrisque consistendi sumit quae illi sit proxima eamque conseruet quae in utrisque consistere confitetur. <span class="">loebline 40</span> Aequiuocum igitur est <span class="q">‘ex utrisque consistere’</span> ac potius amphibolum et gemina significatione diuersa designans: una quidem significatione non manere substantias ex quibus illud quod copulatum est dicatur esse coniunctum, alio modo significans ita ex utrisque <span class="">loebline 45</span> coniunctum, ut utraque permaneant. Hoc igitur expedito aequiuocationis atque ambigui-tatis nodo nihil est ultra quod possit opponi, quin id sit quod firma ueraque fides catholica continet; eundem Christum hominem esse perfectum, eundem deum <span class="">loebline 50</span> eundemque qui homo sit perfectus atque deus unum esse deum ac dei filium, nec quaternitatem trinitati adstrui, dum homo additur supra perfectum deum, sed unam eandemque personam numerum trinitatis <span class="pagebreak" id="index.xml-pb-d30e624">[Page p.118]</span> explere, ut eum humanitas passa sit, deus tamen <span class="">loebline 55</span> passus esse dicatur, non quo ipsa deitas humanitas facta sit, sed quod a deitate fuerit adsumpta. Item qui homo est, dei filius appellatur non substantia diuinitatis sed humanitatis, quae tamen diuinitati naturali unitate coniuncta est. Et cum haec ita <span class="">loebline 60</span> intellegentia discernantur permisceanturque, tamen unus idemque et homo sit perfectus et deus: deus quidem, quod ipse sit ex patris substantia genitus, homo uero, quod ex Maria sit uirgine procreatus. Itemque qui homo, deus eo quod a deo fuerit adsumptus, <span class="">loebline 65</span> et qui deus, homo, quoniam uestitus homine sit. Cumque in eadem persona aliud sit diuinitas quae suscepit, aliud quam suscepit humanitas, idem tamen deus atque homo est. Nam si hominem intellegas, idem homo est atque deus, quoniam homo <span class="">loebline 70</span> ex natura, deus adsumptione. Si uero deum intellegas, idem deus est atque homo, quoniam natura deus est, homo adsumptione. Fitque in eo gemina natura geminaque substantia, quoniam homo-deus unaque persona, quoniam idem homo atque deus. Mediaque <span class="">loebline 75</span> est haec inter duas haereses uia sicut uirtutes quoque medium tenent. Omnis enim uirtus in medio rerum decore locata consistit. Siquid enim uel ultra uel infra quam oportuerit fiat, a uirtute disceditur. Medietatem igitur uirtus tenet. <span class="">loebline 80</span> Quocirca si quattuor haec neque ultra neque infra esse possunt, ut in Christo aut duae naturae sint duaeque personae ut Nestorius ait, aut una persona unaque natura ut Eutyches ait, aut duae naturae sed <span class="pagebreak" id="index.xml-pb-d30e639">[Page p.120]</span> una. persona ut catholica fides credit, aut una natura <span class="">loebline 85</span> duaeque personae,1 eumque duas quidem naturas duasque personas in ea quae contra Nestorium dicta est responsione conuicerimus (unam uero personam unamque naturam esse non posse Eutyche proponente monstrauimus neque tamen tam amens quisquam huc <span class="">loebline 90</span> usque exstitit, ut unam in eo naturam crederet sed geminas esse personas), restat ut ea sit uera quam fides catholica pronuntiat geminam substantiam sed unam esse personam. Quia uero paulo ante diximus Eutychen confiteri duas quidem in Christo ante <span class="">loebline 95</span> adunationem naturas, unam uero post adunationem, cumque hunc errorem duplicem interpretaremur celare sententiam, ut haec adunatio aut generatione fieret, cum ex Maria corpus hominis minime sumeretur aut ad sumptum 2 quidem ex Maria per resurrectionem <span class="">loebline 100</span> fieret adunatio, de utrisque quidem partibus idonee ut arbitror disputatum est. Nunc quaerendum est quomodo fieri potuerit ut duae naturae in unam substantiam miscerentur.</p></div><div class="textpart" id="index.xml-body.1_div.1_div.9"><h3><span class="headingNumber">1.9. </span></h3><p>Verumtamen est etiam nunc et alia quaestio quae ab his inferri potest qui corpus humanum ex Maria sumptum esse non credunt, sed alias fuisse seque-stratum praeparatumque quod in adunatione ex <span class="">loebline 5</span> Mariae utero gigni ac proferri uideretur. Aiunt enim: si ex homine sumptum est corpus, homo uero omnis ex prima praeuaricatione non solum peccato <span class="pagebreak" id="index.xml-pb-d30e655">[Page p.122]</span> et morte tenebatur, uerum etiam affectibus peccatorum erat implicitus, eaque illi fuit poena peccati, <span class="">loebline 10</span> ut, cum morte teneretur obstrictus, tamen esset reus etiam uoluntate peccandi, cur in Christo neque peccatum fuit neque uoluntas ulla peccandi? Et omnino habet animaduertendam dubitationem talis quaestio. Si enim ex carne humana Christi corpus <span class="">loebline 15</span> adsumptum est, dubitari potest, quaenam caro haec quae adsumpta sit esse uideatur. Eum quippe saluauit quem etiam adsumpsit; sin uero talem hominem adsumpsit qualis Adam fuit ante peccatum, integram quidem uidetur humanam adsumpsisse <span class="">loebline 20</span> naturam, sed tamen quae medicina penitus non egebat. Quomodo autem fieri potest, ut talem adsumpserit hominem qualis Adam fuit, cum in Adam potuerit esse peccandi uoluntas atque affectio, unde factum est ut etiam praetergressis diuinis praeceptis <span class="">loebline 25</span> inoboedientiae delictis teneretur adstrictus? In Christo uero ne uoluntas quidem ulla creditur fuisse peccandi, cum praesertim si tale corpus hominis adsumpsit quale Adae ante peccatum fuit, non debuerit esse mortalis, quoniam Adam, si non <span class="">loebline 30</span> peccasset, mortem nulla ratione sensisset. Cum igitur Christus non peccauerit, quaerendum est cur senserit mortem, si Adae corpus ante quam peccaret adsumpsit. Quod si talem statum suscepit hominis qualis Adae post peccatum fuit, uidetur etiam Christo <span class="">loebline 35</span> non defuisse necessitas, ut et delictis subiceretur et passionibus confundentur obductisque iudicii regulis bonum a malo non sincera integritate discerneret, quoniam has omnes poenas Adam delicti praeuaricatione suscepit. <span class="">loebline 40</span> Contra quos respondendum est tres intellegi hominum posse status: unum quidem Adae ante <span class="pagebreak" id="index.xml-pb-d30e672">[Page p.124]</span> delictum in quo, tametsi ab eo mors aberat nec adhuc ullo se delicto polluerat, poterat tamen in eo uoluntas esse peccandi: alter in quo mutari potuisset, <span class="">loebline 45</span> si firmiter in dei praeceptis manere uoluisset, tunc enim id addendum foret ut non modo non peccaret aut peccare uellet sed ne posset quidem aut peccare aut uelle delinquere. Tertius status est post delictum in quo mors illum necessario subsecuta est et peccatum <span class="">loebline 50</span> ipsum uoluntasque peccati. Quorum summitatum atque contrariorum haec loca sunt: is status qui praemium esset, si in praeceptis dei Adam manere uoluisset et is qui poenae fuit, quoniam manere noluit; in illo enim nec mors esset nec peccatum <span class="">loebline 55</span> nec uoluntas ulla peccati, in hoc uero et mors et peccatum et delinquendi omnis affectio omniaque in perniciem prona nec quicquam in se opis habentia, ut post lapsum posset adsurgere. Ille uero medius status in quo praesentia quidem mortis uel peccati <span class="">loebline 60</span> aberat, potestas uero utriusque constabat, inter utrumque statum est conlocatus. Ex his igitur tribus statibus Christus corporeae naturae singulas quodam modo indidit causas; nam quod mortale corpus adsumpsit ut mortem a genere humano <span class="">loebline 65</span> fugaret, in eo statu ponendum est quod post Adae praeuaricationem poenaliter indictum est. Quod uero non fuit in eo uoluntas ulla peccati, ex eo sumptum est statu qui esse potuisset, nisi uoluntatem insidiantis fraudibus applicasset. Restat igitur tertius <span class="">loebline 70</span> status id est medius, ille scilicet qui eo tempore fuit, cum nec mors aderat et adesse poterat delinquendi uoluntas. In hoc igitur Adam talis fuit ut manducaret ac biberet, ut accepta digereret, ut laberetur <span class="pagebreak" id="index.xml-pb-d30e687">[Page p.126]</span> in somnum et alia quae ei non defuerunt humana <span class="">loebline 75</span> quidem sed concessa et quae nullam poenam mortis inferrent. Quae omnia habuisse Christum dubium non est; nam et manducauit et bibit et humani corporis officio functus est. Neque enim tanta indigentia in Adam <span class="">loebline 80</span> fuisse credenda est ut nisi manducasset uiuere non potuisset, sed, si ex omni quidem ligno escam sumeret, semper uiuere potuisset hisque non mori; idcirco paradisi fructibus indigentiam explebat. Quam indigentiam fuisse in Christo nullus ignorat, sed <span class="">loebline 85</span> potestate non necessitate; et ipsa indigentia ante resurrectionem in eo fuit, post resurrectionem uero talis exstitit ut ita illud corpus inmutaretur humanum, sicut Adae praeter praeuaricationis uinculum mutari potuisset. Quodque nos ipse dominus Iesus Christus <span class="">loebline 90</span> uotis docuit optare, ut fiat uoluntas eius sicut in caelo et in terra et ut adueniat eius regnum et nos liberet a malo. Haec enim omnia illa beatissima humani generis fideliter credentium inmutatio deprecatur. Haec sunt quae ad te de fidei meae credulitate <span class="">loebline 95</span> scripsi. Qua in re si quid perperam dictum est, non ita sum amator mei, ut ea quae semel effuderim meliori sententiae anteferre contendam. Si enim nihil est ex nobis boni, nihil est quod in nostris sententiis amare debeamus. Quod si ex illo cuncta <span class="">loebline 100</span> sunt bona qui solus est bonus, illud potius bonum esse credendum est quod illa incommutabilis bonitas atque omnium bonorum causa perscribit.</p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Boethius.
	    Date: 2018-02-13<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:05:53Z.
	       SAXON HE 9.8.0.5.
		 --></address></div></body></html>