<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Pseudolus</title><meta name="author" content="T. Maccius Plautus" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Pseudolus" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Pseudolus</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><div class="textpart" id="index.xml-body.1_div.1_div.1_div.1"><h4><span class="headingNumber">1.1.1. </span><span class="head">PROLOGVS</span></h4><div class="l">exporgi meliust lumbos atque exsurgier:</div><div class="l">Plautina longa fabula in scaenam venit.</div></div><div class="textpart" id="index.xml-body.1_div.1_div.1_div.2"><h4><span class="headingNumber">1.1.2. </span></h4><div class="speaker">Psevdolvs</div><div class="l">Si ex te tacente fieri possem certior,</div><div class="l">ere, quae miseriae te tam misere macerent,</div><div class="l">duorúm labori ego hominum parsissem lubens,</div><div class="l">mei te rogandi et tis respondendi mihi;</div><br /><div class="l">nunc quoniam id fieri non potest, necessitas</div><div class="l">me subigit ut te rogitem. responde mihi:</div><div class="l">quid est quod tu exanimatus iam hos multos dies</div><div class="l">gestas tabellas tecum, eas lacrumis lavis,</div><div class="l">neque tui participem consili quemquam facis?</div><br /><div class="l">eloquere, ut quod ego nescio id tecum sciam.</div><div class="speaker">Calidorvs</div><div class="l">Misere miser sum, Pseudole.</div><div class="speaker">Ps.</div><div class="l">Id te Iuppiter</div><div class="l">prohibessit.</div><div class="speaker">Cal.</div><div class="l">Nihil hoc Iovis ad iudicium attinet:</div><div class="l">sub Veneris regno vapulo, non sub Iovis.</div><div class="speaker">Ps.</div><div class="l">Licet me id scire quid sit? nam tu me antidhac</div><br /><div class="l">supremum habuisti comitem consiliis tuis.</div><div class="speaker">Cal.</div><div class="l">Idem animus nunc est.</div><div class="speaker">Ps.</div><div class="l">Face me certum quid tibist;</div><div class="l">iuvabo aut ré aut opera aut consilio bono.</div><div class="speaker">Cal.</div><div class="l">Cape has tabellas, tute hinc narrato tibi</div><div class="l">quae me miseria et cura contabefacit.</div><div class="speaker">Ps.</div><br /><div class="l">Mos tibi geretur. sed quid hoc, quaeso?</div><div class="speaker">Cal.</div><div class="l">Quid est?</div><div class="speaker">Ps.</div><div class="l">Vt opinor, quaerunt litterae hae sibi liberos:</div><div class="l">alia aliam scandit.</div><div class="speaker">Cal.</div><div class="l">Ludis iam ludo tuo?</div><div class="speaker">Ps.</div><div class="l">Has quidem pol credo nisi Sibulla legerit,</div><div class="l">interpretari álium posse neminem.</div><div class="speaker">Cal.</div><br /><div class="l">Cur inclementer dicis lepidis litteris</div><div class="l">lepidis tabellis lepida conscriptis manu?</div><div class="speaker">Ps.</div><div class="l">An, opsecro hercle, habent quas gallinae manus?</div><div class="l">nam has quidem gallina scripsit.</div><div class="speaker">Cal.</div><div class="l">Odiosus mihi es.</div><div class="l">lege vel tabellas redde.</div><div class="speaker">Ps.</div><div class="l">Immo enim pellegam.</div><br /><div class="l">advortito animum.</div><div class="speaker">Cal.</div><div class="l">Non adest.</div><div class="speaker">Ps.</div><div class="l">At tu cita.</div><div class="speaker">Cal.</div><div class="l">Immo ego tacebo, tu istinc ex cera cita;</div><div class="l">nam istic meus animus nunc est, non in pectore.</div><div class="speaker">Ps.</div><div class="l">Tuam amicam video, Calidore.</div><div class="speaker">Cal.</div><div class="l">Vbi ea est, opsecro?</div><div class="speaker">Ps.</div><div class="l">Eccam in tabellis porrectam: in cera cubat.</div><div class="speaker">Cal.</div><br /><div class="l">At te di deaeque quantumst—</div><div class="speaker">Ps.</div><div class="l">Servassint quidem.</div><div class="speaker">Cal.</div><div class="l">Quasi solstitialis herba paulisper fui:</div><div class="l">repente exortus sum, repentino occidi.</div><div class="speaker">Ps.</div><div class="l">Tace, dúm tabellas pellego.</div><div class="speaker">Cal.</div><div class="l">Ergo quin legis?</div><div class="speaker">Ps.</div><div class="l">“Phoenicium Calidoro amatori suo</div><br /><div class="l">per ceram et lignum litterasque interpretes</div><div class="l">salutem mittit et salutem abs te expetit,</div><div class="l">lacrumans titubanti ánimo, corde et pectore.”</div><div class="speaker">Cal.</div><div class="l">Perii, salutem nusquam invenio, Pseudole,</div><div class="l">quam illi remittam.</div><div class="speaker">Ps.</div><div class="l">Quam salutem?</div><div class="speaker">Cal.</div><div class="l">Argenteam.</div><div class="speaker">Ps.</div><br /><div class="l">Pro lignean salute vis argenteam</div><div class="l">remittere illi? vide sis quam tu rem geras.</div><div class="speaker">Cal.</div><div class="l">Recita modo: ex tabellis iam faxo scies</div><div class="l">quam subito argento mi usus invento siet.</div><div class="speaker">Ps.</div><div class="l">“Leno me peregre militi Macedonio</div><br /><div class="l">minis viginti vendidit, voluptas mea;</div><div class="l">et prius quam hinc abiit, quindecim miles minas</div><div class="l">dederat; nunc unae quinque remorantur minae.</div><div class="l">ea caúsa miles hic reliquit symbolum,</div><div class="l">expressam in cera ex anulo suam imaginem,</div><br /><div class="l">ut qui huc adferret eius similem symbolum,</div><div class="l">cum eo simul me mitteret. ei rei dies</div><div class="l">haec praestituta est, proxuma Dionysia.”</div><div class="l">cras ea quidem sunt.</div><div class="speaker">Cal.</div><div class="l">Prope adest exitium mihi,</div><div class="l">nisi quid mihi in te est auxili.</div><div class="speaker">Ps.</div><div class="l">Sine pellegam.</div><div class="speaker">Cal.</div><br /><div class="l">Sino, nám mihi videor cúm ea fabularier;</div><div class="l">lege: dulce amarumque una nunc misces mihi.</div><div class="speaker">Ps.</div><div class="l">“Nunc nostri amores mores consuetudines,</div><div class="l"><span class="strikethrough">iocus lúdus sermo suavisaviatio</span></div><div class="l">compressiones artae amantum corporum,</div><br /><div class="l">teneris labellis molles morsiunculae,</div><div class="l"><span class="strikethrough">nostrorum órgiorum—iunculae</span></div><div class="l">papillarum horridularum oppressiunculae,</div><div class="l">harunc voluptátum mi omnium atque itidem tibi</div><div class="l">distractio discidium vastities venit,</div><br /><div class="l">nisi quae mihi in test aut tibist in me salus.</div><div class="l">haec quaé ego scivi ut scires curavi omnia;</div><div class="l">nunc ego te experiar quid ames, quid simules. vale.”</div><div class="speaker">Cal.</div><div class="l">Est misere scriptum, Pseudole.</div><div class="speaker">Ps.</div><div class="l">O, miserrime.</div><div class="speaker">Cal.</div><div class="l">Quin fles?</div><div class="speaker">Ps.</div><div class="l">Pumiceos oculos habeo: non queo</div><br /><div class="l">lacrumam exorare ut expuant unam modo.</div><div class="speaker">Cal.</div><div class="l">Quid ita?</div><div class="speaker">Ps.</div><div class="l">Genus nostrum semper siccoculum fuit.</div><div class="speaker">Cal.</div><div class="l">Nilne adiuvare me audes?</div><div class="speaker">Ps.</div><div class="l">Quid faciam tibi?</div><div class="speaker">Cal.</div><div class="l">Eheú.</div><div class="speaker">Ps.</div><div class="l">Eheu? id quidem hercle ne parsis: dabo.</div><div class="speaker">Cal.</div><div class="l">Miser sum, argentum nusquam invenio mutuom.</div><div class="speaker">Ps.</div><br /><div class="l">Eheu.</div><div class="speaker">Cal.</div><div class="l">Neque intus nummus ullus est.</div><div class="speaker">Ps.</div><div class="l">Eheu.</div><div class="speaker">Cal.</div><div class="l">Ille abducturus est mulierem cras.</div><div class="speaker">Ps.</div><div class="l">Eheu.</div><div class="speaker">Cal.</div><div class="l">Istocine pacto me adiuvas?</div><div class="speaker">Ps.</div><div class="l">Do id quod mihi est;</div><div class="l">nam is mihi thensaurus iugis in nostra est domo.</div><div class="speaker">Cal.</div><div class="l">Actum est de me hodie. sed potes nunc mutuam</div><br /><div class="l">drachumam dare unam mihi, quam cras reddam tibi?</div><div class="speaker">Ps.</div><div class="l">Vix hercle, opinor, si me opponam pignori.</div><div class="l">sed quid ea drachuma facere vis?</div><div class="speaker">Cal.</div><div class="l">Restim volo</div><div class="l">mihi émere.</div><div class="speaker">Ps.</div><div class="l">Quam ob rem?</div><div class="speaker">Cal.</div><div class="l">Qui me faciam pensilem.</div><div class="l">certum est mihi ante tenebras tenebras persequi.</div><div class="speaker">Ps.</div><br /><div class="l">Quis mi igitur drachumam reddet, si dedero tibi?</div><div class="l">an tu te ea caúsa vis sciens suspendere</div><div class="l">ut me defraudes, drachumam si dederim tibi?</div><div class="speaker">Cal.</div><div class="l">Profecto nullo pacto possum vivere,</div><div class="l">si illa a me abalienatur atque abducitur.</div><div class="speaker">Ps.</div><br /><div class="l">Quid fles, cucule? vives.</div><div class="speaker">Cal.</div><div class="l">Quid ego ni fleam,</div><div class="l">quoi nec paratus nummus argenti siet</div><div class="l">neque libellai spes sit usquam gentium?</div><div class="speaker">Ps.</div><div class="l">Vt litterarum ego harum sermonem audio,</div><div class="l">nisi tu illi lacrumis fleveris argenteis,</div><br /><div class="l">quod tu istis lacrumis te probare postulas,</div><div class="l">non pluris refert quam si imbrem in cribrum geras.</div><div class="l">verum ego te amantem, ne pave, non deseram.</div><div class="l">spero alicunde hodie me bona opera aut hac mea</div><div class="l">tibi inventurum esse auxilium argentarium.</div><br /><div class="l">atque id futurum unde unde dicam nescio,</div><div class="l">nisi quia futurum est: ita supercilium salit.</div><div class="speaker">Cal.</div><div class="l">Vtinam quae dicis dictis facta suppetant.</div><div class="speaker">Ps.</div><div class="l">Scis tu quidem hercle, mea si commovi sacra,</div><div class="l">quo pacto et quantas soleam turbellas dare.</div><div class="speaker">Cal.</div><br /><div class="l">In te nunc omnes spes sunt aetati meae.</div><div class="speaker">Ps.</div><div class="l">Satin est, si hanc hodie mulierem efficio tibi</div><div class="l">tua ut sit, aut si tibi do viginti minas?</div><div class="speaker">Cal.</div><div class="l">Satis, sí futurumst.</div><div class="speaker">Ps.</div><div class="l">Roga me viginti minas,</div><div class="l">ut me effecturum tibi quod promisi scias.</div><br /><div class="l">roga, opsecro hercle. gestio promittere.</div><div class="speaker">Cal.</div><div class="l">Dabisne argenti mi hodie viginti minas?</div><div class="speaker">Ps.</div><div class="l">Dabo. molestus nunciam ne sis mihi.</div><div class="l">atque hoc, ne dictum tibi neges, dico prius:</div><div class="l">si neminem alium potero, tuom tangam patrem.</div><div class="speaker">Cal.</div><br /><div class="l">Di te mihi semper servent. verum, si potest,</div><div class="l">pietatis causa—vel etiam matrem quoque.</div><div class="speaker">Ps.</div><div class="l">De istac re in oculum utrumvis conquiescito.</div><div class="speaker">Cal.</div><div class="l">Oculum anne in aurem?</div><div class="speaker">Ps.</div><div class="l">At hoc pervolgatumst minus.</div><div class="l">nunc, ne quis dictum sibi neget, dico omnibus</div><br /><div class="l">pube praesenti in contione: omni poplo,</div><div class="l">omnibus amicis notisque edico meis,</div><div class="l">in hunc diem a me ut caveant, ne credant mihi.</div><div class="speaker">Cal.</div><div class="l">St, táce opsecro hércle.</div><div class="speaker">Ps.</div><div class="l">Quid negoti est?</div><div class="speaker">Cal.</div><div class="l">Ostium</div><div class="l">lenonis crepuit.</div><div class="speaker">Ps.</div><div class="l">Crura mavellem modo.</div><div class="speaker">Cal.</div><br /><div class="l">Atque ipse egreditur intus, periuri caput.</div></div><div class="textpart" id="index.xml-body.1_div.1_div.1_div.3"><h4><span class="headingNumber">1.1.3. </span></h4><div class="speaker">Ballio</div><div class="l">Exíte, agite exite, ígnavi, male hábiti et male concíliati,</div><div class="l">quorúm numquam quicquám quoiquam venit ín mentem ut recté faciant,</div><div class="l">quibus, nísi ad hoc exemplum éxperior, non pótest usura usúrpari.</div><div class="l">neque ego hómines magis asinós numquam vidi, íta plagis costaé callent:</div><br /><div class="l">quós quom ferias, tíbi plus noceas; éo enim ingenio hi súnt flagritribae,</div><div class="l">qui haéc habent cónsilia, úbi data occásiost, rape clépe tene</div><div class="l">hárpaga bibe és fuge: hoc</div><div class="l">ést eorum opus, ut mávelis lúpos apud ovis línquere,</div><div class="l">quam hós domi custodes.</div><br /><div class="l">át faciem quom aspícias eorum, hau máli videntur: ópera fallunt.</div><div class="l">núnc adeo hanc edictionem nisi animum advortetis omnes,</div><div class="l">nisi somnum socordiamque ex pectore oculisque exmovetis,</div><div class="l">ita ego vestra latera loris faciam ut valide varia sint,</div><div class="l">ut né peristromáta quidem aeque pícta sint Campánica</div><br /><div class="l">neque Aléxandrina beluata tonsilia tappetia.</div><div class="l">atque héri iam edixeram omnibus dederamque eas provincias,</div><div class="l">verum ita vos estis praediti callenti ingenio ímprobi,</div><div class="l">officium vestrum ut vos malo cogatis commonerier;</div><div class="l">nempe íta animati éstis vos: vincítis duritia hoc átque me.</div><br /><div class="l">hoc sis vide, ut alias res agunt. hoc ágite, hoc animum advortite,</div><div class="l">huc adhibete auris quae ego loquor, plagigera genera hóminum.</div><div class="l">numquam edepol vostrum durius tergum erit quam terginum hoc meum.</div><div class="l">quid nunc? doletne? em sic datur, si quis erum servos spernit.</div><div class="l">adsistite omnes contra me et quae loquar advortite animum.</div><br /><div class="l">tu qui urnam habes aquam ingere, face plenum ahenum sit coco.</div><div class="l">te cum securi caudicali praeficio provinciae.</div><div class="speaker">Servvs</div><div class="l">At haec retunsast.</div><div class="speaker">Bal.</div><div class="l">Sine siet; itidem vos quoque estis plagis <span class="strikethrough">omnes</span>:</div><div class="l">numqui minus ea gratia tamen omnium opera útor?</div><div class="l">tíbi hoc praecipio ut níteant aedes. hábes quod facias: própera, abi intro.</div><br /><div class="l">tu esto lectisterniator. tu argentum eluito, idem exstruito.</div><div class="l">haec, quom ego a foro revortar, facite ut offendam parata,</div><div class="l">vorsa sparsa, tersa strata, lautaque unctaque omnia ut sint.</div><div class="l">nam mi hódie natalís dies est, decet éum omnis vos concélebrare.</div><div class="l">pernám callum glandiúm sumen facito ín aqua iaceant. sátin audis?</div><br /><div class="l">magnífice volo me víros summos accípere, ut mihi rem essé reantur.</div><div class="l">intro abíte atque haec cito célerate, ne móra quae sit, cocus cum veniat;</div><div class="l">ego eo ín macellum, ut píscium quidquíd ibist pretio praéstinem.</div><div class="l">i, púere, prae; ne quísquam pertundát cruminam caútiost.</div><div class="l">vel ópperire, est quód domi dicére paene fui oblítus.</div><br /><div class="l">audítin? vobis, múlieres, hanc hábeo edictiónem.</div><div class="l">vós, quae in munditiís, mollitiis déliciisque aetátulam agitis,</div><div class="l">viris cúm summis, inclútae amicae, nunc égo scibo atque hodie éxperiar,</div><div class="l">quae cápiti, quae ventri óperam det, quae suaé rei, quae somnó studeat;</div><div class="l">quam líbertam fore míhi credam et quam vénalem, hodie expériar.</div><br /><div class="l">facite hódie ut mihi munéra multa huc ab amátoribus convéniant.</div><div class="l">nam nísi mihi penus annúos hodie † convenit, cras populo prostituam vos.</div><div class="l">natálem scitis mi ésse diem hunc: ubi istí sunt quibus vos óculi estis,</div><div class="l">quibus vítae, quibus delíciae estis, quibus sávia, mammia, méllillae?</div><div class="l">maniplátim mihi munérigeruli facite ánte aedis iam hic ádsint.</div><br /><div class="l">cur égo vestem, aurum atque éa quibus est vobís usus, prahibeo? aút quid mi</div><div class="l">domi nísi malum vestra operást hodie? improbaé vini modo cúpidae estis:</div><div class="l">eo vós † vestros panticesque adeo madefáctatis, quom ego sim híc siccus.</div><div class="l">nunc ádeo hoc factust óptumum, ut nomíne quemque appellem suo,</div><div class="l">ne díctum esse actutúm sibi quaepiám vostrarum míhi neget:</div><br /><div class="l">advórtite animum cúnctae.</div><div class="l">princípio, Hedytium, técum ago, quae amíca es frumentáriis,</div><div class="l">quibus cúnctis montes máxumi <span class="strikethrough">acervi</span> frumenti súnt domi:</div><div class="l">fac sís sit delatum húc mihi fruméntum, hunc annum quód satis,</div><div class="l">mi et fámiliae omni sít meae, atque ádeo ut frumento áfluam,</div><br /><div class="l">ut cívitas nomén mihi commútet meque ut praédicet</div><div class="l">lenóne ex Ballióne regem Iásonem.</div><div class="speaker">Cal.</div><div class="l">Aúdin, furcifér quae loquitur? sátin magnificus tíbi videtur?</div><div class="speaker">Psevd.</div><div class="l">Pól iste, atque etiam málificus.</div><div class="l">séd tace atque hanc rém gere.</div><div class="speaker">Bal.</div><br /><div class="l">Aéschrodora, tú quae amicos tíbi habes lenonum aémulos</div><div class="l">lánios, qui, item ut nós iurando, iúre malo male quaérunt rem, audi:</div><div class="l">nísi carnariá tria gravida tégoribus onere úberi hodie</div><div class="l">míhi erunt, cras te quási Dircam olim, ut mémorant, duo gnatí Iovis</div><div class="l">dévinxere ad taúrum, item ego te dístringam ad carnárium;</div><br /><div class="l">íd tibi profecto taúrus fiet.</div><div class="speaker">Cal.</div><div class="l">Nímis sermone huius íra incendor.</div><div class="speaker">Ps.</div><div class="l">Húncine hic hominém pati</div><div class="l">cólere iuventutem átticam?</div><div class="l">úbi sunt, ubi latént quibus aetas íntegra est, qui amant á lenone?</div><div class="l">quín conveniunt? quín una omnes péste hac populum hunc líberant?</div><br /><div class="l">sed nímium stultus, nímis fui</div><div class="l">indóctus: illine aúdeant</div><div class="l">id fácere quibus ut sérviant</div><div class="l">suos ámor cogit?</div><div class="l"><span class="strikethrough">simul prohibet faciant adversum eos quod nolunt</span></div><div class="speaker">Cal.</div><br /><div class="l">Vah táce.</div><div class="speaker">Ps.</div><div class="l">Quid est?</div><div class="speaker">Cal.</div><div class="l">Male mórigeru<span class="expan"><span class="abbr">’</span><span class="ex">(s e)</span></span>s mihi, quóm sermoni huius óbsonas.</div><div class="speaker">Ps.</div><div class="l">Táceo.</div><div class="speaker">Cal.</div><div class="l">At taceas málo multo quám tacere dicas.</div><div class="speaker">Bal.</div><div class="l">Tu aútem,</div><div class="l">Xýstilis, fac ut ánimum advortas, quóius amatorés olivi</div><div class="l"><span lang="grc" class="foreign">δύναμιν</span> domi habent máxumam.</div><br /><div class="l">sí mihi non iam huc cúlleis</div><div class="l">óleum deportátum erit,</div><div class="l">te ípsam culleo égo cras faciam ut déportere—in pérgulam;</div><div class="l">íbi tibi adeo léctus dabitur, úbi tu hau somnum cápias, sed ubi</div><div class="l">úsque ad languorém—tenes</div><br /><div class="l">quó se haec tendant quaé loquor.</div><div class="l">áin, excetra tu? quaé tibi amicos tót habes tam probe óleo onustos,</div><div class="l">num quoípiam est hodié tua tuorum ópera conservórum</div><div class="l">nítidiusculúm caput? aut num ipse égo pulmento utór magis</div><div class="l">únctiusculó? sed scio, tu óleum hau magni péndis, vino</div><br /><div class="l">té devincis. síne modo,</div><div class="l">réprehendam hercle ego cúncta una opera, nísi quidem hodie tu ómnia</div><div class="l">fácis effecta haec út loquor.</div><div class="l">tu aútem, quae pro cápite argentum míhi iam iamque sémper numeras,</div><div class="l">éa pacisci módo scis, sed quod pácta es non scis sólvere,</div><br /><div class="l">Phoenícium, tibi ego haéc loquor, delíciae summatúm virum:</div><div class="l">nísi hodie mi ex fúndis tuorum amícorum omne huc pénus adfertur,</div><div class="l">crás Phoeniciúm poeniceo cório invises pérgulam.</div></div><div class="textpart" id="index.xml-body.1_div.1_div.1_div.4"><h4><span class="headingNumber">1.1.4. </span></h4><div class="speaker">Cal.</div><div class="l">Pseudóle, non audis quae híc loquitur?</div><div class="speaker">Ps.</div><div class="l">Audío, ere, equidem atque animum ádvorto.</div><div class="speaker">Cal.</div><div class="l">Quid mi és auctor, huic út mittam, ne amícam hic meam prostítuat?</div><div class="speaker">Ps.</div><div class="l">Nil cúrassis, liquido és animo: ego pró me et pro te cúrabo.</div><div class="l">iam díu ego huic bene et hic míhi volumus, et amícitia est antíqua:</div><br /><div class="l">mittam hódie huic suo die nátali malam rém magnam et matúram.</div><div class="speaker">Cal.</div><div class="l">Quid opúst?</div><div class="speaker">Ps.</div><div class="l">Potin aliam rem út cures?</div><div class="speaker">Cal.</div><div class="l">At—</div><div class="speaker">Ps.</div><div class="l">Bát.</div><div class="speaker">Cal.</div><div class="l">Crucior.</div><div class="speaker">Ps.</div><div class="l">Cor dúra.</div><div class="speaker">Cal.</div><div class="l">Non póssum.</div><div class="speaker">Ps.</div><div class="l">Fac possís.</div><div class="speaker">Call.</div><div class="l">Quonam pactó possim?</div><div class="speaker">Ps.</div><div class="l">Vince ánimum.</div><div class="l">in rém quod sit praevórtaris quam in re ádvorsa animo auscúltes.</div><div class="speaker">Ca.</div><div class="l">Nugae ístaec sunt: non iúcundumst nisi amáns facit stulte.</div><div class="speaker">Ps.</div><div class="l">Pérgin?</div><div class="speaker">Cal.</div><br /><div class="l">O Pseúdole mi, sine sím nihili,</div><div class="l">mitte mé sis.</div><div class="speaker">Ps.</div><div class="l">Sino, modo ego ábeam.</div><div class="speaker">Cal.</div><div class="l">Mane, máne, iam ut voles med ésse ita ero.</div><div class="speaker">Ps.</div><div class="l">Nunc tú sapis.</div><div class="speaker">Bal.</div><div class="l">ít dies; egó mihi cesso.</div><div class="l">í prae, puere.</div><div class="speaker">Cal.</div><div class="l">Heus, ábit. quin revocas?</div><div class="speaker">Ps.</div><br /><div class="l">Quíd properas? placide.</div><div class="speaker">Cal.</div><div class="l">át prius quam abeat.</div><div class="speaker">Bal.</div><div class="l">Quíd <span class="strikethrough">hoc</span>, malum, tam plácide is, puere?</div><div class="speaker">Ps.</div><div class="l">Hódie nate, heus, hódie nate, tíbi ego dico, heus, hódie nate,</div><div class="l">redi ét respice ád nos. tamétsi occupátu<span class="expan"><span class="abbr">’</span><span class="ex">(s e)</span></span>s,</div><div class="l">morámur. mane, ém conloquí qui volúnt te.</div><div class="speaker">Bal.</div><br /><div class="l">Quid hóc est? quis ést qui morám mi occupáto</div><div class="l">moléstam optulit?</div><div class="speaker">Ps.</div><div class="l">Qui tibí sospitalis</div><div class="l">fuít.</div><div class="speaker">Bal.</div><div class="l">Mortuóst qui fuít: qui sit úsust.</div><div class="speaker">Ps.</div><div class="l">Nímis superbe.</div><div class="speaker">Bal.</div><div class="l">Nímis molestus.</div><div class="speaker">Cal.</div><div class="l">Réprehende hominem, adséquere.</div><div class="speaker">Bal.</div><div class="l">I puere.</div><div class="speaker">Ps.</div><div class="l">Occédamus hác obviám.</div><div class="speaker">Bal.</div><div class="l">Iuppitér te</div><br /><div class="l">perdát, quisquis és.</div><div class="speaker">Ps.</div><div class="l">Te volo.</div><div class="speaker">Bal.</div><div class="l">át vos ego ámbos.</div><div class="l">vorte hác te, puere.</div><div class="speaker">Ps.</div><div class="l">Non licét conloquí te?</div><div class="speaker">Bal.</div><div class="l">At míhi non lubét.</div><div class="speaker">Ps.</div><div class="l">Sin tuámst quippiam ín rem?</div><div class="speaker">Bal.</div><div class="l">Licétne, opsecró, bitere án non licet?</div><div class="speaker">Ps.</div><div class="l">Vah,</div><div class="l">mánta.</div><div class="speaker">Bal.</div><div class="l">Omitte.</div><div class="speaker">Cal.</div><div class="l">Bállio, audi.</div><div class="speaker">Bal.</div><div class="l">Súrdus sum † profecto inanilogistae.</div><div class="speaker">Cal.</div><br /><div class="l">Dedí dum fuít.</div><div class="speaker">Bal.</div><div class="l">Non petó quod dedísti.</div><div class="speaker">Cal.</div><div class="l">Dabó quando erít.</div><div class="speaker">Bal.</div><div class="l">Ducitó quando habébis.</div><div class="speaker">Cal.</div><div class="l">éheu, quam ego malis pérdidi modis</div><div class="l">quód tibi détuli et quód dedi.</div><div class="speaker">Bal.</div><div class="l">Mórtua</div><div class="l">vérba re núnc facis; stúltus es, rem áctam agis.</div><div class="speaker">Ps.</div><br /><div class="l">Nósce saltem húnc quis est.</div><div class="speaker">Bal.</div><div class="l">Iám diu scio</div><div class="l">quí fuit: núnc qui sit ipsús sciat.</div><div class="l">ámbula tú.</div><div class="speaker">Ps.</div><div class="l">Potin út semel modo,</div><div class="l">Bállio, huc cúm lucro respícias?</div><div class="speaker">Bal.</div><div class="l">Réspiciam istoc prétio; nam si sácruficem summó Iovi</div><br /><div class="l">atque in manibus exta teneam, ut poriciam, interea loci</div><div class="l">si lucri quid detur, potius rem divinam deseram.</div><div class="l">non potest pietati opsisti huíc, utut rés sunt ceterae.</div><div class="speaker">Ps.</div><div class="l">Deos quidem, quos maxume aequom est metuere, eos minimi facit.</div><div class="speaker">Bal.</div><div class="l">Compellabo. salve multum, serve Athenis pessume.</div><div class="speaker">Ps.</div><br /><div class="l">Di te deaeque ament vel huius arbitratu vel meo,</div><div class="l">vel, si dignu<span class="expan"><span class="abbr">’</span><span class="ex">(s e)</span></span>s alio pacto, neque ament nec faciant bene.</div><div class="speaker">Bal.</div><div class="l">Quid agitur, Calidore?</div><div class="speaker">Cal.</div><div class="l">Amatur atque egetur acriter.</div><div class="speaker">Bal.</div><div class="l">Misereat, si familiam alere possim misericordia.</div><div class="speaker">Ps.</div><div class="l">Heia, scimus nos quidem te qualis sis; ne praedices.</div><br /><div class="l">sed scin quid nos volumus?</div><div class="speaker">Bal.</div><div class="l">Pol ego propemodum: ut male sit mihi.</div><div class="speaker">Ps.</div><div class="l">Et id et hoc quod te revocamus. quaeso animum advorte.</div><div class="speaker">Bal.</div><div class="l">Audio.</div><div class="l">atque in pauca, ut occupatus nunc sum, confer quid velis.</div><div class="speaker">Ps.</div><div class="l">Hunc pudet, quod tibi promisit quaque id promisit die,</div><div class="l">quia tibi minas viginti pró amica etiam non dedit.</div><div class="speaker">Bal.</div><br /><div class="l">Nimio id quod pudet facilius fertur quam illud quod piget.</div><div class="l">non dedisse istunc pudet: me quia non accepi piget.</div><div class="speaker">Ps.</div><div class="l">At dabit, parabit: aliquot hos dies manta modo.</div><div class="l">nám hic id metuit, ne illam vendas ob simultatem suam.</div><div class="speaker">Bal.</div><div class="l">Fuit occasio, si vellet, iam pridem argentum ut daret.</div><div class="speaker">Cal.</div><br /><div class="l">Quid, si non habui?</div><div class="speaker">Bal.</div><div class="l">Si amabas, invenires mutuom,</div><div class="l">ad danistam devenires, adderes faenusculum,</div><div class="l">surruperes patri.</div><div class="speaker">Ps.</div><div class="l">Surruperet hic patri, audacissume?</div><div class="l">non periclumst ne quid recte monstres.</div><div class="speaker">Bal.</div><div class="l">Non lenoniumst.</div><div class="speaker">Cal.</div><div class="l">Egon patri surrupere possim quicquam, tam cauto seni?</div><br /><div class="l">atque adeo, si facere possim, pietas prohibet.</div><div class="speaker">Bal.</div><div class="l">Audio.</div><div class="l">pietatem ergo istam amplexator noctu pro Phoenicio.</div><div class="l">sed cum pietatem te amori video tuo praevortere,</div><div class="l">omnes <span class="add">⟨homines⟩</span> tibi patres sunt? nullus est tibi quem roges</div><div class="l">mutuom argentum?</div><div class="speaker">Cal.</div><div class="l">Quin nomen quoque iam interiit mutuom.</div><div class="speaker">Ps.</div><br /><div class="l">Heus tu, postquam hercle isti a mensa surgunt satis poti viri,</div><div class="l">qui suom repetunt, alienum reddunt nato nemini,</div><div class="l">postilla omnes cautiores sunt, ne credant alteri.</div><div class="speaker">Cal.</div><div class="l">Nimis miser sum, nummum nusquam reperire argenti queo;</div><div class="l">ita miser et amore pereo et inopia argentaria.</div><div class="speaker">Bal.</div><br /><div class="l">Eme die caeca hercle olivom, id vendito oculata die:</div><div class="l">iam hercle vel ducentae fieri possunt praesentes minae.</div><div class="speaker">Cal.</div><div class="l">Perii, annorum lex me perdit quinavicenaria.</div><div class="l">metuont credere omnes.</div><div class="speaker">Bal.</div><div class="l">Eadem est mihi lex: metuo credere.</div><div class="speaker">Ps.</div><div class="l">Credere autem? eho an paenitet te, quanto hic fuerit usui?</div><div class="speaker">Bal.</div><br /><div class="l">Non est usu quisquam amator nisi qui perpetuat data;</div><div class="l">det, det usque: quando nil sit, simul amare desinat.</div><div class="speaker">Cal.</div><div class="l">Nilne te miseret?</div><div class="speaker">Bal.</div><div class="l">Inanis cedis, dicta non sonant.</div><div class="l">atque ego te vivom salvomque vellem.</div><div class="speaker">Ps.</div><div class="l">Eho an iam mortuost?</div><div class="speaker">Bal.</div><div class="l">Vtut est, mihi quidem profecto cum istis dictis mortuost:</div><br /><div class="l">ilico vixit amator, ubi lenoni supplicat.</div><div class="l">semper tu ad me cum argentata accedito querimonia;</div><div class="l">nam istuc quod nunc lamentare, non esse argentum tibi,</div><div class="l">apud novercam querere.</div><div class="speaker">Ps.</div><div class="l">Eho an umquam tu huius nupsisti patri?</div><div class="speaker">Bal.</div><div class="l">Di melius faciant.</div><div class="speaker">Ps.</div><div class="l">Face hoc quod te rogamus, Ballio,</div><br /><div class="l">mea fide, si isti formidas credere. ego in hoc triduo</div><div class="l">aut terra aut marí alicunde evolvam id argentum tibi.</div><div class="speaker">B.</div><div class="l">Tibi ego credam?</div><div class="speaker">P.</div><div class="l">Quor non?</div><div class="speaker">B.</div><div class="l">Quia pol quá opera credam tibi,</div><div class="l">una opera alligem fugitivam canem agninis lactibus.</div><div class="speaker">Cal.</div><div class="l">Sicine mi abs te bene merenti male refertur gratia?</div><div class="speaker">Bal.</div><br /><div class="l">Quid nunc vis?</div><div class="speaker">Cal.</div><div class="l">Vt opperiare hos sex dies aliquos modo,</div><div class="l">ne illam vendas neu me perdas hominem amantem.</div><div class="speaker">Bal.</div><div class="l">Animo bono es.</div><div class="l">vel sex menses opperibor.</div><div class="speaker">Cal.</div><div class="l">Euge, homo lepidissume.</div><div class="speaker">Bal.</div><div class="l">Immo vin etiam te faciam ex laeto laetantem magis?</div><div class="speaker">Cal.</div><div class="l">Quid iam?</div><div class="speaker">Bal.</div><div class="l">Quia enim non venalem iám habeo Phoenicium.</div><div class="speaker">Cal.</div><br /><div class="l">Non habes?</div><div class="speaker">Bal.</div><div class="l">Non hercle vero.</div><div class="speaker">Cal.</div><div class="l">Pseudole, ei accerse hostias,</div><div class="l">victumas, lanios, ut ego huic sacruficem summo Iovi;</div><div class="l">nam hic mihi nunc est multo potior Iuppiter quam Iuppiter.</div><div class="speaker">Bal.</div><div class="l">Nolo victumas: agninis me extis placari volo.</div><div class="speaker">Cal.</div><div class="l">Propera, quid stas? ei accerse agnos. audin quid ait Iuppiter?</div><div class="speaker">Ps.</div><br /><div class="l">Iam hic ero; verum extra portam mi etiam currendumst prius.</div><div class="speaker">Cal.</div><div class="l">Quid eo?</div><div class="speaker">Ps.</div><div class="l">Lanios inde accersam duo cum tintinnabulis,</div><div class="l">eadem duo greges virgarum inde ulmearum adegero,</div><div class="l">ut hodie ad litationem huic suppetat satias Iovi.</div><div class="speaker">Bal.</div><div class="l">I in malam crucem.</div><div class="speaker">Ps.</div><div class="l">Istuc ibit Iuppiter lenonius.</div><div class="l"></div><div class="speaker">Bal.</div><div class="l"><span class="strikethrough">Ex tua re est, ut ego emoriar.</span></div><div class="speaker">Ps.</div><div class="l"><span class="strikethrough">Quidum?</span></div><div class="speaker">Bal.</div><div class="l"><span class="strikethrough">Ego dicam tibi:</span></div><div class="l"><span class="strikethrough">quia edepol, dum ego vivos vivam, numquam eris frugi bonae.</span></div><div class="speaker">Bal.</div><div class="l">Ex tua re non est, ut ego emoriar.</div><div class="speaker">Ps.</div><div class="l">Quidum?</div><div class="speaker">Bal.</div><div class="l">Sic, quia</div><div class="l">sí ego emortuos sim, Athenis te sit nemo nequior.</div><div class="speaker">Cal.</div><div class="l">Dic mihi, obsecro hercle, verum serio hoc quod te rogo.</div><br /><div class="l">non habes venalem amicam tu meam Phoenicium?</div><div class="speaker">Bal.</div><div class="l">Non edepol habeo profecto, nam iam pridem vendidi.</div><div class="speaker">Cal.</div><div class="l">Quo modo?</div><div class="speaker">Bal.</div><div class="l">Sine ornamentis, cum intestinis omnibus.</div><div class="speaker">Cal.</div><div class="l">Meam tu amicam vendidisti?</div><div class="speaker">Bal.</div><div class="l">Valde, viginti minis.</div><div class="speaker">Cal.</div><div class="l">Viginti minis?</div><div class="speaker">Bal.</div><div class="l">Vtrum vis, vel quater quinis minis,</div><br /><div class="l">militi Macedonio, et iam quindecím habeo minas.</div><div class="speaker">Cal.</div><div class="l">Quid ego ex te audio?</div><div class="speaker">Bal.</div><div class="l">Amicam tuam esse factam argenteam.</div><div class="speaker">Cal.</div><div class="l">Cur id ausu<span class="expan"><span class="abbr">’</span><span class="ex">(s e)</span></span>s facere?</div><div class="speaker">Bal.</div><div class="l">Libuit, mea fuit.</div><div class="speaker">Cal.</div><div class="l">Eho, Pseudole,</div><div class="l">ei, gladium adfer.</div><div class="speaker">Ps.</div><div class="l">Quid opus gladio?</div><div class="speaker">Cal.</div><div class="l">Qui hunc occidam atque me.</div><div class="speaker">Ps.</div><div class="l">Quin tu ted occidis potius? nam hunc fames iam occiderit.</div><div class="speaker">Cal.</div><br /><div class="l">Quid ais, quantum terra † tegit hominum periurissume?</div><div class="l">iuravistin te illam nulli venditurum nisi mihi?</div><div class="speaker">Bal.</div><div class="l">Fateor.</div><div class="speaker">Cal.</div><div class="l">Nempe concéptis verbis?</div><div class="speaker">Bal.</div><div class="l">Etiam consutis quoque.</div><div class="speaker">Cal.</div><div class="l">Periuravisti, sceleste.</div><div class="speaker">Bal.</div><div class="l">At argentum intro condidi.</div><div class="l">ego scelestus nunc argentum promere possum domo:</div><br /><div class="l">tu qui pius, istoc es genere gnatus, nummum non habes.</div><div class="speaker">Cal.</div><div class="l">Pseudole, adsiste altrim secus atque onera hunc maledictis.</div><div class="speaker">Ps.</div><div class="l">Licet.</div><div class="l">numquam ad praetorem aeque cursim curram, ut emittar manu.</div><div class="speaker">Cal.</div><div class="l">Ingere mala multa.</div><div class="speaker">Ps.</div><div class="l">Iam ego te differam dictis meis.</div><div class="l">impudice.</div><div class="speaker">Bal.</div><div class="l">Itast.</div><div class="speaker">Cal.</div><div class="l">Sceleste.</div><div class="speaker">Bal.</div><div class="l">Dicis vera.</div><div class="speaker">Ps.</div><div class="l">Verbero.</div><div class="speaker">Bal.</div><br /><div class="l">Quippini?</div><div class="speaker">Cal.</div><div class="l">Bustirape.</div><div class="speaker">Bal.</div><div class="l">Certo.</div><div class="speaker">Ps.</div><div class="l">Furcifer.</div><div class="speaker">Bal.</div><div class="l">Factum optume.</div><div class="speaker">Cal.</div><div class="l">Sociofraude.</div><div class="speaker">Bal.</div><div class="l">Sunt mea istaec.</div><div class="speaker">Ps.</div><div class="l">Parricida.</div><div class="speaker">Bal.</div><div class="l">Perge tu.</div><div class="speaker">Cal.</div><div class="l">Sacrilege.</div><div class="speaker">Bal.</div><div class="l">Fateor.</div><div class="speaker">Ps.</div><div class="l">Periure.</div><div class="speaker">Bal.</div><div class="l">Vetera vaticinamini.</div><div class="speaker">Cal.</div><div class="l">Legirupa.</div><div class="speaker">Bal.</div><div class="l">Valide.</div><div class="speaker">Ps.</div><div class="l">Permities adulescentum.</div><div class="speaker">Bal.</div><div class="l">Acerrume.</div><div class="speaker">Cal.</div><div class="l">Fur.</div><div class="speaker">Bal.</div><div class="l">Babae.</div><div class="speaker">Ps.</div><div class="l">Fugitive.</div><div class="speaker">Bal.</div><div class="l">Bombax.</div><div class="speaker">Cal.</div><div class="l">Fraus populi.</div><div class="speaker">Bal.</div><div class="l">Planissume.</div><div class="speaker">Ps.</div><br /><div class="l">Fraudulente.</div><div class="speaker">Cal.</div><div class="l">Impure.</div><div class="speaker">Ps.</div><div class="l">Leno.</div><div class="speaker">Cal.</div><div class="l">Caenum.</div><div class="speaker">Bal.</div><div class="l">Cantores probos.</div><div class="speaker">Cal.</div><div class="l">Verberavisti patrem atque matrem.</div><div class="speaker">Bal.</div><div class="l">Atque occidi quoque,</div><div class="l">potius quam cibum praehiberem: num peccavi quippiam?</div><div class="speaker">Ps.</div><div class="l">In pertusum ingerimus dicta dolium, operam ludimus.</div><div class="speaker">Bal.</div><div class="l">Numquid aliud etiam voltis dicere?</div><div class="speaker">Cal.</div><div class="l">Ecquid te pudet?</div><div class="speaker">Bal.</div><br /><div class="l">Ten, amatorem esse inventum inanem quasi cassam nucem?</div><div class="l">verum quamquam multa malaque dicta dixistis mihi,</div><div class="l">nisi mihi hodie attulerit miles quinque quas debet minas,</div><div class="l">sicut haec est praestituta summa ei argento dies,</div><div class="l">si id non adfert, posse opinor facere me officium meum.</div><div class="speaker">Cal.</div><br /><div class="l">Quid id est?</div><div class="speaker">Bal.</div><div class="l">Si tu argentum attuleris, cum illo perdidero fidem:</div><div class="l">hoc meum est officium. ego, operae si sit, plus tecum loquar;</div><div class="l">sed sine argénto frustra es qui me tui misereri postulas.</div><div class="l">haec meast sententia, ut tu hinc porro quid agas consulas.</div><div class="speaker">Cal.</div><div class="l">Iamne abis?</div><div class="speaker">Bal.</div><div class="l">Negoti nunc sum plenus.—</div><div class="speaker">Ps.</div><div class="l">Paulo post magis.</div><br /><div class="l">illic homo meus est, nisi omnes di me atque homines deserunt.</div><div class="l">exossabo ego illúm simulter itidem ut murenam coquos.</div><div class="l">nunc, Calidore, te mihi operam dare volo.</div><div class="speaker">Cal.</div><div class="l">Ecquid imperas?</div><div class="speaker">Ps.</div><div class="l">Hoc ego oppidum admoenire, ut hodie capiatur, volo;</div><div class="l">ad eam rem usust homine astuto, docto, cauto et callido,</div><br /><div class="l">qui imperata ecfecta reddat, non qui vigilans dormiat.</div><div class="speaker">Cal.</div><div class="l">Cedo mihi, quid es facturus?</div><div class="speaker">Ps.</div><div class="l">Temperi ego faxo scies.</div><div class="l">nolo bis iterari, sat sic longae fiunt fabulae.</div><div class="speaker">C.</div><div class="l">Optumum atque aequissimum oras.</div><div class="speaker">Ps.</div><div class="l">Propera, adduc hominem cito.</div><div class="speaker">Cal.</div><div class="l">Pauci ex multis sunt amici, hómini qui certi sient.</div><div class="speaker">Ps.</div><br /><div class="l">Ego scio istuc. ergo utrumque, tibi nunc dilectum para</div><div class="l">ex multis atque exquire illinc unum qui certus siet.</div><div class="speaker">Cal.</div><div class="l">Iam hic faxo aderit.—</div><div class="speaker">Ps.</div><div class="l">Potin ut abeas? tibi moram dictis creas.</div></div><div class="textpart" id="index.xml-body.1_div.1_div.1_div.5"><h4><span class="headingNumber">1.1.5. </span></h4><div class="l">postquam illic hinc abiit, tu astas solus, Pseudole.</div><div class="l">quid nunc acturu<span class="expan"><span class="abbr">’</span><span class="ex">(s e)</span></span>s, postquam erili filio</div><div class="l">largitu<span class="expan"><span class="abbr">’</span><span class="ex">(s e)</span></span>s dictis dapsilis? ubi sunt ea?</div><div class="l">quoi neque paratast gutta certi consili,</div><br /><div class="l"><span class="strikethrough">neque adeo argenti—neque nunc quid faciam scio.</span></div><div class="l">neque exordiri primum unde occipias habes,</div><div class="l">neque ad détexundam telam certos terminos.</div><div class="l">sed quasi poeta, tabulas cum cepit sibi,</div><div class="l">quaerit quod nusquamst gentium, reperit tamen,</div><br /><div class="l">facit illud veri simile, quod mendacium est,</div><div class="l">nunc ego poeta fiam: viginti minas,</div><div class="l">quae nusquam nunc sunt gentium, inveniam tamen.</div><div class="l"><span class="strikethrough">atque ego me iam pridem huic daturum dixeram</span></div><div class="l"><span class="strikethrough">et volui inicere tragulam in nostrum senem;</span></div><br /><div class="l"><span class="strikethrough">verum is nescio quo pacto praesensit prius.</span></div><div class="l">sed comprimundast vox mihi atque oratio:</div><div class="l">erum eccum video húc Simonem una simul</div><div class="l">cum suo vicino Calliphone incedere.</div><div class="l">ex hoc sepulcro vetere viginti minas</div><br /><div class="l">effodiam ego hodie, quas dem erili filio.</div><div class="l">nunc huc concedam, unde horum sermonem legam.</div></div><div class="textpart" id="index.xml-body.1_div.1_div.1_div.6"><h4><span class="headingNumber">1.1.6. </span></h4><div class="speaker">Simo</div><div class="l">Si de damnosis aut si dé amatoribus</div><div class="l">dictator fiat nunc Athenis Atticis,</div><div class="l">nemo anteveniat filio, credo, meo:</div><div class="l">ita nunc per urbem solus sermoni omnibust,</div><br /><div class="l">eum velle amicam liberare et quaerere</div><div class="l">argentum ad eam rem. hoc alii mihi renuntiant;</div><div class="l">atque id iam pridem sensi et subolebat mihi,</div><div class="l">sed dissimulabam.</div><div class="speaker">Ps.</div><div class="l">Iám illi fetet filius.</div><div class="l">occisa est haec res, haeret hoc negotium.</div><br /><div class="l">quo in commeatum volui árgentarium</div><div class="l">proficisci, ibi nunc oppido opsaeptast via.</div><div class="l">praesensit: nihil est praedae praedatoribus.</div><div class="speaker">Callipho</div><div class="l">Homines qui gestant quique auscultant crimina,</div><div class="l">si meo arbitratu liceat, omnes pendeant,</div><br /><div class="l">gestores linguis, auditores auribus.</div><div class="l">nam istaec quae tibi renuntiantur, filium</div><div class="l">te velle amantem argento circumducere,</div><div class="l">fors fuat an istaec dicta sint mendacia;</div><div class="l">sed si sint ea vera, ut nunc mos est, maxume,</div><br /><div class="l">quid mirum fecit? quid novom, adulescens homo</div><div class="l">si amat, si amicam liberat?</div><div class="speaker">Ps.</div><div class="l">Lepidum senem.</div><div class="speaker">Sim.</div><div class="l">Vetus nólo faciat.</div><div class="speaker">Cal.</div><div class="l">At enim nequiquam nevis;</div><div class="l">vel tu ne faceres tale in adulescentia.</div><div class="l">probum patrem esse oportet qui gnatum suom</div><br /><div class="l">essé probiorem quam ipsus fuerit postulet.</div><div class="l">nam tu quod damni et quod fecisti flagiti</div><div class="l">populo viritim potuit dispertirier.</div><div class="l">idne tú mirare, si patrissat filius?</div><div class="speaker">Ps.</div><div class="l"><span lang="grc" class="foreign">ὦ Ζεῦ</span>, quam pauci éstis homines commodi. em,</div><br /><div class="l">illic ést pater patrem esse ut aequom est filio.</div><div class="speaker">Sim.</div><div class="l">Quis hic lóquitur? meus est hic quidem sérvos Pseudolus.</div><div class="l">hic mihi corrumpit filium, scelerum caput;</div><div class="l">hic dux, hic illi est paedagogus, hunc ego</div><div class="l">cupio excruciari.</div><div class="speaker">Cal.</div><div class="l">Iam istaec insipientiast,</div><br /><div class="l">iram in promptu gerere. quanto satius est</div><div class="l">adire blandis verbis atque exquaerere,</div><div class="l">sintne illa necne sint quae tibi renuntiant.</div><div class="l">bonus animus in mala re dimidiumst mali.</div><div class="speaker">Sim.</div><div class="l">Tibi auscultabo.</div><div class="speaker">Ps.</div><div class="l">Itur ad te, Pseudole.</div><br /><div class="l">orationem tibi para advorsum senem.</div><div class="l">erum saluto primum, ut aequomst; postea,</div><div class="l">si quid superfit, vicinos impertio.</div><div class="speaker">Sim.</div><div class="l">Salve. quid agitur?</div><div class="speaker">Ps.</div><div class="l">Statur hic ad hunc modum.</div><div class="speaker">Sim.</div><div class="l">Statum vide hominis, Callipho, quam basilicum.</div><div class="speaker">Cal.</div><br /><div class="l">Bene confidenterque adstitisse intellego.</div><div class="speaker">Ps.</div><div class="l">Decet innocentem qui sit atque innoxium</div><div class="l">servom superbum esse, apud erum potissimum.</div><div class="speaker">Cal.</div><div class="l">Sunt quae te volumus percontari, quae quasi</div><div class="l">per nebulam nosmet scimus atque audivimus.</div><div class="speaker">Sim.</div><br /><div class="l">Conficiet iam te hic verbis, ut tu censeas</div><div class="l">non Pseudolum, sed Socratem tecum loqui.</div><div class="speaker">Ps.</div><div class="l">Itast, iam pridem tu me spernis, sentio.</div><div class="l">parvam esse apud te mihi fidem ipse intellego.</div><div class="l">cupis me ésse nequam: tamen ero frugi bonae.</div><div class="speaker">Sim.</div><br /><div class="l">Fac sis vocivas, Pseudole, aedis aurium,</div><div class="l">mea ut migrare dicta possint quo volo.</div><div class="speaker">Ps.</div><div class="l">Age loquere quidvis, tametsi tibi suscenseo.</div><div class="speaker">Sim.</div><div class="l">Mihin dómino servos tu suscenses?</div><div class="speaker">Ps.</div><div class="l">Tam tibi</div><div class="l">mirum id videtur?</div><div class="speaker">Sim.</div><div class="l">Hercle qui, ut tu praedicas,</div><br /><div class="l">cavendum est mi aps te irato; atque alio tu modo</div><div class="l">me verberare atque ego te soleo cogitas.</div><div class="l">quid censes?</div><div class="speaker">Cal.</div><div class="l">Edepol merito esse iratum arbitror,</div><div class="l">quom apud te parvast ei fides.</div><div class="speaker">Sim.</div><div class="l">Iam sic sino;</div><div class="l">iratus sit: ego, ne quid noceat, cavero.</div><br /><div class="l">sed quid ais? quid hoc, quod te rogo?</div><div class="speaker">Ps.</div><div class="l">Sí quid vis, roga.</div><div class="l">quod scibo, Delphis tibi responsum dicito.</div><div class="speaker">Sim.</div><div class="l">Advorte ergo animum et fac sis promissi memor.</div><div class="l">quid ais? ecquam scis filium tibicinam</div><div class="l">meum amare?</div><div class="speaker">Ps.</div><div class="l"><span lang="grc" class="foreign">ναὶ γάρ</span>.</div><div class="speaker">Sim.</div><div class="l">Liberare quam velit?</div><div class="speaker">Ps.</div><br /><div class="l"><span lang="grc" class="foreign">καὶ τοῦτο ναὶ γάρ</span>.</div><div class="speaker">Sim.</div><div class="l">Ecquas viginti minas</div><div class="l"><span class="strikethrough">per sycophantiam atque per doctos dolos</span></div><div class="l">paritas ut auferas a me?</div><div class="speaker">Ps.</div><div class="l">Abs te ego auferam?</div><div class="speaker">Sim.</div><div class="l">Ita, quas meo gnato des, qui amicam liberet?</div><div class="l">fatere, dic.</div><div class="speaker">Ps.</div><div class="l"><span lang="grc" class="foreign">καὶ τοῦτο ναί, καὶ τοῦτο ναί</span>.</div><div class="speaker">Cal.</div><br /><div class="l">Fatetur.</div><div class="speaker">Sim.</div><div class="l">Dixin, Callipho, dudum tibi?</div><div class="speaker">Cal.</div><div class="l">Memini.</div><div class="speaker">Sim.</div><div class="l">Quor haec, tu ubi rescivisti ilico,</div><div class="l">celata me sunt? quor non rescivi?</div><div class="speaker">Ps.</div><div class="l">Eloquar.</div><div class="l">quia nolebam ex me morem progigni malum,</div><div class="l">erum ut servos criminaret apud erum.</div><div class="speaker">Sim.</div><br /><div class="l">Iuberes hunc praecipitem in pistrinum trahi.</div><div class="speaker">Cal.</div><div class="l">Numquid peccatum est, Simo?</div><div class="speaker">Sim.</div><div class="l">Immo maxime.</div><div class="speaker">Ps.</div><div class="l">Desiste, recte ego meam rem sapio, Callipho;</div><div class="l">peccata mea sunt. animum advorte nunciam.</div><div class="l">quapropter te expertem amoris nati habuerim? †</div><br /><div class="l">pistrinum in mundo scibam, si dixem, mihi.</div><div class="speaker">Sim.</div><div class="l">Non a me scibas pistrinum in mundo tibi,</div><div class="l">cum ea mussitabas?</div><div class="speaker">Ps.</div><div class="l">Scibam.</div><div class="speaker">Sim.</div><div class="l">Quin dictum est mihi?</div><div class="speaker">Ps.</div><div class="l">Quia illúd malum aderat, istuc aberat longius;</div><div class="l">illud erat praesens, huic erant dieculae.</div><div class="speaker">Sim.</div><br /><div class="l">Quid nunc agetis? nam hinc quidem a me non potest</div><div class="l">argentum auferri, qui praesertim senserim.</div><div class="l">ne quisquam credat nummum, iam edicam omnibus.</div><div class="speaker">Ps.</div><div class="l">Numquam edepol quoiquam supplicabo, dum quidem</div><div class="l">tu vives. tu mihi hercle árgentum dabis,</div><br /><div class="l">abs te equidem sumam.</div><div class="speaker">Sim.</div><div class="l">Tu a me sumes?</div><div class="speaker">Ps.</div><div class="l">Strenue.</div><div class="speaker">Sim.</div><div class="l">Excludito mi hercle oculum, si dedero.</div><div class="speaker">Ps.</div><div class="l">Dabis.</div><div class="l">iam dico ut a me caveas.</div><div class="speaker">Sim.</div><div class="l">Certe edepol scio,</div><div class="l">si apstuleris, mirum et magnum facinus feceris.</div><div class="speaker">Ps.</div><div class="l">Faciam.</div><div class="speaker">Sim.</div><div class="l">Si non apstuleris?</div><div class="speaker">Ps.</div><div class="l">Virgis caedito.</div><br /><div class="l">sed quid, si apstulero?</div><div class="speaker">Sim.</div><div class="l">Do Iovem testem tibi,</div><div class="l">te aetatem impune habiturum.</div><div class="speaker">Ps.</div><div class="l">Facito ut memineris.</div><div class="speaker">Sim.</div><div class="l">Egon ut cavere nequeam, cui praedicitur?</div><div class="speaker">Ps.</div><div class="l">Praedico, ut caveas. dico, inquam, ut caveas. cave.</div><div class="l">em istis mihi tu hodie manibus argentum dabis.</div><div class="speaker">Cal.</div><br /><div class="l">Edepol mortalem graphicum, si servat fidem.</div><div class="speaker">Ps.</div><div class="l">Servitum tibi me abducito, ni fecero.</div><div class="speaker">Cal.</div><div class="l">Bene atque amice dicis. †nam nunc, nam meust.</div><div class="speaker">Ps.</div><div class="l">Vin etiam dicam quod vos magis miremini?</div><div class="speaker">Cal.</div><div class="l">Studeo hercle audire, nam ted ausculto lubens.</div><div class="speaker">Sim.</div><div class="l"><span class="strikethrough">Agedum, nam satis libenter te ausculto loqui.</span></div><div class="speaker">Ps.</div><div class="l">Prius quam ístam pugnam pugnabo, ego etiam prius</div><div class="l">dabo aliam pugnam claram et commemorabilem.</div><div class="speaker">Sim.</div><div class="l">Quam pugnam?</div><div class="speaker">Ps.</div><div class="l">Em ab hoc lenone vicino tuo</div><div class="l">per sycophantiam atque per doctos dolos</div><br /><div class="l">tibicinam illam, tuos quam gnatus deperit,</div><div class="l">ea círcumducam lepide lenonem.</div><div class="speaker">Sim.</div><div class="l">Quid est?</div><div class="speaker">Ps.</div><div class="l">Effectum hoc hodie reddam utrumque ad vesperum.</div><div class="speaker">Sim.</div><div class="l">Siquidem ístaec opera, ut praedicas, perfeceris,</div><div class="l">virtute regi ágathocli antecesseris.</div><br /><div class="l">sed si non faxis, numquid causaest, ilico</div><div class="l">quin te in pistrinum condam?</div><div class="speaker">Ps.</div><div class="l">Non unum in diem <span class="strikethrough">modo</span>,</div><div class="l">verum hercle in omnis, quantumst; sed si effecero,</div><div class="l">dabin mi argentum, quod dem lenoni, ilico,</div><div class="l">tua voluntáte?</div><div class="speaker">Cal.</div><div class="l">Ius bonum orat Pseudolus;</div><br /><div class="l">dabo inque.</div><div class="speaker">Sim.</div><div class="l">At enim scin quid mihi in mentem venit?</div><div class="l">quid si hisce inter se consenserunt, Callipho,</div><div class="l">aut de compecto faciunt consutis dolis,</div><div class="l">qui me argento intervertant?</div><div class="speaker">Ps.</div><div class="l">Quis me audacior</div><div class="l">sit, si istuc facinus audeam? immo sic, Simo:</div><br /><div class="l">si sumus compecti seu consilium umquam iniimus <span class="strikethrough">de istac re</span></div><div class="l">aut si de ea re umquam inter nos convenimus,</div><div class="l"><span class="strikethrough">quasi in libro cúm scribuntur calamo litterae</span></div><div class="l">stilis me totum usque ulmeis conscribito.</div><div class="speaker">Sim.</div><div class="l">Indice ludos nunciam, quando lubet.</div><div class="speaker">Ps.</div><br /><div class="l">Da in hunc diem operam, Callipho, quaeso mihi,</div><div class="l">ne quo te ad aliud occupes negotium.</div><div class="speaker">Cal.</div><div class="l">Quin rus ut irem iám heri mecum statueram.</div><div class="speaker">Ps.</div><div class="l">At nunc disturba quas statuisti machinas.</div><div class="speaker">Cal.</div><div class="l">Nunc non abire certum est istac gratia;</div><br /><div class="l">lubidost ludos tuos spectare, Pseudole.</div><div class="l">et si hunc videbo non dare argentum tibi,</div><div class="l">quod dixit, potius quam id non fiat, ego dabo.</div><div class="speaker">Sim.</div><div class="l">Non demutabo.</div><div class="speaker">Ps.</div><div class="l">Namque edepol, si non dabis,</div><div class="l">clamore magno et multo flagitabere.</div><br /><div class="l">agite amolimini hinc vos intro nunciam</div><div class="l">ac meis vicissim date locum fallaciis.</div><div class="speaker">Cal.</div><div class="l">Fiat, geratur mos tibi.</div><div class="speaker">Ps.</div><div class="l">Sed te volo</div><div class="l">domi usque adesse.</div><div class="speaker">Cal.</div><div class="l">Quin tibi hanc operam dico.—</div><div class="speaker">Sim.</div><div class="l">At ego ad forum ibo. iam hic ero.—</div><div class="speaker">PS.</div><div class="l">Actutum redi.</div><br /><div class="l">suspicio est mihi nunc vos suspicarier,</div><div class="l">me idcirco haec tanta facinora promittere,</div><div class="l">quo vos oblectem, hanc fabulam dum transigam,</div><div class="l">neque sim facturus quod facturum dixeram.</div><div class="l">non demutabo. atque etiam certum, quod sciam,</div><br /><div class="l">quo id sim facturus pacto nil etiam scio,</div><div class="l">nisi quia futurumst. nam qui in scaenam provenit,</div><div class="l">novo módo novom aliquid inventum adferre addecet;</div><div class="l">si id facere nequeat, det locum illi qui queat.</div><div class="l">concedere aliquantisper hinc mi intro lubet,</div><br /><div class="l">dum concenturio in corde sycophantias.</div><div class="l"><span class="add">⟨sed mox⟩</span> exibo, non ero vobis morae;</div><div class="l">tibicen vos interibi hic delectaverit.—</div></div></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><div class="textpart" id="index.xml-body.1_div.1_div.2_div.1"><h4><span class="headingNumber">1.2.1. </span></h4><div class="speaker">Psevdolvs</div><div class="l">Pro Iúppiter, ut mihi, quídquid ago, lepide ómnia prospereque éveniunt:</div><div class="l">neque quód dubitem neque quód timeam, meo in péctore conditumst cónsilium.</div><div class="l">nam ea stúltitiast, facinús magnum timidó cordi credére; nam omnes</div><div class="l">rés perinde sunt</div><br /><div class="l">ut agás, ut eas magní facias; nam ego ín meo pectore príus <span class="gap"> [...]</span></div><div class="l">íta paravi cópias,</div><div class="l">duplicís triplicis dolos pérfidias, ut, ubíquomque hostibus cóngrediar</div><div class="l">(maiórum meúm fretus vírtute dícam,</div><div class="l">mea índustria ét malitiá fraudulénta),</div><br /><div class="l">facile út vincam, facile út spoliem meos pérduellis meis pérfidiis.</div><div class="l">núnc inimicum ego húnc communem meum átque vostrorum ómnium,</div><div class="l">Bállionem, exbállistabo lépide: date operam modo;</div><div class="l"><span class="strikethrough">hóc ego oppidum ádmoenire, ut hodie capiatúr, volo.</span></div><div class="l">atque húc meas legionés adducam; si éxpugno</div><br /><div class="l">(facilem hánc rem meis civíbus faciam),</div><div class="l">post ád oppidum hoc vetus cóntinuo meum exércitum protinus óbducam:</div><div class="l">inde me ét simul participés omnis meos praéda onerabo atque ópplebo,</div><div class="l">metum ét fugam perduéllibus meis me út sciant natum.</div><div class="l">éo sum genere gnátus: magna mé facinora décet efficere,</div><br /><div class="l">quae póst mihi clara et diú clueant.</div><div class="l">sed hunc quém video? quis hic ést qui oculis meis óbviam ignobilis óbicitur?</div><div class="l">lubet scíre quid hic veniát cum machaéra et huic, quám rem agat, hinc dabo insídias.</div></div><div class="textpart" id="index.xml-body.1_div.1_div.2_div.2"><h4><span class="headingNumber">1.2.2. </span></h4><div class="speaker">Harpax</div><div class="l">Hi lóci sunt atque hae régiones quae mi áb ero sunt demónstratae,</div><div class="l">ut ego óculis rationém capio quam mi íta dixit erus méus miles,</div><div class="l">septumás esse aedis á porta ubi ille hábitet leno, quoí iussit</div><div class="l">symbólum me ferre et hoc árgentum. nimis vélim, certum qui id míhi faciat,</div><br /><div class="l">Ballió leno ubi hic hábitat.</div><div class="speaker">Ps.</div><div class="l"><span class="strikethrough">St, tace, tace, meus hic est homo, ni omnes di atque homines deserunt.</span></div><div class="l">novo cónsilio nunc míhi opus est,</div><div class="l">nova rés subito mi haec óbiectast:</div><div class="l">hoc praévortar principio; illa omnia missa habeo, quae ante agere occepi.</div><br /><div class="l">iam pol ego hunc stratioticum nuntium advenientem probe percutiam.</div><div class="speaker">Harp.</div><div class="l">óstium pultábo atque intus évocabo aliquém foras.</div><div class="speaker">Ps.</div><div class="l">Quisquis es, compendium ego te facere pultandi volo;</div><div class="l">nam ego precator et patronus foribus processi foras.</div><div class="speaker">Harp.</div><div class="l">Tune es Ballio?</div><div class="speaker">Ps.</div><div class="l">Immo vero ego eius sum Subballio.</div><div class="speaker">Harp.</div><br /><div class="l">Quid istuc verbist?</div><div class="speaker">Ps.</div><div class="l">Condus promus sum, procurator peni.</div><div class="speaker">Harp.</div><div class="l">Quasi te dicas atriensem.</div><div class="speaker">Ps.</div><div class="l">Immo atriensi ego impero.</div><div class="speaker">Harp.</div><div class="l">Quid tu, servon es an liber?</div><div class="speaker">Ps.</div><div class="l">Nunc quidem etiam servio.</div><div class="speaker">Harp.</div><div class="l">Ita videre, et non videre dignus qui liber sies.</div><div class="speaker">Ps.</div><div class="l">Non soles respicere te, quom dicis iniuste alteri?</div><div class="speaker">H.</div><br /><div class="l">Hunc hominem malum esse oportet.</div><div class="speaker">P.</div><div class="l">Di me servant atque amant,</div><div class="l">nam haec mihi incus est: procudam égo hodie hinc multos dolos.</div><div class="speaker">H.</div><div class="l">Quid illic secum solus loquitur?</div><div class="speaker">P.</div><div class="l">Quid ais tu, adulescens?</div><div class="speaker">H.</div><div class="l">Quid est?</div><div class="speaker">Ps.</div><div class="l">Esne tu an non es ab illo milite Macedonio,</div><div class="l">servos eius qui hinc a nobis est mercatus mulierem,</div><br /><div class="l">qui argenti ero meo lenoni quindecim dederat minas,</div><div class="l">quinque debet?</div><div class="speaker">Harp.</div><div class="l">Sum. sed ubi tu me novisti gentium</div><div class="l">aut vidisti aut conlocutu<span class="expan"><span class="abbr">’</span><span class="ex">(s e)</span></span>s? nam equidem Athenas antidhac</div><div class="l">numquam veni, neque te vidi ante hunc diem umquam oculis meis.</div><div class="speaker">Ps.</div><div class="l">Quia videre inde esse; nam olim quom abiit, argento haec dies</div><br /><div class="l">praestitutast, quoad referret nobis, neque dum rettulit.</div><div class="speaker">H.</div><div class="l">Immo adest.</div><div class="speaker">P.</div><div class="l">Tun attulisti?</div><div class="speaker">H.</div><div class="l">Egomet.</div><div class="speaker">P.</div><div class="l">Quid dubitas dare?</div><div class="speaker">Harp.</div><div class="l">Tibi ego dem?</div><div class="speaker">Ps.</div><div class="l">Mihi hercle vero, qui res rationesque eri</div><div class="l">Ballionis curo, argentum accepto <span class="strikethrough">expenso</span> et quoi debet dato.</div><div class="speaker">Harp.</div><div class="l">Si quidem hercle etiam supremi promptas thensauros Iovis,</div><br /><div class="l">tibi libellam argenti numquam credam.</div><div class="speaker">Ps.</div><div class="l">Dum tu sternuas,</div><div class="l">res erit soluta.</div><div class="speaker">Harp.</div><div class="l">Vinctam potius sic servavero.</div><div class="speaker">Ps.</div><div class="l">Vae tibi, tu inventu<span class="expan"><span class="abbr">’</span><span class="ex">(s e)</span></span>s vero, meam qui furcilles fidem.</div><div class="l">quasi mihi nón sescenta tanta soli soleant credier.</div><div class="speaker">Harp.</div><div class="l">Potest ut alii ita arbitrentur et ego ut ne credam tibi.</div><div class="speaker">Ps.</div><br /><div class="l">Quasi tu dicas me te velle argento circumducere.</div><div class="speaker">Harp.</div><div class="l">Immo vero quasi tu dicas quasique ego autem id suspicer.</div><div class="l">sed quid est tibi nomen?</div><div class="speaker">Ps.</div><div class="l">Servos est huic lenoni Surus,</div><div class="l">eum esse me dicam. Surus sum.</div><div class="speaker">H.</div><div class="l">Surus?</div><div class="speaker">P.</div><div class="l">Id est nomen mihi.</div><div class="speaker">Harp.</div><div class="l">Verba multa facimus. erus si tuos domi est, quin provocas,</div><br /><div class="l">ut id agam quod missus huc sum, quidquid est nomen tibi?</div><div class="speaker">Ps.</div><div class="l">Si intus esset, evocarem. verum si dare vis mihi,</div><div class="l">magis erit solutum, quasi ipsi dederis.</div><div class="speaker">Harp.</div><div class="l">At enim scin quid est?</div><div class="l">reddere hoc, non perdere erus me misit. nam certo scio,</div><div class="l">hoc febrim tibi esse, quia non licet huc inicere ungulas.</div><br /><div class="l">ego, nisi ipsi Ballioni, nummum credam nemini.</div><div class="speaker">Ps.</div><div class="l">At illic nunc negotiosust: res agitur apud iudicem.</div><div class="speaker">Harp.</div><div class="l">Di bene vortant. at ego quando eum esse censebo domi,</div><div class="l">rediero. tu epistulam hanc a me accipe atque illi dato.</div><div class="l">nam istic sumbolust inter erum meum et tuom de muliere.</div><div class="speaker">Ps.</div><br /><div class="l">Scio equidem: <span class="strikethrough">ut</span> qui argentum adferret atque expressam imaginem</div><div class="l">suam huc ad nos, cum eo aiebat velle mitti mulierem.</div><div class="l">nam hic quoque exemplum reliquit eius.</div><div class="speaker">Harp.</div><div class="l">Omnem rem tenes.</div><div class="speaker">Ps.</div><div class="l">Quid ego ni teneam?</div><div class="speaker">Harp.</div><div class="l">Dato istunc sumbolum ergo illi.</div><div class="speaker">P.</div><div class="l">Licet.</div><div class="l">sed quid est tibi nomen?</div><div class="speaker">Harp.</div><div class="l">Harpax.</div><div class="speaker">Ps.</div><div class="l">Apage te, Harpax, hau places;</div><br /><div class="l">huc quidem hercle haud ibis intro, ne quid <span lang="grc" class="foreign">ἅρπαξ</span> feceris.</div><div class="speaker">Harp.</div><div class="l">Hostis vivos rapere soleo ex acie: eo hoc nomen mihi est.</div><div class="speaker">Ps.</div><div class="l">Pol te multo magis opinor vasa ahena ex aedibus.</div><div class="speaker">Harp.</div><div class="l">Non ita est. sed scin quid te oro, Sure?</div><div class="speaker">Ps.</div><div class="l">Sciam si dixeris.</div><div class="speaker">Harp.</div><div class="l">Ego devortor extra portam huc in tabernam tertiam,</div><br /><div class="l">apud anum illam doliarem, claudam crassam, Chrysidem.</div><div class="speaker">Ps.</div><div class="l">Quid nunc vis?</div><div class="speaker">Harp.</div><div class="l">Inde ut me arcessas, erus tuos ubi venerit.</div><div class="speaker">Ps.</div><div class="l">Tuo arbitratu, maxume.</div><div class="speaker">Harp.</div><div class="l">Nam ut lassus veni de via,</div><div class="l">me volo curare.</div><div class="speaker">Ps.</div><div class="l">Sane sapis et consilium placet.</div><div class="l">sed vide sís ne in quaestione sis, quando arcessam, mihi.</div><div class="speaker">Harp.</div><br /><div class="l">Quin ubi prandero, dabo operam somno.</div><div class="speaker">Ps.</div><div class="l">Sane censeo.</div><div class="speaker">Harp.</div><div class="l">Numquid vis?</div><div class="speaker">Ps.</div><div class="l">Dormitum ut abeas.</div><div class="speaker">Harp.</div><div class="l">Abeo.—</div><div class="speaker">Ps.</div><div class="l">Atque audin, Harpage?</div><div class="l">iube sis te operiri: beatus éris, si consudaveris.</div></div><div class="textpart" id="index.xml-body.1_div.1_div.2_div.3"><h4><span class="headingNumber">1.2.3. </span></h4><div class="l">di immortales, conservavit me illic homo adventu suo.</div><div class="l">suo viatico redduxit me usque ex errore in viam.</div><div class="l">nam ipsa mi Opportunitas non potuit opportunius</div><div class="l">advenire quam haec allatast mi opportune epistula.</div><br /><div class="l">nam haec allata cornu copiaest, ubi inest quidquid volo:</div><div class="l">hic doli, hic fallaciae omnes, hic sunt sycophantiae,</div><div class="l">hic argentum, híc amica amanti erili filio.</div><div class="l">atque ego nunc me ut gloriosum faciam et copi pectore:</div><div class="l">quo modo quícque agerem, ut lenoni surruperem mulierculam,</div><br /><div class="l">iam instituta ornata cuncta in ordine, animo ut volueram,</div><div class="l">certa deformata habebam; sed profecto hoc sic erit:</div><div class="l">centum doctum hominum consilia sola haec devincit dea,</div><div class="l">Fortuna. atque hoc verum est: proinde ut quisque Fortuna utitur,</div><div class="l">ita praecellet atque exinde sapere eum omnes dicimus.</div><br /><div class="l">bene ubi quoi scimus consilium áccidisse, hominem catum</div><div class="l">eum esse declaramus, stultum autem illum quoi vortit male.</div><div class="l">stulti hau scimus, frusta ut simus, quom quid cupienter dari</div><div class="l">petimus nobis, quasi quid in rem sit possimus noscere.</div><div class="l">certa mittimus, dum incerta petimus; atque hoc evenit</div><br /><div class="l">in labore atque in dolore, ut mors obrepat interim.</div><div class="l">sed iam satis est philosophatum. nimis diu et longum loquor.</div><div class="l">di immortales, aurichalco contra non carum fuit</div><div class="l">meum mendacium, hic modo quod subito commentus fui,</div><div class="l">quia lenonis me esse dixi. nunc ego hac epistula</div><br /><div class="l">tris deludam, erum et lenonem et qui hanc dedit mi epistulam.</div><div class="l">euge, par pari aliud autem quod cupiebam contigit:</div><div class="l">venit eccum Calidorus, ducit nescio quem secum simul.</div></div><div class="textpart" id="index.xml-body.1_div.1_div.2_div.4"><h4><span class="headingNumber">1.2.4. </span></h4><div class="speaker">Calidorvs</div><div class="l">Dulcia atque amara apud te sum elocutus omnia:</div><div class="l">scis amorem, scis laborem, scis egestatem meam.</div><div class="speaker">Charinvs</div><div class="l">Commemini omnia: id tu modo, me quid vis facere, fac sciam.</div><div class="speaker">Cal.</div><div class="l"><span class="strikethrough">Quom haec tibi alia sum elocutus, vix rem scis de symbolo.</span></div><div class="speaker">Char.</div><br /><div class="l"><span class="strikethrough">Omnia, inquam. tu modo quid me facere vis fac ut sciam.</span></div><div class="speaker">Cal.</div><div class="l">Pseudolus mi ita imperavit, ut aliquem hominem strenuom</div><div class="l">benevolentem adducerem ad se.</div><div class="speaker">Char.</div><div class="l">Servas imperium probe;</div><div class="l">nám et amicum et benevolentem ducis. sed istic Pseudolus</div><div class="l">novos mihist.</div><div class="speaker">Cal.</div><div class="l">Nimium est mortalis graphicus, †heuretes mihi est.</div><br /><div class="l">is mihi haec sese ecfecturum dixit quae dixi tibi.</div><div class="speaker">Ps.</div><div class="l">Magnufice hominem compellabo.</div><div class="speaker">Cal.</div><div class="l">Quoia vox resonat?</div><div class="speaker">Ps.</div><div class="l">Io,</div><div class="l">io te te, turanne, te te égo, qui imperitas Pseudolo,</div><div class="l">quaero, quoi ter trina tríplicia, tríbus modis tria gaudia,</div><div class="l">artibus tribus trís demeritas dem laetitias, de tribus</div><br /><div class="l">fraude partas per malitiam et per dolum et fallaciam;</div><div class="l">in libello hoc obsignato ad te attuli pauxillulo.</div><div class="speaker">Cal.</div><div class="l">Illic homost.</div><div class="speaker">Char.</div><div class="l">Vt paratragoedat carnufex.</div><div class="speaker">Ps.</div><div class="l">Confer gradum</div><div class="l">contra pariter, porge audacter ad salutem bracchium.</div><div class="speaker">Cal.</div><div class="l">Dic utrum Spemne an Salutem te salutem, Pseudole?</div><div class="speaker">Ps.</div><br /><div class="l">Immo utrumque.</div><div class="speaker">Char.</div><div class="l">Vtrumque, salve. sed quid actumst?</div><div class="speaker">Ps.</div><div class="l">Quid times?</div><div class="speaker">Cal.</div><div class="l">Attuli hunc.</div><div class="speaker">Ps.</div><div class="l">Quid, attulisti?</div><div class="speaker">Cal.</div><div class="l">Adduxi volui dicere.</div><div class="speaker">Ps.</div><div class="l">Quis istic est?</div><div class="speaker">Cal.</div><div class="l">Charinus.</div><div class="speaker">Ps.</div><div class="l">Euge. iam <span lang="grc" class="foreign">χάριν τούτῳ ποιοῦ</span>.</div><div class="speaker">Char.</div><div class="l">Quin tu si quid opust, mi audacter imperas?</div><div class="speaker">Ps.</div><div class="l">Tam gratiast.</div><div class="l">bene sit tibi, Charine. nolo tibi molestos esse nos.</div><div class="speaker">Ch.</div><br /><div class="l">Vos molestos mihi? molestumst mi id quidem.</div><div class="speaker">P.</div><div class="l">Tum igitur mane.</div><div class="speaker">Cal.</div><div class="l">Quid istuc est?</div><div class="speaker">Ps.</div><div class="l">Epistulam modo hanc íntercepi et sumbolum.</div><div class="speaker">Cal.</div><div class="l">Sumbolum? quem sumbolum?</div><div class="speaker">Ps.</div><div class="l">Qui a milite allatust modo.</div><div class="l">eius servos qui hunc ferebat cum quinque argenti minis,</div><div class="l">tuam qui amicam hinc arcessebat, éi os sublevi modo.</div><div class="speaker">Cal.</div><br /><div class="l">Quo modo?</div><div class="speaker">Ps.</div><div class="l">Horum causa haec agitur spectatorum fabula:</div><div class="l">hi sciunt, qui hic adfuerunt; vobis post narravero.</div><div class="speaker">Cal.</div><div class="l">Quid nunc agimus?</div><div class="speaker">Ps.</div><div class="l">Liberam hodie tuam amicam amplexabere.</div><div class="speaker">Cal.</div><div class="l">Egone?</div><div class="speaker">Ps.</div><div class="l">Tu istic ipsus, inquam, si quidem hoc vivet caput;</div><div class="l">si modo mihi hominem invenietis propere.</div><div class="speaker">Char.</div><div class="l">Qua facie?</div><div class="speaker">Ps.</div><div class="l">Malum,</div><br /><div class="l">callidum, doctum, qui quando principium prehenderit,</div><div class="l">porro sua virtute teneat quid se facere oporteat;</div><div class="l">atque qui hic non visitatus saepe sit.</div><div class="speaker">Char.</div><div class="l">Si servos est,</div><div class="l">numquid refert?</div><div class="speaker">Ps.</div><div class="l">Immo multo mavolo quam liberum.</div><div class="speaker">Char.</div><div class="l">Posse opinor me dare hominem tibi malum et doctum domo,</div><br /><div class="l">qui a patre advenit Carysto nec dum exiit ex aedibus</div><div class="l">quoquam neque Athenas advenit umquam ante hesternum diem.</div><div class="speaker">Ps.</div><div class="l">Bene iuvas. sed quinque inventis opus est argenti minis</div><div class="l">mutuis, quas hodie reddam: nam huius mihi debet pater.</div><div class="speaker">Char.</div><div class="l">Ego dabo, ne quaere aliunde.</div><div class="speaker">Ps.</div><div class="l">O hominem opportunum mihi.</div><br /><div class="l">etiam opust chlamyde et machaera et petaso.</div><div class="speaker">Char.</div><div class="l">Possum a me dare.</div><div class="speaker">Ps.</div><div class="l">Di immortales, non Charinus míhi hic quidem, sed Copiast.</div><div class="l">sed istic servos, ex Carysto qui hic adest, ecquid sapit?</div><div class="speaker">Char.</div><div class="l">Hircum ab alis.</div><div class="speaker">Ps.</div><div class="l">Manuleatam tunicam habere hominem addecet.</div><div class="l">ecquid is homo habet aceti in pectore?</div><div class="speaker">Char.</div><div class="l">Atque acidissumi.</div><div class="speaker">Ps.</div><br /><div class="l">Quid, si opus sít ut dulce promat indidem, ecquid habet?</div><div class="speaker">Ch.</div><div class="l">Rogas?</div><div class="l">murrinam, passum, defrutum, mellam, mel quoivismodi;</div><div class="l">quin in corde instruere quondam coepit pantopolium.</div><div class="speaker">Ps.</div><div class="l">Eugepae, lepide, Charine, meo me ludo lamberas.</div><div class="l">sed quid nomen esse dicam ego isti servo?</div><div class="speaker">Char.</div><div class="l">Simiae.</div><div class="speaker">Ps.</div><br /><div class="l">Scitne in re advorsa vorsari?</div><div class="speaker">Char.</div><div class="l">Turbo non aeque citust.</div><div class="speaker">Ps.</div><div class="l">Ecquid argutust?</div><div class="speaker">Char.</div><div class="l">Malorum facinorum saepissime.</div><div class="speaker">Ps.</div><div class="l">Quid cum manifesto tenetur?</div><div class="speaker">Char.</div><div class="l">Anguillast, elabitur.</div><div class="speaker">Ps.</div><div class="l">Ecquid is homo scitust?</div><div class="speaker">Char.</div><div class="l">Plebi scitum non est scitius.</div><div class="speaker">Ps.</div><div class="l">Probus homo est, ut praedicare te audio.</div><div class="speaker">Char.</div><div class="l">Immo si scias,</div><br /><div class="l">ubi te aspexerit, narrabit ultro quid sese velis.</div><div class="l">sed quid es acturus?</div><div class="speaker">Ps.</div><div class="l">Dicam. úbi hominem exornavero,</div><div class="l">subditivom fieri ego illum militis servom volo;</div><div class="l">sumbolum hunc ferat lenoni cum quinque argenti minis,</div><div class="l">mulierem ab lenone abducat: em tibi omnem fabulam.</div><br /><div class="l">ceterum quo quicque pacto faciat, ipsi dixero.</div><div class="speaker">Cal.</div><div class="l">Quid nunc igitur stamus?</div><div class="speaker">Ps.</div><div class="l">Hominem cum ornamentis omnibus</div><div class="l">exornatum adducite ad me iam ad trapezitam Aeschinum.</div><div class="l">sed properate.</div><div class="speaker">Cal.</div><div class="l">Prius illi erimus quam tu.—</div><div class="speaker">Ps.</div><div class="l">Abite ergo ocius.</div><div class="l">quidquid incerti mi in animo prius aut ambiguom fuit,</div><br /><div class="l">nunc liquet, nunc defaecatumst cor mihi; nunc perviumst:</div><div class="l">omnes ordine sub signis ducam legiones meas,</div><div class="l">avi sinistra, auspicio liquido atque ex <span class="add">⟨mea⟩</span> sententia;</div><div class="l">confidentia est inimicos meos me posse perdere.</div><div class="l">nunc ibo ad forum atque onerabo meis praeceptis Simiam,</div><br /><div class="l">quid agat, ne quid titubet, docte ut hanc ferat fallaciam.</div><div class="l">iam égo hoc ipsum oppidum expugnatum faxo erit lenonium.</div></div></div><div class="textpart" id="index.xml-body.1_div.1_div.3"><h3><span class="headingNumber">1.3. </span></h3><div class="textpart" id="index.xml-body.1_div.1_div.3_div.1"><h4><span class="headingNumber">1.3.1. </span></h4><div class="speaker">Pver</div><div class="l">Cui servitutem di danunt lenoniam</div><div class="l">puero, atque eidem si addunt turpitudinem,</div><div class="l">ne illi, quantum ego nunc corde conspicio meo,</div><div class="l">malam rem magnam multasque aerumnas danunt.</div><br /><div class="l">velut haec mi evenit servitus, ubi ego omnibus</div><div class="l">parvis magnisque miseriis praefulcior:</div><div class="l">neque ego amatorem mi invenire ullum queo,</div><div class="l">qui amet me, ut curer tandem nitidiuscule.</div><div class="l">nunc huic lenoni hodie est natalis dies:</div><br /><div class="l">interminatus est a minimo ad maximum,</div><div class="l">si quis non hodie munus misisset sibi,</div><div class="l">eum crás cruciatu maximo perbitere.</div><div class="l">nunc nescio hercle rebus quid faciam meis;</div><div class="l">neque ego illud possum, quod illi qui possunt solent.</div><br /><div class="l">nunc, nisi lenoni munus hodie misero,</div><div class="l">cras mihi potandus fructus est fullonius.</div><div class="l">eheu, quam illae rei ego etiam nunc sum parvolus.</div><div class="l">atque edepol, ut nunc male eúm metuo miser,</div><div class="l">si quispiam det qui manus gravior siet,</div><br /><div class="l">quamquam illud aiunt magno gemitu fieri,</div><div class="l">comprimere dentes videor posse aliquo modo.</div><div class="l">sed comprimenda est mihi vox atque oratio:</div><div class="l">erus eccum recipit se domum et ducit coquom.</div></div><div class="textpart" id="index.xml-body.1_div.1_div.3_div.2"><h4><span class="headingNumber">1.3.2. </span></h4><div class="speaker">Ballio</div><div class="l">Forum coquinum qui vocant, stulte vocant,</div><div class="l">nam non coquinum est, verum furinum est forum.</div><div class="l">nam ego si iuratus peiorem hominem quaererem</div><div class="l">coquom, non potui, quam hunc quem duco, ducere,</div><br /><div class="l">multiloquom gloriosum insulsum inutilem.</div><div class="l">quin ob eam rem Orcus recipere ad se hunc noluit,</div><div class="l">ut esset hic qui mortuis cenam coquat;</div><div class="l">nam hic solus illis coquere quod placeat potest.</div><div class="speaker">Cocvs</div><div class="l">Si me arbitrabare isto pacto, ut praedicas,</div><br /><div class="l">cur conducebas?</div><div class="speaker">Bal.</div><div class="l">Inopia: alius non erat.</div><div class="l">sed cur sedebas in foro, si eras coquos,</div><div class="l">tu solus praeter alios?</div><div class="speaker">Coc.</div><div class="l">Ego dicam tibi:</div><div class="l">hominum vitio ego sum factus improbior coquos,</div><div class="l">non meopte ingenio.</div><div class="speaker">Bal.</div><div class="l">Qua istuc ratione?</div><div class="speaker">Coc.</div><div class="l">Eloquar.</div><br /><div class="l">quia enim, cum extemplo veniunt conductum coquom,</div><div class="l">nemo illum quaerit qui optimus et carissimust:</div><div class="l">illum conducunt potius qui vilissimust.</div><div class="l">hoc ego fui hodie solus obsessor fori.</div><div class="l">illi drachmissent miseri: me nemo potest</div><br /><div class="l">minoris quisquam nummo ut surgam subigere.</div><div class="l">non ego item cenam condio ut alii coqui,</div><div class="l">qui mihi condita prata in patinis proferunt,</div><div class="l">boves quí convivas faciunt herbasque oggerunt,</div><div class="l">eas hérbas herbis aliis porro condiunt:</div><br /><div class="l">indunt coriandrum, feniculum, alium, atrum holus,</div><div class="l">apponunt rumicem, brassicam, betam, blitum,</div><div class="l">eo láserpici libram pondo diluont,</div><div class="l">teritur sinapis scelera, quae illis qui terunt</div><div class="l">prius quám triverunt oculi ut extillent facit.</div><br /><div class="l">ei homines cenas ubi coquont, cum condiunt,</div><div class="l">non condimentis condiunt, sed strigibus,</div><div class="l">vivis convivis intestina quae exedint.</div><div class="l">hoc hic quidem homines tam brevem vitam colunt,</div><div class="l">quom hasce herbas huius modi in suom alvom congerunt,</div><br /><div class="l">formidulosas dictu, non essu modo.</div><div class="l">quas herbas pecudes non edunt, homines edunt.</div><div class="speaker">Bal.</div><div class="l">Quid tu? divinis condimentis utere,</div><div class="l">qui prorogare vitam possis hominibus,</div><div class="l">qui ea culpes condimenta?</div><div class="speaker">Coc.</div><div class="l">Audacter dicito;</div><br /><div class="l">nam vel ducenos annos poterunt vivere</div><div class="l">meas qui éssitabunt escas quas condivero.</div><div class="l">nam egó cocilendrum quando in patinas indidi</div><div class="l">aut cepolendrum aut maccidem aut secaptidem,</div><div class="l">eaepse sese <span class="strikethrough">patinae</span> fervefaciunt ilico.</div><br /><div class="l">haec ad Neptuni pecudes condimenta sunt:</div><div class="l">terrestris pecudes cicimalindro condio,</div><div class="l">hapalocopide aut cataractria.</div><div class="speaker">Bal.</div><div class="l">At te Iuppiter</div><div class="l">dique omnes perdant cum condimentis tuis</div><div class="l">cumque tuis istis omnibus mendaciis.</div><div class="speaker">Coc.</div><br /><div class="l">Sine sis loqui me.</div><div class="speaker">Bal.</div><div class="l">Loquere, atque i in malam crucem.</div><div class="speaker">Coc.</div><div class="l">Vbi omnes patinae fervont, omnis aperio:</div><div class="l">is odos dimissis manibus in caelum volat.</div><div class="speaker">Bal.</div><div class="l">Odos dimissis manibus?</div><div class="speaker">Coc.</div><div class="l">Peccavi insciens.</div><div class="speaker">Bal.</div><div class="l">Quidum?</div><div class="speaker">Coc.</div><div class="l">Dimissis pedibus volui dicere.</div><br /><div class="l">eum odorem cenat Iuppiter cottidie.</div><div class="speaker">Bal.</div><div class="l">Si nusquam is coctum, quidnam cenat Iuppiter?</div><div class="speaker">Coc.</div><div class="l">It incenatus cubitum.</div><div class="speaker">Bal.</div><div class="l">I in malam crucem.</div><div class="l">istacine causa tibi hodie nummum dabo?</div><div class="speaker">Coc.</div><div class="l">Fateór equidem esse me coquom carissumum;</div><br /><div class="l">verum pro pretio facio ut opera appareat</div><div class="l">mea quo conductus venio.</div><div class="speaker">Bal.</div><div class="l">Ad furandum quidem.</div><div class="speaker">Coc.</div><div class="l">An tu invenire postulas quemquam coquom</div><div class="l">nisi miluinis aut aquilinis ungulis?</div><div class="speaker">Bal.</div><div class="l">An tu coquinatum te ire quoquam postulas,</div><br /><div class="l">quin ibi constrictis ungulis cenam coquas?</div><div class="l">nunc adeo tu, qui meus es, iam edico tibi,</div><div class="l">ut nostra properes amoliri ómnia,</div><div class="l">tum ut huius oculos in oculis habeas tuis:</div><div class="l">quoquo hic spectabit, eo tu spectato simul;</div><br /><div class="l">si quo hic gradietur, pariter progredimino;</div><div class="l">manum sí protollet, pariter proferto manum:</div><div class="l">suom sí quid sumet, id tu sinito sumere;</div><div class="l">si nostrum sumet, tu teneto altrinsecus.</div><div class="l">si iste ibit, ito, stabit, astato simul;</div><br /><div class="l">si conquiniscet istic, conquiniscito.</div><div class="l">item his discipulis privos custodes dabo.</div><div class="speaker">Coc.</div><div class="l">Habe módo bonum animum.</div><div class="speaker">Bal.</div><div class="l">Quaeso, qui possum, doce,</div><div class="l">bonum animum habere qui te ad me adducam domum?</div><div class="speaker">Coc.</div><div class="l">Quia sorbitione faciam ego hodie te mea,</div><br /><div class="l">item ut Medea Peliam concoxit senem,</div><div class="l">quem medicamento et suis venenis dicitur</div><div class="l">fecisse rursus ex sene adulescentulum,</div><div class="l">item ego te faciam.</div><div class="speaker">Bal.</div><div class="l">Eho, an etiam es veneficus?</div><div class="speaker">Coc.</div><div class="l">Immo edepol vero hóminum servator.</div><div class="speaker">Bal.</div><div class="l">Ehem,</div><br /><div class="l">quanti istuc unum me †coquinare perdoces?</div><div class="speaker">Coc.</div><div class="l">Quid?</div><div class="speaker">Bal.</div><div class="l">Vt te servem, ne quid surripias mihi.</div><div class="speaker">Coc.</div><div class="l">Si credis, nummo; si non, ne mina quidem.</div><div class="l">sed utrum tu amicis hodie an inimicis tuis</div><div class="l">daturu<span class="expan"><span class="abbr">’</span><span class="ex">(s e)</span></span>s cenam?</div><div class="speaker">Bal.</div><div class="l">Pol ego amicis scilicet.</div><div class="speaker">Coc.</div><br /><div class="l">Quin tuós inimicos potius quám amicos vocas?</div><div class="l">nam ego ita convivis cenam conditam dabo</div><div class="l">hodie atque ita suavi suavitate condiam:</div><div class="l">ut quisque quicque conditum gustaverit,</div><div class="l">ipsus sibi faciam ut digitos praerodat suos.</div><div class="speaker">Bal.</div><br /><div class="l">Quaeso hercle, prius quam quoiquam convivae dabis,</div><div class="l">gustato tute prius et discipulis dato,</div><div class="l">ut praerodatis vostras furtificas manus.</div><div class="speaker">Coc.</div><div class="l">Fortasse haec tu nunc mihi non credis quae loquor.</div><div class="speaker">Bal.</div><div class="l">Molestus ne sis, nimium <span class="strikethrough">iam</span> tinnis; non taces?</div><br /><div class="l">em illíc ego habito. íntro abi et cenam coque.</div><div class="l">propera.</div><div class="speaker">Pver</div><div class="l">Quin tu is accubitum, et convivas cedo,</div><div class="l">corrumpitur iam cena.—</div><div class="speaker">Bal.</div><div class="l">Em, subolem sis vide:</div><div class="l">iam hic quoque scelestus est, coqui sublingulo.</div><div class="l">profecto quid nunc primum caveam nescio,</div><br /><div class="l">ita in aedibus sunt fures, praedo in proxumo est.</div><div class="l">nam mi hic vicinus apud forum paulo prius,</div><div class="l">pater Calidori, ópere edixit maxumo,</div><div class="l">ut mihi caverem a Pseudolo servo suo,</div><div class="l">ne fídem ei haberem. nam eum circum ire in hunc diem,</div><br /><div class="l">ut me, si posset, muliere intervorteret;</div><div class="l">eum prómisisse firmiter dixit sibi,</div><div class="l">sese abducturum a me dolis Phoenicium.</div><div class="l">nunc ibo intro atque edicam familiaribus,</div><div class="l">profecto ne quis quicquam credat Pseudolo.—</div></div></div><div class="textpart" id="index.xml-body.1_div.1_div.4"><h3><span class="headingNumber">1.4. </span></h3><div class="textpart" id="index.xml-body.1_div.1_div.4_div.1"><h4><span class="headingNumber">1.4.1. </span></h4><div class="speaker">Psevdolvs</div><div class="l">Si umquám quemquam di immórtales voluére esse auxilio ádiutum,</div><div class="l">tum me ét Calidorum sérvatum volunt ésse et lenonem éxtinctum,</div><div class="l">quom te ádiutorem génuerunt mihi tám doctum hominem atque ástutum.</div><div class="l">sed ubi íllic est? sumne ego homo ínsipiens, qui haec mécum egomet loquar sólus?</div><br /><div class="l">dedit vérba mihi hercle, ut opínor:</div><div class="l">malus cúm malo stulte cávi.</div><div class="l">tum pól ego interii, homo si ílle abiit, neque hoc ópus quod volui hodie éfficiam.</div><div class="l">sed eccúm video verberéam statuam: ut it, út magnifice infert sese.</div><div class="l">ehem, te hércle ego circumspéctabam, nimis métuebam male, ne ábiisses.</div><div class="speaker">Simia</div><br /><div class="l">Fuit meum ófficium ut facerém, fateor.</div><div class="speaker">Ps.</div><div class="l">Vbi réstiteras?</div><div class="speaker">Sim.</div><div class="l">Vbi míhi libitum est.</div><div class="speaker">Ps.</div><div class="l">Istúc <span class="gap"> [...]</span> ego sátis scio.</div><div class="speaker">Sim.</div><div class="l">Quor érgo quod scis mé rogas?</div><div class="speaker">Ps.</div><div class="l">At hóc volo monére te.</div><div class="speaker">Sim.</div><div class="l">Monéndus ne me moneas.</div><div class="speaker">Ps.</div><div class="l">Nimis tándem ego aps te contémnor.</div><div class="speaker">Sim.</div><br /><div class="l">Quippe égo te ni contémnam,</div><div class="l">stratióticus homo qui clúear?</div><div class="speaker">Ps.</div><div class="l">Iam hoc vólo quod occeptúmst agi.</div><div class="speaker">Sim.</div><div class="l">Numquíd agere aliud mé vides?</div><div class="speaker">Ps.</div><div class="l">ámbula ergó cito.</div><div class="speaker">Sim.</div><div class="l">Immo ótiosé volo.</div><div class="speaker">Ps.</div><div class="l">Haéc ea occásiost: dum ílle dormít, volo</div><br /><div class="l">tú prior ut óccupes adire.</div><div class="speaker">Sim.</div><div class="l">Quid próperas? placide, né time.</div><div class="l">ita ílle faxit Iúppiter,</div><div class="l">ut ílle palam ibidem ádsiet,</div><div class="l">quisquís illest, qui adest a mílite.</div><br /><div class="l">numquam édepol erit illé potior</div><div class="l">Harpáx quam ego. habe animúm bonum:</div><div class="l">púlchre ego hanc éxplicatám tibi rém dabo.</div><div class="l">síc ego illúm dolis átque mendáciis</div><div class="l">ín timorém dabo mílitarem ádvenam,</div><br /><div class="l">ípsus sese út neget ésse eum quí siet</div><div class="l">méque ut esse aútumet qui ípsus est.</div><div class="speaker">Ps.</div><div class="l">Quí potest?</div><div class="speaker">Sim.</div><div class="l">Occídis me, cum istúc rogitas.</div><div class="speaker">Ps.</div><div class="l">O hóminem lepidum.</div><div class="speaker">Sim.</div><div class="l">Té quoque etiám dolis átque mendáciis,</div><div class="l">quí magistér mihi es, ántidibo, út scias.</div><div class="speaker">Ps.</div><br /><div class="l">Iúppiter té mihi sérvet.</div><div class="speaker">Sim.</div><div class="l">Immó mihi.</div><div class="l">séd vide, ornátus hic me satin cóndecet?</div><div class="speaker">Ps.</div><div class="l">Optúme habet.</div><div class="speaker">Sim.</div><div class="l">Esto.</div><div class="speaker">Ps.</div><div class="l">Tantúm tibi boni di immórtales duint quántum tu tibi óptes;</div><div class="l">nam si éxoptem, quantúm dignu<span class="expan"><span class="abbr">’</span><span class="ex">(s e)</span></span>s tantúm dent, minus nihiló sit.</div><br /><div class="l">néque ego hoc homine quémquam vidi mágis malum et máleficum.</div><div class="speaker">Sim.</div><div class="l">Tun íd mihi?</div><div class="speaker">Ps.</div><div class="l">Taceo.</div><div class="l">sed egó quae tibi bona dábo et faciam, si hanc sóbrie rem accurássis.</div><div class="speaker">Sim.</div><div class="l">Potin út taceas? memorem ímmemorem facit quí monet quod memor méminit.</div><div class="l">teneo, ómnia in pectore cóndita sunt, meditáti sunt mihi dóli docte.</div><div class="speaker">Ps.</div><br /><div class="l">Probus ést hic homo.</div><div class="speaker">Sim.</div><div class="l">Neque hic ést neque ego.</div><div class="speaker">Ps.</div><div class="l">At vide né titubes.</div><div class="speaker">Sim.</div><div class="l">Potin út taceas?</div><div class="speaker">Ps.</div><div class="l">Ita mé di ament—</div><div class="speaker">Sim.</div><div class="l">Ita nón facient: mera iám mendacia fúndes.</div><div class="speaker">Ps.</div><div class="l">Vt ego ób tuam, Simia, pérfidiam te amo et métuo et magni fácio.</div><div class="speaker">Sim.</div><div class="l">Ego istúc aliis dare cóndidici: mi optrúdere non potes pálpum.</div><div class="speaker">Ps.</div><div class="l">Vt ego áccipiam te hodié lepide, ubi efféceris hoc opus,</div><div class="speaker">Sim.</div><div class="l">Há ha hae.</div><div class="speaker">Ps.</div><br /><div class="l">Lepidó victu, vino, únguentis et intér pocula pulpámentis;</div><div class="l">ibidem úna aderit muliér lepida, tibi sávia super savía quae det.</div><div class="speaker">Sim.</div><div class="l">Lepide áccipis me.</div><div class="speaker">Ps.</div><div class="l">Immo si éfficies, tum fáxo magis <span class="add">⟨id⟩</span> dícas.</div><div class="speaker">Sim.</div><div class="l">Nisi effécero, cruciabíliter cárnifex me accipito.</div><div class="l">séd propera mihi mónstrare, ubi sit ós lenonis aédium.</div><div class="speaker">Ps.</div><br /><div class="l">Tertium hoc est.</div><div class="speaker">Sim.</div><div class="l">St, tace, aedes hiscunt.</div><div class="speaker">Ps.</div><div class="l">Credo, animo malest</div><div class="l">aedibus.</div><div class="speaker">Sim.</div><div class="l">Quid iam?</div><div class="speaker">Ps.</div><div class="l">Quia edepol ipsum lenonem evomunt.</div><div class="speaker">Sim.</div><div class="l">Illicinest?</div><div class="speaker">Ps.</div><div class="l">Illic ést.</div><div class="speaker">Sim.</div><div class="l">Mala mercist <span class="gap"> [...]</span></div><div class="speaker">Ps.</div><div class="l">Illuc sis vide,</div><div class="l">ut transversus, non proversus cedit, quasi cancer solet.</div></div><div class="textpart" id="index.xml-body.1_div.1_div.4_div.2"><h4><span class="headingNumber">1.4.2. </span></h4><div class="speaker">Ballio</div><div class="l">Mínus malum hunc hominem esse opinor quam esse censebam coquom,</div><div class="l">nam nihil etiam dum harpagavit praeter cyathum et cantharum.</div><div class="speaker">Ps.</div><div class="l">Heus tu, nunc occasio est et tempus.</div><div class="speaker">Sim.</div><div class="l">Tecum sentio.</div><div class="speaker">Ps.</div><div class="l">Ingredere in viam dolose: ego hic in insidiis ero.</div><div class="speaker">Sim.</div><br /><div class="l">Habui numerum sedulo: hoc est sextum a porta proxumum</div><div class="l">angiportum, in id angiportum me devorti iusserat;</div><div class="l">quotumas aedis dixerit, id ego admodum incerto scio.</div><div class="speaker">Bal.</div><div class="l">Quis hic homo chlamydatus est aut unde est aut quem quaeritat?</div><div class="l">peregrina facies videtur hominis atque ignobilis.</div><div class="speaker">Sim.</div><br /><div class="l">Sed eccum qui ex incerto faciet mihi quod quaero certius.</div><div class="speaker">Bal.</div><div class="l">Ad me adit recta. unde ego hominem hunc esse dicam gentium?</div><div class="speaker">Sim.</div><div class="l">Heus tu, qui cum hirquina barba stas, responde quod rogo.</div><div class="speaker">Bal.</div><div class="l">Eho, an non príus salutas?</div><div class="speaker">Sim.</div><div class="l">Nulla est mihi salus dataria.</div><div class="speaker">B.</div><div class="l">Nam pol hinc tantumdem accipies.</div><div class="speaker">Ps.</div><div class="l">Iam inde a principio probe.</div><div class="speaker">Sim.</div><br /><div class="l">Ecquem in angiporto hoc hominem tu novisti? te rogo.</div><div class="speaker">Bal.</div><div class="l">Egomet me.</div><div class="speaker">Sim.</div><div class="l">Pauci istuc faciunt homines quod tu praedicas,</div><div class="l">nam in foro vix decumus quisque est qui ipsus sese noverit.</div><div class="speaker">Ps.</div><div class="l">Salvos sum, iam philosophatur.</div><div class="speaker">Sim.</div><div class="l">Hominem ego hic quaero malum,</div><div class="l">legirupam, impurum, peiurum atque impium.</div><div class="speaker">Bal.</div><div class="l">Me quaeritat,</div><br /><div class="l">nam illa mea sunt cognomenta; nomen si memoret modo.</div><div class="l">quid est ei homini nomen?</div><div class="speaker">Sim.</div><div class="l">Leno Ballio.</div><div class="speaker">Bal.</div><div class="l">Scivin ego?</div><div class="l">ipse ego is sum, adulescens, quem tu quaeris.</div><div class="speaker">Sim.</div><div class="l">Tune es Ballio?</div><div class="speaker">Bal.</div><div class="l">Ego enim vero is sum.</div><div class="speaker">Sim.</div><div class="l">Vt vestitu<span class="expan"><span class="abbr">’</span><span class="ex">(s e)</span></span>s, es perfossor parietum.</div><div class="speaker">Bal.</div><div class="l">Credo, in tenebris, conspicatus si sis me, apstineas manum.</div><div class="speaker">Sim.</div><br /><div class="l">Erus meus tibi me salutem multam voluit dicere.</div><div class="l">hanc epistulam accipe a me, hanc mé tibi iussit dare.</div><div class="speaker">Bal.</div><div class="l">Quis is homost qui iussit?</div><div class="speaker">Ps.</div><div class="l">Perii, nunc homo in medio lutost;</div><div class="l">nomen nescit, haeret haec res.</div><div class="speaker">Bal.</div><div class="l">Quem hanc misisse ad me autumas?</div><div class="speaker">Sim.</div><div class="l">Nosce imaginem: tute eius nomen memorato mihi,</div><br /><div class="l">ut sciam te Ballionem esse ipsum.</div><div class="speaker">Bal.</div><div class="l">Cedo mi epistulam.</div><div class="speaker">Sim.</div><div class="l">Accipe et cognosce signum.</div><div class="speaker">Bal.</div><div class="l">Oh, Polymachaeroplagides</div><div class="l">purus putus est ipsus. novi. heus, Polymachaeroplagides</div><div class="l">nomen est.</div><div class="speaker">Sim.</div><div class="l">Scio iám me recte tibi dedisse epistulam,</div><div class="l">postquam Polymachaeroplagidem elocutus nomen es.</div><div class="speaker">Bal.</div><br /><div class="l">Quid agit is?</div><div class="speaker">Sim.</div><div class="l">Quod homo edepol fortis atque bellator probus.</div><div class="l">sed propera hanc pellegere quaeso epistulam (ita negotium est),</div><div class="l">atque accipere argentum actutum mulieremque emittere.</div><div class="l">nam necessést hodie Sicyoni me esse aut cras mortem exsequi,</div><div class="l">ita erus meus est imperiosus.</div><div class="speaker">Bal.</div><div class="l">Novi, notis praedicas.</div><div class="speaker">Sim.</div><br /><div class="l">Propera pellegere épistulam ergo.</div><div class="speaker">Bal.</div><div class="l">Id ago, si taceas modo.</div><div class="l">milés lenoni Ballioni epistulam</div><div class="l">conscriptam mittit Polymachaeroplagides,</div><div class="l">imagine obsignatam quae inter nos duo</div><div class="l">convenit olim. sumbolust in epistula.</div><br /><div class="l"><span class="strikethrough">video, et cognosco signum. sed in epistula</span></div><div class="l"><span class="strikethrough">nullam salutem mittere scriptam solet?</span></div><div class="speaker">Sim.</div><div class="l"><span class="strikethrough">Ita militaris disciplinast, Ballio:</span></div><div class="l"><span class="strikethrough">manu salutem mittunt benevolentibus;</span></div><div class="l"><span class="strikethrough">eadém malam rem mittunt malevolentibus.</span></div><br /><div class="l"><span class="strikethrough">sed, ut occepisti, perge opera experirier</span></div><div class="l"><span class="strikethrough">quid epistula ista narret.</span></div><div class="speaker">Bal.</div><div class="l"><span class="strikethrough">Ausculta modo.</span></div><div class="l"><span class="q">‘Harpax calator meus est, ad te qui venit—’</span></div><div class="l">tun es is Harpax?</div><div class="speaker">Sim.</div><div class="l">Ego sum, atque ipse <span lang="grc" class="foreign">ἅρπαξ</span> quidem.</div><div class="speaker">Bal.</div><div class="l">“Qui epistulam istam fert; ab eo argentum accipi,</div><br /><div class="l">cum eo simitu mulierem mitti volo.</div><div class="l">salutem scriptam dignum est dignis mittere:</div><div class="l">te si arbitrarem dignum, misissem tibi.”</div><div class="speaker">Sim.</div><div class="l">Quid nunc?</div><div class="speaker">Bal.</div><div class="l">Argentum des, abducas mulierem.</div><div class="speaker">Sim.</div><div class="l">Vter remoratur?</div><div class="speaker">Bal.</div><div class="l">Quin sequere ergo intro.—</div><div class="speaker">Sim.</div><div class="l">Sequor.—</div></div><div class="textpart" id="index.xml-body.1_div.1_div.4_div.3"><h4><span class="headingNumber">1.4.3. </span></h4><div class="speaker">Ps.</div><div class="l">Peiorem ego hominem magisque vorsute malum</div><div class="l">numquam edepol quemquam vidi, quám hic est Simia;</div><div class="l">nimisque égo illum hominem metuo et formido male,</div><div class="l">ne malus item erga me sit út erga illum fuit,</div><br /><div class="l">ne in re secunda nunc mi obvertat cornua,</div><div class="l">si occasionem capsit qui sit <span class="add">⟨mihi⟩</span> malus;</div><div class="l">atque edepol equidem nolo, nam illi bene volo.</div><div class="l">nunc in metu sum maximo, triplici modo:</div><div class="l">primum omnium iam hunc comparem metuo meum,</div><br /><div class="l">ne deserat med atque ad hostis transeat;</div><div class="l">metuo autem, né erus redeat etiam dum a foro,</div><div class="l">ne capta praeda capti praedones fuant.</div><div class="l">quom haec metuo, metuo ne ille huc Harpax advenat</div><div class="l">prius quam hínc hic Harpax abierit cum muliere.</div><br /><div class="l">perii hercle, nimium tarde egrediuntur foras.</div><div class="l">cor conligatis vasis expectat meum,</div><div class="l">si non educat mulierem secum simul,</div><div class="l">ut exulatum ex pectore aufugiat meo.</div><div class="l">victor sum, vici cautos custodes meos.</div></div><div class="textpart" id="index.xml-body.1_div.1_div.4_div.4"><h4><span class="headingNumber">1.4.4. </span></h4><div class="speaker">Simia</div><div class="l">Ne plora, nescis ut res sit, Phoenicium,</div><div class="l">verum haud multo post faxo scibis accubans.</div><div class="l">non ego te ad illum duco dentatum virum</div><div class="l">Macedoniensem, qui te nunc flentem facit:</div><br /><div class="l">cuiam esse te vis maxime, ad eum ducere:</div><div class="l">Calidorum haud multo post faxo amplexabere.</div><div class="speaker">Ps.</div><div class="l">Quid tu intus quaeso desedisti quam diu?</div><div class="l">mihi cor retunsumst oppugnando pectore.</div><div class="speaker">Sim.</div><div class="l">Occasionem repperisti, verbero,</div><br /><div class="l">ubi perconteris me, insidiis hostilibus?</div><div class="l">quin hinc metimur gradibus militariis?</div><div class="speaker">Ps.</div><div class="l">Atque edepol, quamquam nequam homo es, recte mones.</div><div class="l">ite hac triumphi ad cantharum recta via.—</div></div><div class="textpart" id="index.xml-body.1_div.1_div.4_div.5"><h4><span class="headingNumber">1.4.5. </span></h4><div class="speaker">Ballio</div><div class="l">Hahae, nunc demum mi animus in tuto est loco,</div><div class="l">postquam iste hinc abiit atque abduxit mulierem.</div><div class="l">iube núnc venire Pseudolum, scelerum caput,</div><div class="l">et abdúcere a me mulierem fallaciis.</div><br /><div class="l">conceptis hercle verbis, satis certo scio,</div><div class="l">ego periurare me mavellem miliens,</div><div class="l">quam mi illum verba per deridiculum dare.</div><div class="l">nunc deridebo hercle hominem, si convenero;</div><div class="l">verum in pistrino credo, ut convenit, fore.</div><br /><div class="l">nunc ego Simonem mi obviam veniat velim,</div><div class="l">ut mea laetitia laetus promiscam siet.</div></div><div class="textpart" id="index.xml-body.1_div.1_div.4_div.6"><h4><span class="headingNumber">1.4.6. </span></h4><div class="speaker">Simo</div><div class="l">Viso quid rerum meus Vlixes egerit,</div><div class="l">iamne habeat signum ex arce Ballionia.</div><div class="speaker">Bal.</div><div class="l">O fortunate, cedo fortunatam manum,</div><div class="l">Simo.</div><div class="speaker">Sim.</div><div class="l">Quíd est?</div><div class="speaker">Ba.</div><div class="l">Iam—</div><div class="speaker">Sim.</div><div class="l">Quid iam?</div><div class="speaker">Bal.</div><div class="l">Nihil est quod metuas.</div><div class="speaker">Sim.</div><div class="l">Quid est?</div><br /><div class="l">venitne homo ad te?</div><div class="speaker">Bal.</div><div class="l">Non.</div><div class="speaker">Sim.</div><div class="l">Quid est igitur boni?</div><div class="speaker">Bal.</div><div class="l">Minae viginti sanae et salvae sunt tibi,</div><div class="l">hodie quas aps te est instipulatus Pseudolus.</div><div class="speaker">Sim.</div><div class="l">Velim quidem hercle.</div><div class="speaker">Bal.</div><div class="l">Róga me viginti minas,</div><div class="l">si ille hodie ílla sit potitus muliere</div><br /><div class="l">sive eam tuo gnato hodie, ut promisit, dabit,</div><div class="l"><span class="strikethrough">roga opsecro hercle, gestio promittere.</span></div><div class="l">omnibus modis tibi esse rem ut salvam scias;</div><div class="l">atque etiam habeto mulierem dono tibi.</div><div class="speaker">Sim.</div><div class="l">Nullum periclumst, quod sciam, stipularier,</div><br /><div class="l">ut concepisti verba: viginti minas</div><div class="l">dabin?</div><div class="speaker">Bal.</div><div class="l">Dabuntur.</div><div class="speaker">Sim.</div><div class="l">Hoc quidem actumst hau male.</div><div class="l"><span class="strikethrough">sed convenistin hominem?</span></div><div class="speaker">Bal.</div><div class="l"><span class="strikethrough">Immo ambo simul.</span></div><div class="speaker">Sim.</div><div class="l"><span class="strikethrough">Quid ait? quid narrat? quaeso, quid dixit tibi?</span></div><div class="speaker">Bal.</div><div class="l"><span class="strikethrough">Nugas theatri, verba quae in comoediis</span></div><br /><div class="l"><span class="strikethrough">solent lenoni dici, quae pueri sciunt:</span></div><div class="l"><span class="strikethrough">malum et scelestum et peiurum aibat esse me.</span></div><div class="speaker">Sim.</div><div class="l"><span class="strikethrough">Pol hau mentitust.</span></div><div class="speaker">Bal.</div><div class="l"><span class="strikethrough">Ergo haud iratus fui:</span></div><div class="l"><span class="strikethrough">nam quanti refert ei nec recte dicere,</span></div><div class="l"><span class="strikethrough">qui nihili faciat quique infitias non eat?</span></div><div class="speaker">Sim.</div><br /><div class="l">Quid est? quid non metuam ab eo? id audire expeto.</div><div class="speaker">Bal.</div><div class="l">Quia numquam abducet mulierem iam, nec potest,</div><div class="l">a me. meministin tibi me dudum dicere,</div><div class="l">eam véniisse militi Macedonio?</div><div class="speaker">Sim.</div><div class="l">Memini.</div><div class="speaker">Bal.</div><div class="l">Em íllius servos húc ad me argentum attulit</div><br /><div class="l">et obsignatum sumbolum,</div><div class="speaker">Sim.</div><div class="l">Quid postea?</div><div class="speaker">Bal.</div><div class="l">Qui inter me atque illum militem convenerat:</div><div class="l">is secum abduxit mulierem hau multo prius.</div><div class="speaker">Sim.</div><div class="l">Bonan fide istuc dicis?</div><div class="speaker">Bal.</div><div class="l">Vnde ea sit mihi?</div><div class="speaker">Sim.</div><div class="l">Vide módo, ne illic sit contechnatus quippiam.</div><div class="speaker">Bal.</div><br /><div class="l">Epistula atque imago me certum facit;</div><div class="l">quin illam <span class="strikethrough">quidem iam</span> in Sicyonem ex urbe abduxit modo.</div><div class="speaker">Sim.</div><div class="l">Bene hercle factum. quid ego cesso Pseudolum</div><div class="l">facere ut det nomen ad molas coloniam?</div><div class="l">sed quis hic homo est chlamydatus?</div><div class="speaker">Bal.</div><div class="l">Non edepol scio,</div><br /><div class="l">nisi ut observemus quó eat aut quam rem gerat.</div></div><div class="textpart" id="index.xml-body.1_div.1_div.4_div.7"><h4><span class="headingNumber">1.4.7. </span></h4><div class="speaker">Harpax</div><div class="l">Malus ét nequam est homo quí nihili eri ímperium sui sérvos facit,</div><div class="l">nihilíst autem suom qui ófficium facere ímmemor est, nisi est ádmonitus.</div><div class="l">nam quí liberós <span class="strikethrough">esse</span> ilicó se arbitrantur,</div><div class="l">ex cónspectu erí si suí se abdidérunt,</div><br /><div class="l">lúxantur, lustrántur, comedunt quód habent, ei nomén diu</div><div class="l">sérvitutís ferunt.</div><div class="l">néc boni ingeni quícquam in is inest,</div><div class="l">nisi ut improbis se artibus teneant. †</div><div class="l">cum hís mihi néc locus</div><br /><div class="l">nec sérmo convenít neque is úmquam nobilís fui.</div><div class="l">ego, ut mi ímperatumst, étsi abest, híc adesse erum árbitror.</div><div class="l">núnc ego illum metuo,</div><div class="l">quom hic nón adest, ne quom ádsiet métuam. ei rei operám dabo.</div><div class="l">nam ín taberna úsque adhuc, sí venirét Syrus,</div><br /><div class="l">cui dedi sumbolum, mansi, uti iusserat:</div><div class="l">leno ubi esset domi, me aibat arcessere;</div><div class="l">vérum ubi is nón venit néc vocat,</div><div class="l">venio húc ultro, ut sciam, quíd rei sit, ne illíc homo me ludíficetur.</div><div class="l">neque quícquamst melius, quam út hoc pultém atque aliquem évocem hinc íntus.</div><br /><div class="l">léno argentum hóc volo</div><div class="l">á me accipiat átque amittat múlierem mecúm simul.</div><div class="speaker">Bal.</div><div class="l">Heús tu.</div><div class="speaker">Sim.</div><div class="l">Quid vis?</div><div class="speaker">Bal.</div><div class="l">Híc homo meus est.</div><div class="speaker">Sim.</div><div class="l">Quídum?</div><div class="speaker">Bal.</div><div class="l">Quia praeda haec meast:</div><div class="l">scórtum quaerit, hábet argentum. iam ádmordere hunc míhi lubet.</div><div class="speaker">Sim.</div><div class="l">Iamne íllum coméssurus és?</div><div class="speaker">Bal.</div><div class="l">Dum recéns est</div><br /><div class="l">datór, dum calét, devorári decét iam.</div><div class="l">boní me virí pauperánt, improbi aúgent;</div><div class="l">popló strenuí, mi improbí usuí sunt.</div><div class="speaker">Sim.</div><div class="l">Malúm quod tibí di dabúnt, sic sceléstu<span class="expan"><span class="abbr">’</span><span class="ex">(s e)</span></span>s.</div><div class="speaker">Har.</div><div class="l">Me nunc commoror, quom has foris non ferio, ut sciam,</div><br /><div class="l">sítne Ballió domi.</div><div class="speaker">Bal.</div><div class="l">Vénus mi haec bona dat, quom hós huc adigit</div><div class="l">lúcrifugas, damnícupidos, qui sé suamque aetatém bene curant,</div><div class="l">édunt, bibunt, scortántur: illi súnt alio ingenio átque tu,</div><div class="l">quí neque tibi bene ésse patere et íllis quibus est ínvides.</div><div class="speaker">Har.</div><br /><div class="l">Heús ubi estis vós?</div><div class="speaker">Bal.</div><div class="l">Hic quidem ad me récta habet rectám viam.</div><div class="l"></div><div class="speaker">H.</div><div class="l"><span class="strikethrough">Heus ubi estís vos?</span></div><div class="speaker">B.</div><div class="l"><span class="strikethrough">Heus adulescens, quid istic debetur tibi?</span></div><div class="l">bene ego ab hoc praedatus ibo; novi, bona scaevast mihi.</div><div class="speaker">Har.</div><div class="l">Ecquis hoc áperit?</div><div class="speaker">Bal.</div><div class="l">Heus chlamydate, quid istic debetur tibi?</div><div class="speaker">Har.</div><div class="l">Aedium dominum lenonem Ballionem quaerito.</div><div class="speaker">Bal.</div><br /><div class="l">Quisquis es, adulescens, operam fac compendi quaerere.</div><div class="speaker">Har.</div><div class="l">Quid iam?</div><div class="speaker">Bal.</div><div class="l">Quia tute ipsus ipsum praesens praesentem vides.</div><div class="speaker">Har.</div><div class="l">Tune is es?</div><div class="speaker">Sim.</div><div class="l">Chlamydate, cáve sis tibi a curvo infortunio</div><div class="l">atque in hunc intende digitum: hic leno est.</div><div class="speaker">Bal.</div><div class="l">At hic est vir bonus.</div><div class="l">sed, tu, bone vir, flagitare saepe clamore in foro,</div><br /><div class="l">quom libella nusquamst, nisi quid leno hic subvenit tibi.</div><div class="speaker">Har.</div><div class="l">Quin tu mecum fabulare?</div><div class="speaker">Bal.</div><div class="l">Fabulor. quid vis tibi?</div><div class="speaker">Har.</div><div class="l">Argentum accipias.</div><div class="speaker">BAL.</div><div class="l">Iamdudum, si des, porrexi manum.</div><div class="speaker">Har.</div><div class="l">Accipe: hic sunt quinque argenti lectae numeratae minae.</div><div class="l">hoc tibi erus me iussit ferre Polymachaeroplagides,</div><br /><div class="l">quod deberet, atque ut mecum mitteres Phoenicium.</div><div class="speaker">Bal.</div><div class="l">Erus tuos—</div><div class="speaker">Har.</div><div class="l">Ita dico.</div><div class="speaker">Bal.</div><div class="l">Miles—</div><div class="speaker">Har.</div><div class="l">Ita loquor.</div><div class="speaker">Bal.</div><div class="l">Macedonius—</div><div class="speaker">Har.</div><div class="l">Admodum, inquam.</div><div class="speaker">Bal.</div><div class="l">Te ad me misit Polymachaeroplagides?</div><div class="speaker">Har.</div><div class="l">Vera memoras.</div><div class="speaker">Bal.</div><div class="l">Hoc argentum ut mihi dares?</div><div class="speaker">Har.</div><div class="l">Si tu quidem es</div><div class="l">leno Ballio.</div><div class="speaker">BAL.</div><div class="l">Atque ut a me mulierem tu abduceres?</div><div class="speaker">H.</div><br /><div class="l">Ita.</div><div class="speaker">B.</div><div class="l">Phoenicium esse dixit?</div><div class="speaker">H.</div><div class="l">Recte meministi.</div><div class="speaker">B.</div><div class="l">Mane.</div><div class="l">iam redeo ad te.</div><div class="speaker">Har.</div><div class="l">At maturate propera, nam propero: vides</div><div class="l">iam diem multum esse.</div><div class="speaker">Bal.</div><div class="l">Video: hunc advocare etiam volo;</div><div class="l">mane modo istic, iam revertar ad te. quid nunc fit, Simo?</div><div class="l">quid agimus? manufesto hunc hominem teneo, qui argentum attulit.</div><div class="speaker">Sim.</div><br /><div class="l">Quidum?</div><div class="speaker">BAL.</div><div class="l">An nescis quae sit haec res?</div><div class="speaker">Sim.</div><div class="l">Iuxta cum ignarissimis.</div><div class="speaker">Bal.</div><div class="l">Pseudolus tuos allegavit hunc, quasi a Macedonio</div><div class="l">milite esset.</div><div class="speaker">Sim.</div><div class="l">Haben argentum ab homine?</div><div class="speaker">Bal.</div><div class="l">Rogitas quod vides?</div><div class="speaker">Sim.</div><div class="l">Heus, memento ergo dimidium istinc mihi de praeda dare:</div><div class="l">commune istuc esse oportet.</div><div class="speaker">Bal.</div><div class="l">Quid, malum? id totum tuom est.</div><div class="speaker">Har.</div><br /><div class="l">Quam mox mi operam das?</div><div class="speaker">Bal.</div><div class="l">Tibi do equidem. quid nunc mi es auctor, Simo?</div><div class="speaker">Sim.</div><div class="l">Exploratorem hunc faciamus ludos suppositicium,</div><div class="l">adeo donicum ipsus sese ludos fieri senserit.</div><div class="speaker">Bal.</div><div class="l">Sequere. quid ais? nempe tu illíus servos es?</div><div class="speaker">Har.</div><div class="l">Planissume.</div><div class="speaker">Bal.</div><div class="l">Quanti te emit?</div><div class="speaker">Har.</div><div class="l">Suarum in pugna virium victoria.</div><br /><div class="l">nám ego eram domi imperator summus in patria mea.</div><div class="speaker">Bal.</div><div class="l">An etiam umquam ille expugnavit carcerem, patriam tuam?</div><div class="speaker">Har.</div><div class="l">Contumeliam si dices, audies.</div><div class="speaker">Bal.</div><div class="l">Quotumo die</div><div class="l">ex Sicyone huc pervenisti?</div><div class="speaker">Har.</div><div class="l">Altero ad meridie.</div><div class="speaker">Bal.</div><div class="l">Strenue mehercle iisti.</div><div class="speaker">Sim.</div><div class="l">Quamvis pernix híc est homo:</div><br /><div class="l">ubi suram aspicias, scias pósse eum—gerere crassas compedes.</div><div class="speaker">Bal.</div><div class="l">Quid ais? tune etiam cubitare solitu<span class="expan"><span class="abbr">’</span><span class="ex">(s e)</span></span>s in cunis puer?</div><div class="speaker">Sim.</div><div class="l">Scilicet.</div><div class="speaker">Bal.</div><div class="l">Etiamne facere solitus es—scin quid loquar?</div><div class="speaker">Sim.</div><div class="l">Scilicet solitum esse.</div><div class="speaker">Har.</div><div class="l">Sanine estis?</div><div class="speaker">Bal.</div><div class="l">Quíd hoc quod te rogo?</div><div class="l">noctu in vigiliam quando ibat miles, quom tu ibas simul,</div><br /><div class="l">conveniebatne in vaginam tuam machaera militis?</div><div class="speaker">Har.</div><div class="l">I in malam crucem.</div><div class="speaker">Bal.</div><div class="l">Ire licebit tamen tibi hodie temperi.</div><div class="speaker">Har.</div><div class="l">Quin tu mulierem mi emittis, aut redde argentum.</div><div class="speaker">Bal.</div><div class="l">Mane.</div><div class="speaker">Har.</div><div class="l">Quid maneam?</div><div class="speaker">Bal.</div><div class="l">Chlamydem hanc commemora quanti conductast.</div><div class="speaker">Har.</div><div class="l">Quid est?</div><div class="speaker">Sim.</div><div class="l">Quid meret machaera?</div><div class="speaker">Har.</div><div class="l">Elleborum hisce hóminibus opus ést.</div><div class="speaker">Bal.</div><div class="l">Eho.</div><div class="speaker">Har.</div><br /><div class="l">Mitte.</div><div class="speaker">Bal.</div><div class="l">Quid mercedis petasus hodie domino demeret?</div><div class="speaker">Har.</div><div class="l">Quid domino? quid somniatis? mea quidem haec habeo omnia,</div><div class="l">meo peculio empta.</div><div class="speaker">Bal.</div><div class="l">Nempe quod fémina summa sustinent.</div><div class="speaker">Har.</div><div class="l">Vncti hi sunt senes, fricari sese ex antiquo volunt.</div><div class="speaker">Bal.</div><div class="l">Responde, opsecro hercle, vero serio hoc quod te rogo:</div><br /><div class="l">quid meres? quantillo argento te conduxit Pseudolus?</div><div class="speaker">Har.</div><div class="l">Quis istic Pseudolust?</div><div class="speaker">BAL.</div><div class="l">Praeceptor tuos, qui te hanc fallaciam</div><div class="l">docuit, ut fallaciis hinc mulierem a me abduceres.</div><div class="speaker">Har.</div><div class="l">Quem tu Pseudolum, quas tu mihi praedicas fallacias?</div><div class="l">quem égo hominem † nullius coloris novi.</div><div class="speaker">Bal.</div><div class="l">Non tu istinc abis?</div><br /><div class="l">nihil est hodie hic sucophantis quaestus: proin tu Pseudolo</div><div class="l">nunties abduxisse alium praedam, qui occurrit prior</div><div class="l">Harpax.</div><div class="speaker">Har.</div><div class="l">Is quidem edepol Harpax ego sum.</div><div class="speaker">Bal.</div><div class="l">Immo edepol esse vis.</div><div class="l">purus putus hic sucophanta est.</div><div class="speaker">Har.</div><div class="l">Ego tibi argentum dedi</div><div class="l">et dudum, adveniens extemplo, sumbolum servo tuo,</div><br /><div class="l">eri imágine obsignatam epistulam, hic ante ostium.</div><div class="speaker">Bal.</div><div class="l">Meo tu epistulam dedisti servo? quoi servo?</div><div class="speaker">Har.</div><div class="l">Suro.</div><div class="speaker">Bal.</div><div class="l">Non confidit sycophanta hic <span class="strikethrough">nequam est</span> nugis: meditatus malest.</div><div class="l"><span class="strikethrough">edepol hominem verberonem Pseudolum, ut docte dolum</span></div><div class="l"><span class="strikethrough">commentust: tantundem argenti quantum miles debuit</span></div><br /><div class="l"><span class="strikethrough">dedit huic atque hominem exornavit, mulierem qui abduceret.</span></div><div class="l">nam illam epistulam ipsus verus Harpax huc ad me attulit.</div><div class="speaker">Har.</div><div class="l">Harpax ego vocor, ego servos sum Macedonis militis;</div><div class="l">ego nec sycophantiose quicquam ago nec malefice,</div><div class="l">neque istum Pseudolum mortalis qui sit novi neque scio.</div><div class="speaker">Sim.</div><br /><div class="l">Tu, nisi mirumst, leno, plane perdidisti mulierem.</div><div class="speaker">Bal.</div><div class="l">Edepol ne istuc magis magisque metuo, quom verba audio.</div><div class="l">mihi quoque edepol iamdudum ille Surus cor perfrigefacit,</div><div class="l">sumbolum qui ab hoc accepit. mira sunt ni Pseudolust.</div><div class="l">eho tu, qua facie fuit, dúdum quoi dedisti sumbolum?</div><div class="speaker">Har.</div><br /><div class="l">Rufus quidam, ventriosus, crassis suris, subniger,</div><div class="l">magno capite, acutis oculis, ore rubicundo, admodum</div><div class="l">magnis pedibus.</div><div class="speaker">Bal.</div><div class="l">Perdidisti, postquam dixisti pedes.</div><div class="l">Pseudolus fuit ipsus. actumst de me. iam morior, Simo.</div><div class="speaker">Har.</div><div class="l">Hercle te hau sinam emoriri, nisi mi argentum redditur,</div><br /><div class="l">viginti minae.</div><div class="speaker">Sim.</div><div class="l">Atque etiam mihi aliae viginti minae.</div><div class="speaker">Bal.</div><div class="l">Auferen tu id praemium a me, quod promisi per iocum?</div><div class="speaker">Sim.</div><div class="l">De improbis viris auferri praemium et praedam decet.</div><div class="speaker">Bal.</div><div class="l">Saltem Pseudolum mihi dedas.</div><div class="speaker">Sim.</div><div class="l">Pseudolum ego dedam tibi?</div><div class="l">quid deliquit? dixin, ab eo tibi ut caveres, centiens?</div><div class="speaker">Bal.</div><br /><div class="l">Perdidit me.</div><div class="speaker">Sim.</div><div class="l">At me viginti modicis multavit minis.</div><div class="speaker">Bal.</div><div class="l">Quid nunc faciam?</div><div class="speaker">Har.</div><div class="l">Si mi argentum dederis, te suspendito.</div><div class="speaker">Bal.</div><div class="l">Di te perdant. sequere sis me ergo hac ad fórum, ut solvam.</div><div class="speaker">Har.</div><div class="l">Sequor.</div><div class="speaker">Sim.</div><div class="l">Quid ego?</div><div class="speaker">Bal.</div><div class="l">Peregrinos absolvam, cras agam cum civibus.</div><div class="l">Pseudolus mihi centuriata hábuit capitis comitia,</div><br /><div class="l">qui illum ad mé hodie adlegavit, mulierem qui abduceret.</div><div class="l">sequere tu. nunc ne expectetis, dum hac domum redeam via;</div><div class="l">ita res gestast: angiporta haec certum est consectarier.</div><div class="speaker">Har.</div><div class="l">Si graderere tantum quantum loquere, iam esses ad forum.—</div><div class="speaker">Bal.</div><div class="l">Certumst mi hunc emortualem facere ex natali die.—</div></div><div class="textpart" id="index.xml-body.1_div.1_div.4_div.8"><h4><span class="headingNumber">1.4.8. </span></h4><div class="speaker">Sim.</div><div class="l">Bene ego illum tetigi, bene autem servos inimicum suom.</div><div class="l">nunc mihi certum est alio pacto Pseudolo insidias dare,</div><div class="l">quam in aliis comoediis fit, ubi cum stimulis aut flagris</div><div class="l">insidiantur: at ego iam intus promam viginti minas,</div><br /><div class="l">quas promisi si effecisset; obviam ei ultro deferam.</div><div class="l">nimis illic mortalis doctus, nimis vorsutus, nimis malus;</div><div class="l">superavit dolum Troianum átque Vlixem Pseudolus.</div><div class="l">nunc ibo intro, argentum promam, Pseudolo insidias dabo.—</div></div></div><div class="textpart" id="index.xml-body.1_div.1_div.5"><h3><span class="headingNumber">1.5. </span></h3><div class="textpart" id="index.xml-body.1_div.1_div.5_div.1"><h4><span class="headingNumber">1.5.1. </span></h4><div class="speaker">Psevdolvs</div><div class="l">Quid hóc? sicine hóc fit, pedés? statin án non?</div><div class="l">an íd voltis, út me hinc iacéntem aliquis tóllat?</div><div class="l">nam hércle si cécidero, véstrum erit flagítium.</div><div class="l">pérgitin pérgere? ah, sérviendúm mihi</div><br /><div class="l">hodie ést; magnum hoc vitiúm vino est:</div><div class="l">pedés captat prímum, luctátor dolósust.</div><div class="l">profécto edepol égo nunc probe habeo madúlsam:</div><div class="l">ita víctu excurato, íta magnis mundítiis <span class="add">⟨et⟩</span> dis dígnis,</div><div class="l">itaque ín loco festivó sumus festíve accepti.</div><br /><div class="l">quid opúst me multas agere ámbages? hoc</div><div class="l">est hómini quam ob rem vítam amet,</div><div class="l">hic ómnes voluptatés, in hoc omnés venustatés sunt:</div><div class="l">deis próximum esse árbitror.</div><div class="l">nam úbi amans complexúst amantem, úbi ad labra labélla adiungit,</div><br /><div class="l">úbi alter alterúm bilingui mánifesto inter sé prehendunt,</div><div class="l">ubi mámmam mammicula ópprimit aut, si lúbet, corpora condúplicantur,</div><div class="l">manu cándida cantharum dúlciferum propínat amicissíma amico:</div><div class="l">ibi iám neque esse alium alii ódiosum</div><div class="l">nec mólestum nec sermónibus morologís uti,</div><br /><div class="l">unguénta atque odóres, lemníscos, coróllas</div><div class="l">darí dapsilés, non ením parce prómi</div><div class="l">(victúm ceterum ne quís me roget):</div><div class="l">hóc ego modo átque erus minor húnc diem súmpsimus prothyme,</div><div class="l">póstquam opus meum ómne ut volui pérpetravi hóstibus fugatis.</div><br /><div class="l">illós accubántis, potántis, amántis</div><div class="l">cum scórtis relíqui, et meúm scortum ibídem,</div><div class="l">suó cordi atque ánimo opsequéntes. sed póstquam</div><div class="l">exúrrexi, oránt med ut sáltem.</div><div class="l">ad hunc me modum intuli illis satis facete,</div><br /><div class="l">nimis ex discipulina, quippe ego qui</div><div class="l">probe Ionica perdidici. sed palliolatim amictus</div><div class="l">sic haec incessi ludibundus.</div><div class="l">plaudúnt <span class="add">⟨et⟩</span> <span class="q">‘parúm’</span> clamitánt mi, ut revértar.</div><div class="l">óccepi dénuo, hóc modo: nólui</div><br /><div class="l">ídem; amicaé dabam mé meae,</div><div class="l">út me amarét: ubi círcumvortór, cado:</div><div class="l">id fúit naenia lúdo.</div><div class="l">ítaque dum enitór, prox, iam paene ínquinavi pállium.</div><div class="l">nímiae tum volúptati edepol</div><br /><div class="l">fúi ob casúm. datur cántharus: bibi.</div><div class="l">commúto ilicó pallium, íllud posívi;</div><div class="l">inde húc exií, crapulám dum amovérem.</div><div class="l">núnc ab ero ad erum méum maiorem vénio foedus cómmemoratum.</div><div class="l">áperite, aperite, heús, Simoni mé adesse aliquis núntiate.</div></div><div class="textpart" id="index.xml-body.1_div.1_div.5_div.2"><h4><span class="headingNumber">1.5.2. </span></h4><div class="speaker">Simo</div><div class="l">Vóx viri péssumi me éxciet foras.</div><div class="l">séd quid hoc? quó modo? quíd video ego?</div><div class="speaker">Ps.</div><div class="l">Cúm corona ébrium Pseúdolum tuom.</div><div class="speaker">Sim.</div><div class="l">Líbere hercle hóc quidem. séd vide statum.</div><br /><div class="l">núm mea grátia pértimescít magis?</div><div class="l">cógito, saéviter blanditerne ádloquar.</div><div class="l">sed me hóc votat vim fácere nunc</div><div class="l">quód fero, sí qua in hoc spés sitast mihi.</div><div class="speaker">Ps.</div><div class="l">Vír malus viro óptumo obviam it.</div><div class="speaker">Sim.</div><br /><div class="l">Dí te ament, Pseúdole. fú i in malám crucem.</div><div class="speaker">Ps.</div><div class="l">Cur égo adflictor?</div><div class="speaker">Sim.</div><div class="l">Quid tú, malum, in os igitúr mi ebrius inrúctas?</div><div class="speaker">Ps.</div><div class="l">Mólliter síc tene mé, cave né cadam:</div><div class="l">non vídes me ut madide mádeam?</div><div class="speaker">Sim.</div><div class="l">Quae ístaec audáciast, té sic intérdius</div><br /><div class="l">cúm corolla ébrium incédere?</div><div class="speaker">Ps.</div><div class="l">Lubet.</div><div class="speaker">Sim.</div><div class="l">Quíd, lubet? pérgin ructáre in os mihi?</div><div class="speaker">Ps.</div><div class="l">Suávis ructús mihi est. síc sine, Simo.</div><div class="speaker">Sim.</div><div class="l">Credo équidem potesse té, scelus,</div><div class="l">Mássici móntis ubérrumos quáttuor</div><br /><div class="l">frúctus ebíbere in hora úna.</div><div class="speaker">Ps.</div><div class="l">Hiberna áddito.</div><div class="speaker">Sim.</div><div class="l">Hau mále mones, sed díc tamen,</div><div class="l">únde onustám celocem ágere te praédicem?</div><div class="speaker">Ps.</div><div class="l">Cúm tuo fílio pérpotaví modo.</div><div class="l">séd, Simo, ut probe táctus Ballio est!</div><br /><div class="l">quaé tibi díxi, ut effécta reddidi!</div><div class="speaker">Sim.</div><div class="l">Péssumu<span class="expan"><span class="abbr">’</span><span class="ex">(s e)</span></span>s homo.</div><div class="speaker">Ps.</div><div class="l">Mulier haec facit.</div><div class="l">cúm tuo fílio líbera accubat.</div><div class="speaker">Sim.</div><div class="l">ómnia, ut quícque egisti, órdine scio.</div><div class="speaker">Ps.</div><div class="l">Quíd ergo dubitas dáre mi argentum?</div><div class="speaker">Sim.</div><div class="l">Iús petis, fateór. tene.</div><div class="speaker">Ps.</div><br /><div class="l">át negabás daturum ésse te mihi.</div><div class="l">onera húnc hominem atque me cónsequere hac.</div><div class="speaker">Sim.</div><div class="l">Egone ístum onerém?</div><div class="speaker">Ps.</div><div class="l">Onerábis, scio.</div><div class="speaker">Sim.</div><div class="l">Quid ego huíc homini faciám? satin ultro et argéntum aufert et me ínridet?</div><div class="speaker">Ps.</div><div class="l">Vae víctis.</div><div class="speaker">Sim.</div><div class="l">Vorte ergo úmerum.</div><div class="speaker">Ps.</div><div class="l">Em.</div><div class="speaker">Sim.</div><div class="l">Hóc ego numquam rátus sum</div><br /><div class="l">fore me, út tibi fierem súpplex.</div><div class="l">heu heú heu.</div><div class="speaker">Ps.</div><div class="l">Desine.</div><div class="speaker">Sim.</div><div class="l">Dóleo.</div><div class="speaker">Ps.</div><div class="l">Ni doléres tu, ego dolérem.</div><div class="speaker">Sim.</div><div class="l">Quid? hoc aúferen, Pseudole mi, aps tuo ero?</div><div class="speaker">Ps.</div><div class="l">Lubentíssimo corde atque ánimo.</div><div class="speaker">Sim.</div><div class="l">Non aúdes, quaeso, aliquám partem mihi grátiam facere hinc árgenti?</div><div class="speaker">Ps.</div><div class="l">Non: mé dices avidum ésse hominem nam hinc númquam eris nummo dívitior;</div><br /><div class="l">neque té mei tergi mísereret, si hoc nón hodie ecfecíssem.</div><div class="speaker">Sim.</div><div class="l">Erit úbi te ulciscar, sí vivo.</div><div class="speaker">Ps.</div><div class="l">Quid mínitare? habeo térgum.</div><div class="speaker">Sim.</div><div class="l">Age sáne igitur.</div><div class="speaker">Ps.</div><div class="l">Redi.</div><div class="speaker">Sim.</div><div class="l">Quíd redeam?</div><div class="speaker">Ps.</div><div class="l">Redi módo: non eris decéptus.</div><div class="speaker">Sim.</div><div class="l">Redeó.</div><div class="speaker">Ps.</div><div class="l">Simul mecum <span class="add">⟨i⟩</span> pótatum.</div><div class="speaker">Sim.</div><div class="l">Egone éam?</div><div class="speaker">Ps.</div><div class="l">Fac quod te iúbeo:</div><div class="l">si is, aút dimidium aut plús etiam faxo hínc feres.</div><div class="speaker">Sim.</div><div class="l">Eo, duc mé quo vis.</div><div class="speaker">Ps.</div><br /><div class="l">Quid núnc? numquid íratus és aut mihi aút filió propter hás res, Simó?</div><div class="speaker">Sim.</div><div class="l">Nil profécto.</div><div class="speaker">Ps.</div><div class="l">I hac.</div><div class="speaker">Bal.</div><div class="l">Té sequor. quín vocas spéctatorés simul?</div><div class="speaker">Ps.</div><div class="l">Hércle me isti haú solent</div><div class="l">vocáre, neque ergo ego ístos;</div><div class="l">vérum si vóltis adplaúdere atque ádprobare</div><br /><div class="l">húnc gregem et fábulam,</div><div class="l">in crástinum vos vocábo.</div></div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>T. Maccius Plautus.
	    Date: 2016-11-18<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:28:44Z.
	       SAXON HE 9.8.0.5.
		 --></address></div></body></html>