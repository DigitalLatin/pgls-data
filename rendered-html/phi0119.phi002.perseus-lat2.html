<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Asinaria — Machine readable text</title><meta name="author" content="T. Maccius Plautus" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Asinaria — Machine readable text" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Asinaria — Machine readable text</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head">PROLOGVS</span></h3><div class="l">Hoc agite sultis, spectatores, nunciam,</div><div class="l">quae quidem mihi atque vobis res vertat bene</div><div class="l">gregique huíc et dominis atque conductoribus.</div><div class="l">face nunciam tu, praeco, omnem auritum poplum.</div><br /><div class="l">age nunc reside, cave modo ne gratiis.</div><div class="l">nunc quid processerim huc et quid mihi voluerim</div><div class="l">dicam: ut sciretis nomen huius fabulae;</div><div class="l">nam quod ad argumentum attinet, sane brevest.</div><div class="l">nunc quod me dixi velle vobis dicere,</div><br /><div class="l">dicam: húic nomen graece Onagost fabulae;</div><div class="l">Demophilus scripsit, Maccus vortit barbare;</div><div class="l">Asinariam volt esse, si per vos licet.</div><div class="l">inest lepos ludusque in hac comoedia,</div><div class="l">ridicula res est. date benigne operam mihi,</div><br /><div class="l">ut vos, ut alias, pariter nunc Mars adiuvet.</div></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><div class="textpart" id="index.xml-body.1_div.1_div.2_div.1"><h4><span class="headingNumber">1.2.1. </span></h4><div class="speaker">Libanvs</div><div class="l">Sicut tuom vis unicum gnatum tuae</div><div class="l">superesse vitae sospitem et superstitem,</div><div class="l">ita ted obtestor per senectutem tuam</div><div class="l">perque illam, quam tu metuis, uxorem tuam,</div><br /><div class="l">si quid med erga hodie falsum dixeris,</div><div class="l">ut tibi superstes uxor aetatem siet</div><div class="l">atque illa viva vivos ut pestem oppetas.</div><div class="speaker">Demaenetvs</div><div class="l">Per Dium Fidium quaeris: iurato mihi</div><div class="l">video necesse esse eloqui quidquid roges.</div><br /><div class="l"><span class="strikethrough">ita me obstinate <span class="abbr"> (adgressu's)</span><span class="expan">adgressu<span class="ex">(s e)</span>s</span>, ut non audeam</span></div><div class="l"><span class="strikethrough">profecto, percontanti quin promam omnia.</span></div><div class="l">proinde actutum istuc quid sit quod scire expetis</div><div class="l">eloquere: ut ipse scibo, te faciam ut scias.</div><div class="speaker">Lib.</div><div class="l">Dic obsecro hercle serio quod te rogem,</div><br /><div class="l">cave míhi mendaci quicquam.</div><div class="speaker">Dem.</div><div class="l">Quin tu ergo rogas?</div><div class="speaker">Lib.</div><div class="l">Num me illuc ducis, ubi lapis lapidem terit?</div><div class="speaker">Dem.</div><div class="l">Quid istúc est? aut ubi istúc est terrarum loci?</div><div class="speaker">Lib.</div><div class="l"><span class="strikethrough">Vbi flent nequam homines, qui polentam pinsitant.</span></div><div class="l">apud fústitudinas, ferricrepinas insulas,</div><br /><div class="l">ubi vivos homines mortui incursant boves.</div><div class="speaker">Dem.</div><div class="l">Modo pol percepi, Libane, quid istuc sit loci:</div><div class="l">ubi fit polenta, te fortasse dicere.</div><div class="speaker">Lib.</div><div class="l">Ah,</div><div class="l">neque hercle ego istuc dico nec dictum volo,</div><div class="l">teque obsecro hercle ut quae <span class="abbr"> (locutu's)</span><span class="expan">locutu<span class="ex">(s e)</span>s</span> despuas.</div><div class="speaker">Dem.</div><br /><div class="l">Fiat, geratur mos tibi.</div><div class="speaker">Lib.</div><div class="l">Age, age usque excrea.</div><div class="speaker">Dem.</div><div class="l">Etiamne?</div><div class="speaker">Lib.</div><div class="l">Age quaeso hercle usque ex penitis faucibus.</div><div class="l">etiam amplius.</div><div class="speaker">Dem.</div><div class="l">Nam quo usque?</div><div class="speaker">Lib.</div><div class="l">Vsque ad mortem volo.</div><div class="speaker">Dem.</div><div class="l">Cave sís malam rem.</div><div class="speaker">Lib.</div><div class="l">Vxoris dico, non tuam.</div><div class="speaker">Dem.</div><div class="l">Dono te ob istuc dictum, ut expers sis metu.</div><div class="speaker">Lib.</div><br /><div class="l">Di tibi dent quaecumque optes.</div><div class="speaker">Dem.</div><div class="l">Redde operam mihi.</div><div class="l">cur hoc ego ex te quaeram? aut cur miniter tibi</div><div class="l">propterea quod me non scientem feceris?</div><div class="l">aut cur postremo filio suscenseam,</div><div class="l">patres ut faciunt ceteri?</div><div class="speaker">Lib.</div><div class="l">Quid istúc novi est?</div><br /><div class="l">demiror quid sit et quo evadat sum in metu.</div><div class="speaker">Dem.</div><div class="l">Equidem scio iam, filius quod amet meus</div><div class="l">istanc meretricem e proxumo Philaenium.</div><div class="l">estne hoc ut dico, Libane?</div><div class="speaker">Lib.</div><div class="l">Rectam instas viam.</div><div class="l">ea res est. sed eum morbus invasit gravis.</div><div class="speaker">Dem.</div><br /><div class="l">Quid morbi est?</div><div class="speaker">Lib.</div><div class="l">Quia non suppetunt dictis data.</div><div class="speaker">Dem.</div><div class="l">Tune es adiutor nunc amanti filio?</div><div class="speaker">Lib.</div><div class="l">Sum vero, et alter noster est Leonida.</div><div class="speaker">Dem.</div><div class="l">Bene hercle facitis ét a me initis gratiam.</div><div class="l">verum meam uxorem, Libane, nescis qualis sit?</div><div class="speaker">Lib.</div><br /><div class="l">Tu primus sentis, nos tamen in pretio sumus.</div><div class="speaker">Dem.</div><div class="l">Fateór eam esse importunam atque incommodam.</div><div class="speaker">Lib.</div><div class="l">Posterius istuc dicis quam credo tibi.</div><div class="speaker">Dem.</div><div class="l">Omnes parentes, Libane, liberis suis,</div><div class="l">qui mi auscultabunt, facient obsequellam†</div><br /><div class="l">quippe quí mage amico utantur gnato et benevolo.</div><div class="l">atque ego me id facere studeo, volo amari a meis;</div><div class="l">volo mé patris mei similem, qui causa mea</div><div class="l">nauclerico ipse ornatu per fallaciam</div><div class="l">quam amabam abduxit ab lenone mulierem;</div><br /><div class="l">neque puduit eum id aetatis sycophantias</div><div class="l">struere et beneficiis me emere gnatum suom sibi.</div><div class="l">eos mé decretumst persequi mores patris.</div><div class="l">nam me hodie oravit Argyrippus filius,</div><div class="l">uti sibi amanti facerem argenti copiam;</div><br /><div class="l">et íd ego percupio obsequi gnato meo.</div><div class="l"><span class="strikethrough">volo amori obsecutum illius, volo amet me patrem.</span></div><div class="l">quamquam illum mater arte contenteque habet,</div><div class="l">patres ut consueverunt: ego mitto omnia haec.</div><div class="l">praesertim quom is me dignum quoi concrederet</div><br /><div class="l">habuit, me habere honorem eius ingenio decet;</div><div class="l">quom me adiit, ut pudentem gnatum aequomst patrem,</div><div class="l">cupio esse amicae quod det argentum suae.</div><div class="speaker">Lib.</div><div class="l">Cupis id quod cupere te nequiquam intellego.</div><div class="l">dotalem servom Sauream uxor tua</div><br /><div class="l">adduxit, cui plus in manu sit quam tibi.</div><div class="speaker">Dem.</div><div class="l">Argentum accepi, dote imperium vendidi.</div><div class="l">nunc verba in pauca conferam quid te velim.</div><div class="l">viginti iam usust filio argenti minis:</div><div class="l">face id ut paratum iam sit.</div><div class="speaker">Lib.</div><div class="l">Vnde gentium?</div><div class="speaker">Dem.</div><br /><div class="l">Me defraudato.</div><div class="speaker">Lib.</div><div class="l">Maxumas nugas agis:</div><div class="l">nudo detrahere vestimenta me iubes.</div><div class="l">defraudem te ego? age sís, tu sine pennis vola.</div><div class="l">tene ego defraudem, cui ipsi nihil est in manu,</div><div class="l">nisi quid tu porro uxorem defraudaveris?</div><div class="speaker">Dem.</div><br /><div class="l">Qua me, qua uxorem, qua tu servom Sauream</div><div class="l">potes, circumduce, aufer; promitto tibi</div><div class="l">non offuturum, si id hodie effeceris.</div><div class="speaker">Lib.</div><div class="l">Iubeas una opera me piscari in aere,</div><div class="l">venari autem rete iaculo in medio mari.†</div><div class="speaker">Dem.</div><br /><div class="l">Tibi optionem sumito Leonidam,</div><div class="l">fabricare quidvis, quidvis comminiscere:</div><div class="l">perficito, argentum hodie ut habeat filius,</div><div class="l">amicae quod det.</div><div class="speaker">Lib.</div><div class="l">Quid ais tu, Demaenete?</div><div class="speaker">Dem.</div><div class="l">Quid <span class="add">⟨vis?⟩</span></div><div class="speaker">Lib.</div><div class="l">Si forte in insidias devenero,</div><br /><div class="l">tun redimes me, si me hostes interceperint?</div><div class="speaker">Dem.</div><div class="l">Redimam.</div><div class="speaker">Lib.</div><div class="l">Tum tu igitur aliud cura quid lubet.</div><div class="l">ego eo ad forum, nisi quid vis.</div><div class="speaker">Dem.</div><div class="l">Ei, bene ambula.</div><div class="l">atque audin etiam?</div><div class="speaker">Lib.</div><div class="l">Ecce.</div><div class="speaker">Dem.</div><div class="l">Si quid te volam,</div><div class="l">ubi eris?</div><div class="speaker">Lib.</div><div class="l">Vbicumque libitum erit animo meo.</div><br /><div class="l">profecto nemo est quem iam dehinc metuam mihi</div><div class="l">ne quid nocere possit, cum tu mihi tua</div><div class="l">oratione omnem animum ostendisti tuom.</div><div class="l">quin te quoque ipsum facio haud magni, si hoc patro.</div><div class="l">pergam quo occepi atque ibi consilia exordiar.</div><div class="speaker">Dem.</div><br /><div class="l">Audin tu? apud Archibulum ego ero argentarium.</div><div class="speaker">Lib.</div><div class="l">Nempe in foro?</div><div class="speaker">Dem.</div><div class="l">Ibi, si quid opus fuerit.</div><div class="speaker">Lib.</div><div class="l">Meminero.—</div><div class="speaker">Dem.</div><div class="l">Non esse servos peior hoc quisquam potest</div><div class="l">nec magis versutus nec quo ab caveas aegrius.</div><div class="l">eidem homini, si quid recte curatum velis,</div><br /><div class="l">mandes: moriri sese misere mavolet,</div><div class="l">quam non perfectum reddat quod promiserit.</div><div class="l">nam ego illud argentum tam paratum filio</div><div class="l">scio esse quam me hunc scipionem contui.</div><div class="l">sed quid ego cesso ire ad forum, quo inceperam?</div><br /><div class="l"><span class="gap"> [...]</span> atque ibi manebo apud argentarium.—</div></div><div class="textpart" id="index.xml-body.1_div.1_div.2_div.2"><h4><span class="headingNumber">1.2.2. </span></h4><div class="speaker">Argyrippvs</div><div class="l">Sícine hoc fít? foras aédibus me éici?</div><div class="l">promerenti optume hocin preti redditur?</div><div class="l">bene merenti mala es, male merenti bona es;</div><div class="l">at malo cum tuo, nam iam ex hoc loco</div><br /><div class="l">íbo ego ad trés viros vóstraque ibi nómina</div><div class="l">faxo erunt, capitis te perdam ego et filiam,</div><div class="l">pérlecebrae, pérmities, ádulescentum exitium.</div><div class="l">nám mare haud ést mare, vós mare acérrumum;</div><div class="l">nam in mari repperi, hic elavi bonis.</div><br /><div class="l">ingrata atque inrita esse omnia intellego</div><div class="l">quae dedi et quod bene feci, at posthac tibi</div><div class="l">mále quod potero fácere faciam, méritoque id faciám tuo.</div><div class="l">ego pol te redigam eodem unde orta es, ad egestatis terminos,</div><div class="l">ego edepol te faciam ut quae sis nunc et quae fueris scias.</div><br /><div class="l">quae prius quam ístam adii atque amans ego animum méum isti dedi,</div><div class="l">sordido vitam oblectabas pane in pannis inopia,</div><div class="l">atque ea si érant, magnás habebas omnibus dis gratias;</div><div class="l">eadem nunc, cum est melius, me, cuius opera est, ignoras mala.</div><div class="l">reddam ego te ex fera fame mansuetem, me specta modo.</div><br /><div class="l">nam isti quid suscenseam ipsi? nihil est, nihil quicquam meret;</div><div class="l">tuo facit iussu, tuo imperio paret: mater tu, eadem era es.</div><div class="l">té ego ulciscar, té ego ut digna es perdam atque ut de me meres.</div><div class="l">at scelesta viden ut ne id quidem, me dignum esse existumat</div><div class="l">quém adeat, quem conloquatur quoique irato supplicet?</div><br /><div class="l">atque eccam inlecebra exit tandem; opinor hic ante ostium</div><div class="l">meo modo loquar quaé volam, quoniam intus non licitum est mihi.</div></div><div class="textpart" id="index.xml-body.1_div.1_div.2_div.3"><h4><span class="headingNumber">1.2.3. </span></h4><div class="speaker">Cleareta</div><div class="l">Vnum quodque istorum verbum nummis Philippis aureis</div><div class="l">non potest auferre hinc a me si quis emptor venerit;</div><div class="l">nec recte quae tu in nos dicis, aurum atque argentum merumst:</div><div class="l">fixus hic apud nós est animus tuos clavo Cupidinis.</div><br /><div class="l">remigio veloque quantum poteris festina et fuge:</div><div class="l">quam magis té in altum capessis, tam aestus te in portum refert.</div><div class="speaker">Argyr.</div><div class="l">Ego pol istum portitorem privabo portorio;</div><div class="l">ego te dehinc ut merita es de me et mea re tractare exsequar,</div><div class="l">quom tu med ut meritus sum non tractas atque eicis domo.</div><div class="speaker">Clear.</div><br /><div class="l">Magis istuc percipimus lingua dici, quam factis fore.</div><div class="speaker">Argyr.</div><div class="l">Solus solitudine ego ted atque ab egestate abstuli;</div><div class="l">solus si ductem, referre gratiam numquam potes.</div><div class="speaker">Clear.</div><div class="l">Solus ductato, si semper solus quae poscam dabis;</div><div class="l">semper tibi promissum habeto hac lege, dum superes datis.</div><div class="speaker">Argyr.</div><br /><div class="l">Qui modus dandi? nam numquam tu quidem expleri potes;</div><div class="l">modo quom accepisti, haud multo post aliquid quod poscas paras.</div><div class="speaker">Clear.</div><div class="l">Quid modist ductando, amando? numquamne expleri potes?</div><div class="l">modo remisisti, continuo iam ut remittam ad te rogas.</div><div class="speaker">A.</div><div class="l">Dedi equidem quod mecum egisti.</div><div class="speaker">C.</div><div class="l">Et tibi ego misi mulierem:</div><br /><div class="l">par pari datum hostimentumst, opera pro pecunia.</div><div class="speaker">A.</div><div class="l">Male agis mecum.</div><div class="speaker">C.</div><div class="l">Quid me accusas, si facio officium meum?</div><div class="l">nam neque fictum usquamst neque pictum neque scriptum in poematis</div><div class="l">ubi lena bene agat cum quiquam amante, quae frugi esse volt.</div><div class="speaker">Argyr.</div><div class="l">Mihi quidem te parcere aequomst tandem, ut tibi durem diu.</div><div class="speaker">Clear.</div><br /><div class="l">Non tu scis? quae amanti parcet, eadem sibi parcet parum.</div><div class="l">quasi piscis, itidemst amator lenae: nequam est, nisi recens;</div><div class="l">is habet sucum, is suavitatem, eum quo vis pacto condias,</div><div class="l">vel patinarium vel assum, verses quo pacto lubet:</div><div class="l">is dare volt, is se aliquid posci, nam ibi de pleno promitur;</div><br /><div class="l">neque ille scit quid det, quid damni faciat: illi rei studet.</div><div class="l">volt placere sese amicae, volt mihi, volt pedisequae,</div><div class="l">volt famulis, volt etiam ancillis; et quoque catulo meo</div><div class="l">subblanditur novos amator, se ut quom videat gaudeat.</div><div class="l">vera dico: ad suom quemque hominem quaestum esse aequomst callidum.</div><div class="speaker">Argyr.</div><br /><div class="l">Perdidici istaec esse vera damno cum magno meo.</div><div class="speaker">Clear.</div><div class="l">Si ecastor nunc habeas quod des, alia verba praehibeas;</div><div class="l">nunc quia nihil habes, maledictis te eam ductare postulas.</div><div class="speaker">A.</div><div class="l">Non meum est.</div><div class="speaker">C.</div><div class="l">Nec meum quidem edepol, ad te ut mittam gratiis.</div><div class="l">verum aetatis atque honoris gratia hoc fiet tui,</div><br /><div class="l">quia nobis lucro fuisti potius quam decori tibi:</div><div class="l">si mihi dantur duo talenta argenti numerata in manum,</div><div class="l">hanc tibi noctem honoris causa gratiis dono dabo.</div><div class="speaker">A.</div><div class="l">Quid si non est?</div><div class="speaker">C.</div><div class="l">Tibi non esse credam, illa alio ibit tamen.</div><div class="speaker">A.</div><div class="l">Vbi illaec quae dedi ante?</div><div class="speaker">C.</div><div class="l">Abusa. nam si ea durarent mihi,</div><br /><div class="l">mulier mitteretur ad te, numquam quicquam poscerem.</div><div class="l">diem aquam solem lunam noctem, haec argento non emo:</div><div class="l">ceterum quae volumus uti Graeca mercamur fide.</div><div class="l">quom a pistore panem petimus, vinum ex oenopolio,</div><div class="l">si aes habent, dant mercem: eadem nos discipulina utimur.</div><br /><div class="l">semper oculatae manus sunt nostrae, credunt quod vident.</div><div class="l">vetus est: <span class="q">‘nihili coactiost’</span> — scis cuius. non dico amplius.</div><div class="speaker">Argyr.</div><div class="l">Aliam nunc mi orationem despoliato praedicas,</div><div class="l">longe aliam, inquam, praebes nunc atque olim, quom dabam,</div><div class="l">aliam atque olim, quom inliciebas me ad te blande ac benedice.</div><br /><div class="l">tum mi aedes quoque arridebant, cum ad te veniebam, tuae;</div><div class="l">me unice unum ex omnibus te atque illam amare aibas mihi;</div><div class="l">ubi quid dederam, quasi columbae pulli in ore ambae meo</div><div class="l">usque eratis, meo de studio studia erant vostra omnia,</div><div class="l">usque adhaerebatis: quod ego iusseram, quod volueram</div><br /><div class="l">faciebatis, quod nolebam ac votueram, de industria</div><div class="l">fugiebatis, neque conari id facere audebatis prius.</div><div class="l">nunc neque quid velim neque nolim facitis magni, pessumae.</div><div class="speaker">Clear.</div><div class="l">Non tu scis? hic noster quaestus aucupi simillimust.</div><div class="l">auceps quando concinnavit aream, offundit cibum;</div><br /><div class="l">aves adsuescunt: nécesse est facere sumptum qui quaerit lucrum;</div><div class="l">saepe edunt: semel si sunt captae, rem solvont aucupi.</div><div class="l">itidem hic apud nos: aedes nobis area est, auceps sum ego,</div><div class="l">esca est meretrix, lectus inlex est, amatores aves;</div><div class="l">bene salutando consuescunt, compellando blanditer,</div><br /><div class="l">osculando, oratione vinnula, venustula.</div><div class="l">si papillam pertractavit, haud est ab re aúcupis;</div><div class="l">savium si sumpsit, sumere eum licet sine retibus.</div><div class="l">haecine te esse oblitum, in ludo qui fuisti tam diu?</div><div class="speaker">Argyr.</div><div class="l">Tua ista culpa est, quae discipulum semidoctum abs te amoves.</div><div class="speaker">Clear.</div><br /><div class="l">Remeato audacter, mercedem sí eris nactus: nunc abi.</div><div class="speaker">Argyr.</div><div class="l">Mane, mane, audi. dic, quid me aequom censes pro illa tibi dare,</div><div class="l">annum hunc ne cum quiquam alio sit?</div><div class="speaker">Clear.</div><div class="l">Tene? viginti minas;</div><div class="l">atque ea lege: si alius ad me prius attulerit, tu vale.</div><div class="speaker">A.</div><div class="l">At ego est etiam prius quam abis quod volo loqui.</div><div class="speaker">C.</div><div class="l">Dic quod lubet.</div><div class="speaker">A.</div><br /><div class="l">Non omnino iam perii, est relicuom quo peream magis.</div><div class="l">habeo unde istuc tibi quod poscis dem; sed in leges meas</div><div class="l">dabo, uti scire possis, perpetuom annum hunc mihi uti serviat</div><div class="l">nec quemquam interea alium admittat prorsus quam me ad se virum.</div><div class="speaker">Clear.</div><div class="l">Quin, si tu voles, domi sérvi qui sunt castrabo viros.</div><br /><div class="l">postremo ut voles nos esse, syngraphum facito adferas;</div><div class="l">ut voles, ut tibi lubebit, nobis legem imponito:</div><div class="l">modo tecum una argentum adferto, facile patiar cetera.</div><div class="l">portitorum símillumae sunt ianuae lenoniae:</div><div class="l">si adfers, tum patent, si non est quod des, aedes non patent.—</div><div class="speaker">Argyr.</div><br /><div class="l">Interii, si non invenio ego illas viginti minas,</div><div class="l">et profecto, nisi illud perdo argentum, pereundum est mihi.</div><div class="l">nunc pergam ad forum atque experiar opibus, omni copia,</div><div class="l">supplicabo, exobsecrabo ut quemque amicum videro,</div><div class="l">dignos indignos adire atque experiri certumst mihi,†</div><br /><div class="l">nam si mutuas non potero, certumst sumam faenore.—</div></div></div><div class="textpart" id="index.xml-body.1_div.1_div.3"><h3><span class="headingNumber">1.3. </span></h3><div class="textpart" id="index.xml-body.1_div.1_div.3_div.1"><h4><span class="headingNumber">1.3.1. </span></h4><div class="speaker">Libanvs</div><div class="l">Hercle vero, Libane, nunc te meliust expergiscier</div><div class="l">atque argento comparando fingere fallaciam.</div><div class="l">iam diu est factúm quom discesti ab ero atque abiisti ad forum,</div><div class="l"><span class="strikethrough">igitur inveniundo argento ut fingeres fallaciam.</span></div><br /><div class="l">ibi tu ad hoc diei tempus dormitasti in otio.</div><div class="l">quin tu abs te socordiam omnem reice et segnitiem amove</div><div class="l">atque ad ingenium vetus versutum te recipis tuom.</div><div class="l">serva erum, cave tú idem faxis alii quod servi solent,</div><div class="l">quí ad eri fraudationem callidum ingenium gerunt.</div><br /><div class="l">unde sumam? quem intervortam? quo hanc celocem conferam?</div><div class="l">impetritum, inauguratumst: quovis admittunt aves,</div><div class="l">picus et cornix ab laeva, corvos parra ab dextera</div><div class="l">consuadent; certum herclest vostram consequi sententiam.</div><div class="l">sed quid hoc, quod picus ulmum tundit? non temerariumst.</div><br /><div class="l">certe hercle ego quantum ex augurio éius pici intellego,</div><div class="l">aut mihi in mundo sunt virgae aut atriensi Saureae.</div><div class="l">sed quid illúc, quod exanimatus currit huc Leonida?</div><div class="l">metuo quom illic obscaevavit meae falsae fallaciae.</div></div><div class="textpart" id="index.xml-body.1_div.1_div.3_div.2"><h4><span class="headingNumber">1.3.2. </span></h4><div class="speaker">Leonida</div><div class="l">Vbi ego nunc Libanum requiram aut familiarem filium,</div><div class="l">ut ego illos lubentiores faciam quam Lubentiast?</div><div class="l">maximam praedam et triumphum eis adfero adventu meo.</div><div class="l">quando mecum pariter potant, pariter scortari solent,</div><br /><div class="l">hanc quidem, quam nactus, praedam pariter cum illis partiam.</div><div class="speaker">Lib.</div><div class="l">Illic homo aedis compilavit, more si fecit suo.</div><div class="l">vae illi, qui tam indiligenter observavit ianuam.</div><div class="speaker">Leon.</div><div class="l">Aetatem velim servire, Libanum ut conveniam modo.</div><div class="speaker">Lib.</div><div class="l">Mea quidem hercle ópera liber numquam fies ocius.</div><div class="speaker">Leon.</div><br /><div class="l">Etiam de tergo ducentas plagas praegnatis dabo.</div><div class="speaker">Lib.</div><div class="l">Largitur peculium, omnem in tergo thensaurum gerit.</div><div class="speaker">Leon.</div><div class="l">Nam si huic sése occasioni tempus supterduxerit,</div><div class="l">numquam edepol quadrigis albis indipiscet postea;</div><div class="l">erum in óbsidione linquet, inimicum animos auxerit.</div><br /><div class="l">sed si mecum occasionem opprimere hanc, quae obvenit, studet,</div><div class="l">maximas opimitates, gaudio exfertissimas</div><div class="l">suis eris ille una mecum pariet, gnatoque et patri,</div><div class="l">adeo ut aetatem ambo ambobus nobis sint obnoxii,</div><div class="l">nostro devincti beneficio.</div><div class="speaker">Lib.</div><div class="l">Vinctos nescio quos ait;</div><br /><div class="l">non placet: metuo, in commune ne quam fraudem frausus sit.</div><div class="speaker">Leon.</div><div class="l">Perii ego oppido, nisi Libanum invenio iam, ubiubi est gentium.</div><div class="speaker">Lib.</div><div class="l">Illic homó socium ad malam rem quaerit quem adiungat sibi.</div><div class="l">non placet: pro monstro extemplo est, quando qui sudat tremit.</div><div class="speaker">Leon.</div><div class="l">Sed quid ego hic properans concesso pedibus, lingua largior?</div><br /><div class="l">quin ego hanc iubeo tacere, quae loquens lacerat diem?</div><div class="speaker">Lib.</div><div class="l">Edepol hominem ínfelicem, qui patronam comprimat.</div><div class="l">nam si quid sceleste fecit, lingua pro illo perierat.</div><div class="speaker">Leon.</div><div class="l">Adproperabo, ne post tempus praedae praesidium parem.</div><div class="speaker">Lib.</div><div class="l">Quae illaec praeda est? ibo advorsum atque electabo, quidquid est.</div><br /><div class="l">iubeo te salvere voce summa, quo ad vires valent.</div><div class="speaker">Leon.</div><div class="l">Gymnasium flagri, salveto.</div><div class="speaker">Lib.</div><div class="l">Quid agis, custos carceris?</div><div class="speaker">Leon.</div><div class="l">O catenarum colone.</div><div class="speaker">Lib.</div><div class="l">O virgarum lascivia.</div><div class="speaker">Leon.</div><div class="l">Quot pondo ted esse censes nudum?</div><div class="speaker">Lib.</div><div class="l">Non edepol scio.</div><div class="speaker">Leon.</div><div class="l">Scibam ego te nescire, at pol ego, qui ted expendi, scio:</div><br /><div class="l">nudus vinctus centum pondo es, quando pendes per pedes.</div><div class="speaker">Lib.</div><div class="l">Quo argumento istuc?</div><div class="speaker">Leon.</div><div class="l">Ego dicam, quo argumento et quo modo.</div><div class="l">ad pedes quando adligatumst aequom centumpondium,</div><div class="l">ubi manus manicae complexae sunt atque adductae ad trabem,</div><div class="l">nec dependes nec propendes—quin malus nequamque sis.</div><div class="speaker">Lib.</div><br /><div class="l">Vae tibi.</div><div class="speaker">Leon.</div><div class="l">Hoc testamento Servitus legat tibi.</div><div class="speaker">Lib.</div><div class="l">Verbivelitationem fieri compendi volo.</div><div class="l">Quid istud est negoti?</div><div class="speaker">Leon.</div><div class="l">Certum est credere.</div><div class="speaker">Lib.</div><div class="l">Audacter licet.</div><div class="speaker">Leon.</div><div class="l">Sis amanti subvenire familiari filio,</div><div class="l">tantum adest boni improviso, verum commixtum malo:</div><br /><div class="l">omnes de nobis carnificum concelebrabuntur dies.</div><div class="l">Libane, nunc audacia usust nobis inventa et dolis.</div><div class="l">tantum facinus modo invéni ego, ut nos dicamur duo</div><div class="l">omnium dignissumi esse, quo cruciatus confluant.</div><div class="speaker">Lib.</div><div class="l">Ergo mirabar quod dudum scapulae gestibant mihi,</div><br /><div class="l">hariolari quae occeperunt, sibi esse in mundo malum.</div><div class="l">quidquid est, eloquere.</div><div class="speaker">Leon.</div><div class="l">Magna est praeda cum magno malo.</div><div class="speaker">Lib.</div><div class="l">Si quidem omnes coniurati cruciamenta conferant,</div><div class="l">habeo opinor familiare tergum, ne quaeram foris.</div><div class="speaker">Leon.</div><div class="l">Si istam firmitudinem animi óptines, salvi sumus.</div><div class="speaker">Lib.</div><br /><div class="l">Quin si tergo res solvenda est, rapere cupio publicum:</div><div class="l">pernegabo atque obdurabo, periurabo denique.</div><div class="speaker">Leon.</div><div class="l">Em ista virtus est, quando usust qui malum fert fortiter;</div><div class="l">fortiter malum qui patitur, idem post potitur bonum.</div><div class="speaker">Lib.</div><div class="l">Quin rem actutum edisseris? cupio malum nanciscier.</div><div class="speaker">Leon.</div><br /><div class="l">Placide ergo unum quidquid rogita, ut adquiescam. non vides</div><div class="l">me ex cursura anhelitum etiam ducere?</div><div class="speaker">Lib.</div><div class="l">Age, age, mansero</div><div class="l">tuo arbitratu, vel adeo usque dum peris.</div><div class="speaker">Leon.</div><div class="l">Vbinam est erus?</div><div class="speaker">Lib.</div><div class="l">Maior apud forumst, minor hic est intus.</div><div class="speaker">Leon.</div><div class="l">Iam satis est mihi.</div><div class="speaker">Lib.</div><div class="l">Túm igitur tu dives es factus?</div><div class="speaker">Leon.</div><div class="l">Mitte ridicularia.</div><div class="speaker">Lib.</div><br /><div class="l">Mitto. <span class="gap"> [...]</span> istuc quod adfers aures exspectant meae.</div><div class="speaker">Le.</div><div class="l">Animum adverte, ut aeque mecum haéc scias.</div><div class="speaker">Li.</div><div class="l">Taceo.</div><div class="speaker">Le.</div><div class="l">Beas.</div><div class="l">meministin asinos Arcadicos mercatori Pellaeo</div><div class="l">nostrum vendere atriensem?</div><div class="speaker">Lib.</div><div class="l">Memini. quid tum postea?</div><div class="speaker">Leon.</div><div class="l">Em ergo is argentum huc remisit, quod daretur Saureae</div><br /><div class="l">pró asinis. adulescens venit modo, qui id argentum attulit.</div><div class="speaker">Lib.</div><div class="l">Vbi is homost?</div><div class="speaker">Leon.</div><div class="l">Iam devorandum censes, si conspexeris?</div><div class="speaker">Lib.</div><div class="l">Ita enim vero. sed tamen, tu nempe eos asinos praedicas</div><div class="l">vetulos, claudos, quibus subtritae ad femina iám erant ungulae?</div><div class="speaker">Leon.</div><div class="l">Ipsos, qui tibi subvectabant rure huc virgas ulmeas.</div><div class="speaker">Lib.</div><br /><div class="l">Teneo, atque idem te hinc vexerunt vinctum rus.</div><div class="speaker">Le.</div><div class="l">Memor es probe.</div><div class="l">verum in tonstrina ut sedebam, me infit percontarier,</div><div class="l">ecquem filium Stratonis noverim Demaenetum.</div><div class="l">dico me novisse extemplo et me eius servom praedico</div><div class="l">esse, et aedis demonstravi nostras.</div><div class="speaker">Lib.</div><div class="l">Quid tum postea?</div><div class="speaker">Leon.</div><br /><div class="l">Ait se ob asinos ferre argentum átriensi Saureae,</div><div class="l">viginti minas, séd eum sese non nosse hominem qui siet,</div><div class="l">ipsum vero se novisse callide Demaenetum.</div><div class="l">quoniam ille elocutus haec sic—</div><div class="speaker">Lib.</div><div class="l">Quid tum?</div><div class="speaker">Leon.</div><div class="l">Ausculta ergo, scies.</div><div class="l">extemplo facio facetum me atque magnificum virum,</div><br /><div class="l">dico med esse atriensem. sic hoc respondit mihi:</div><div class="l">“ego pol Sauream non novi neque qua facie sit scio.</div><div class="l">te non aequomst suscensere. sí erum vis Demaenetum,</div><div class="l">quém ego novi, adduce: argentum non morabor quin feras.”</div><div class="l">ego me dixi erum adducturum et me domi praesto fore;</div><br /><div class="l">ille in balineas iturust, inde huc veniet postea.</div><div class="l">quid nunc consili captandum censes? dic.</div><div class="speaker">Lib.</div><div class="l">Em istuc ago,</div><div class="l">quo modo argento intervortam et adventorem et Sauream.</div><div class="l">iam hoc opus est † exasceatum; nam si ille argentum prius</div><div class="l">hospes huc affert, continuo nos ambo exclusi sumus.</div><br /><div class="l">nam me hodie senex seduxit solum sorsum ab aedibus,</div><div class="l">mihi tibique interminatust nos futuros ulmeos,</div><div class="l">ní hodie Argyrippo éssent viginti argenti minae;</div><div class="l">iussit vel nos atriensem vel nos uxorem suam</div><div class="l">defraudare, dixit sese óperam promiscam dare.</div><br /><div class="l">nunc tu abi ad forum ad erum et narra haec ut nos acturi sumus:</div><div class="l">te ex Leonida futurum esse atriensem Sauream,</div><div class="l">dum argentum afferat mercator pró asinis.</div><div class="speaker">Leon.</div><div class="l">Faciam ut iubes.</div><div class="speaker">Lib.</div><div class="l">Ego illum interea hic oblectabo, prius si forte advenerit.</div><div class="speaker">Leon.</div><div class="l">Quid ais?</div><div class="speaker">Lib.</div><div class="l">Quid vis?</div><div class="speaker">Le.</div><div class="l">Pugno malam si tibi percussero,</div><br /><div class="l">mox cum Sauream imitabor, caveto ne suscenseas.</div><div class="speaker">Lib.</div><div class="l">Hercle vero tu cavebis ne me attingas, si sapis,</div><div class="l">né hodie malo cum auspicio nomen commutaveris.</div><div class="speaker">Leon.</div><div class="l">Quaeso, aequo animo patitor.</div><div class="speaker">L.</div><div class="l">Patitor tú item, cum ego te referiam.</div><div class="speaker">Leon.</div><div class="l">Dico ut usust fieri.</div><div class="speaker">Lib.</div><div class="l">Dico hercle ego quoque ut facturus sum.</div><div class="speaker">Leon.</div><br /><div class="l">Ne nega.</div><div class="speaker">Lib.</div><div class="l">Quin promitto, inquam, hostire contra ut merueris.</div><div class="speaker">Leon.</div><div class="l">Ego abeo, tu iam, scio, patiere. sed quis hic est? is est,</div><div class="l">ille est ipsus. iam ego recurro húc. tu hunc interea hic tene.</div><div class="l">volo seni narrare.</div><div class="speaker">Lib.</div><div class="l">Quin tuom officium facis ergo ac fugis?</div></div><div class="textpart" id="index.xml-body.1_div.1_div.3_div.3"><h4><span class="headingNumber">1.3.3. </span></h4><div class="speaker">Mercator</div><div class="l">Vt démonstratae súnt mihi, hasce aédis esse opórtet,</div><div class="l">Demaenetus ubi dicitur habitare. i, puere, pulta</div><div class="l">atque atriensem Sauream, si est intus, evocato huc.</div><div class="speaker">Lib.</div><div class="l">Quis nostras sic frangit fores? ohe, inquam, si quid audis.</div><div class="speaker">Merc.</div><br /><div class="l">Nemo etiam tetigit. sanun es?</div><div class="speaker">Lib.</div><div class="l">At censebam attigisse</div><div class="l">propterea, huc quia habebas iter. nolo ego fores conservas</div><div class="l">meas á te verberarier. sane ego sum amicus nostris.</div><div class="speaker">Merc.</div><div class="l">Pol haud periclum est, cardines ne foribus effringantur,</div><div class="l">si istoc exemplo omnibus qui quaerunt respondebis.</div><div class="speaker">Lib.</div><br /><div class="l">Ita haec morata est ianua: extemplo ianitorem</div><div class="l">clamat, procul si quem videt ire ad se calcitronem.</div><div class="l">sed quid venis? quid quaeritas?</div><div class="speaker">Merc.</div><div class="l">Demaenetum volebam.</div><div class="speaker">Lib.</div><div class="l">Si sit domi, dicam tibi.</div><div class="speaker">Merc.</div><div class="l">Quid eius atriensis?</div><div class="speaker">Lib.</div><div class="l">Nihilo mage intus est.</div><div class="speaker">Merc.</div><div class="l">Vbi est?</div><div class="speaker">Lib.</div><div class="l">Ad tonsorem ire dixit.</div><div class="speaker">Merc.</div><br /><div class="l">Conveni. sed post non redit?</div><div class="speaker">Lib.</div><div class="l">Non edepol. quid volebas?</div><div class="speaker">Merc.</div><div class="l">Argenti viginti minas, si adesset, accepisset.</div><div class="speaker">Lib.</div><div class="l">Qui pro istuc?</div><div class="speaker">Merc.</div><div class="l">Asinos vendidit Pellaeo mercatori</div><div class="l">mercatu.</div><div class="speaker">Lib.</div><div class="l">Scio. tu id nunc refers? iam hic credo eum adfuturum.</div><div class="speaker">Merc.</div><div class="l">Qua facie voster Saurea est? si is est, iam scire potero.</div><div class="speaker">Lib.</div><br /><div class="l">Macilentis malis, rufulus aliquantum, ventriosus,</div><div class="l">truculentis oculis, commoda statura, tristi fronte.</div><div class="speaker">Merc.</div><div class="l">Non potuit pictor rectius describere eius formam.</div><div class="speaker">Lib.</div><div class="l">Atque hercle ipsum adeo contuor, quassanti capite incedit.</div><div class="l">quisque obviam huic occesserit irato, vapulabit.</div><div class="speaker">Merc.</div><br /><div class="l">Siquidem hércle Aeacidinis minis animisque expletus incedit,</div><div class="l">si med iratus tetigerit, iratus vapulabit.</div></div><div class="textpart" id="index.xml-body.1_div.1_div.3_div.4"><h4><span class="headingNumber">1.3.4. </span></h4><div class="speaker">Leonida</div><div class="l">Quid hoc sít negoti, neminem meum dictum magni facere?</div><div class="l">Libanum in tonstrinam ut iusseram venire, is nullus venit.</div><div class="l">ne ille edepol tergo et cruribus consuluit haud decore.</div><div class="speaker">Merc.</div><div class="l">Nimis imperiosust.</div><div class="speaker">Lib.</div><div class="l">Vae mihi.</div><div class="speaker">Leon.</div><div class="l">Hodie salvere iussi</div><br /><div class="l">Libanum libertum? iam manu <span class="abbr"> (emíssu's)</span><span class="expan">emissu<span class="ex">(s e)</span>s</span>?</div><div class="speaker">Lib.</div><div class="l">Obsecro te.</div><div class="speaker">Leon.</div><div class="l">Ne tu hercle cum magno malo mihi obviam occessisti.</div><div class="l">cur non venisti, ut iusseram, in tonstrinam?</div><div class="speaker">Lib.</div><div class="l">Hic me moratust.</div><div class="speaker">Leon.</div><div class="l">Siquidem hércle nunc summum Iovem te dicas detinuisse</div><div class="l">atque is precator adsiet, malam rem effugies numquam.</div><br /><div class="l">tu, verbero, imperium meum contempsisti?</div><div class="speaker">Lib.</div><div class="l">Perii, hospes.</div><div class="speaker">Merc.</div><div class="l">Quaeso hercle noli, Saurea, mea causa hunc verberare.</div><div class="speaker">Leon.</div><div class="l">Vtinam nunc stimulus in manu mihi sit.</div><div class="speaker">Merc.</div><div class="l">Quiesce quaeso.</div><div class="speaker">Leon.</div><div class="l">Qui latera conteram tua, quae occalluere plagis.</div><div class="l">abscede ac sine me hunc perdere, qui semper me ira incendit,</div><br /><div class="l">cui numquam unam rem me licet semel praecipere furi,</div><div class="l">quin centiens eadem imperem atque ogganniam, itaque iam hercle</div><div class="l">clamore ac stomacho non queo labori suppeditare.</div><div class="l">iussin, sceleste, ab ianua hoc stercus hinc auferri?</div><div class="l">iussin columnis deici operas araneorum?</div><br /><div class="l">iussin in splendorem dari bullas has foribus nostris?</div><div class="l">nihil est: tamquam si claudus sim, cum fustist ambulandum.</div><div class="l">quia triduom hoc unum modo foro operam adsiduam dedo,</div><div class="l">dum reperiam qui quaeritet argentum in faenus, hic vos</div><div class="l">dormitis interea domi, atque erus in hara, haud aedibus, habitat.</div><br /><div class="l">em ergo hóc tibi.</div><div class="speaker">Lib.</div><div class="l">Hospes, te obsecro, defende.</div><div class="speaker">Merc.</div><div class="l">Saurea, oro,</div><div class="l">mea causa ut mittás.</div><div class="speaker">Leon.</div><div class="l">Eho, ecquis pro vectura olivi</div><div class="l">rem solvit?</div><div class="speaker">Lib.</div><div class="l">Solvit.</div><div class="speaker">Leon.</div><div class="l">Cui datumst?</div><div class="speaker">Lib.</div><div class="l">Sticho vicario ipsi</div><div class="l">tuo.</div><div class="speaker">Leon.</div><div class="l">Váh, delenire apparas, scio mihi vicarium esse,</div><div class="l">neque eo esse servom in aedibus eri quí sit pluris quam illest.</div><br /><div class="l">sed vina quaé heri vendidi vinario Exaerambo,</div><div class="l">iam pró eis satis fecit Sticho?</div><div class="speaker">Lib.</div><div class="l">Fecisse satis opinor,</div><div class="l">nam vidi huc ipsum adducere trapezitam Exaerambum.</div><div class="speaker">Leon.</div><div class="l">Sic dedero. prius quae credidi vix anno post exegi;</div><div class="l">nunc satagit: adducit domum etiam ultro et scribit nummos.</div><br /><div class="l">Dromo mercedem rettulit?</div><div class="speaker">Lib.</div><div class="l">Dimidio minus opinor.</div><div class="speaker">Leon.</div><div class="l">Quid relicuom?</div><div class="speaker">Lib.</div><div class="l">Aibat reddere quom extemplo redditum esset;</div><div class="l">nam retineri, ut quod sit sibi operis locatum efficeret.</div><div class="speaker">Leon.</div><div class="l">Scyphos quos utendos dedi Philodamo, rettulitne?</div><div class="speaker">Lib.</div><div class="l">Non etiam.</div><div class="speaker">Leon.</div><div class="l">Hem non? si velis da <span class="gap"> [...]</span> , commoda homini amico.</div><div class="speaker">Merc.</div><br /><div class="l">Perii hercle, iam hic me abegerit suo odio.</div><div class="speaker">Lib.</div><div class="l">Heús iam satis tu.</div><div class="l">audin quae loquitur?</div><div class="speaker">Leon.</div><div class="l">Audio et quiesco.</div><div class="speaker">Merc.</div><div class="l">Tandem, opinor,</div><div class="l">conticuit. nunc adeam optimum est, prius quam incipit tinnire.</div><div class="l">quam mox mi operam das?</div><div class="speaker">Leon.</div><div class="l">Ehem, óptume. quam dudum tu advenisti?</div><div class="l">non hercle te provideram (quaeso, ne vitio vortas),</div><br /><div class="l">ita iracundia obstitit oculis.</div><div class="speaker">Merc.</div><div class="l">Non mirum factum est.</div><div class="l">sed si domi est, Demaenetum volebam.</div><div class="speaker">Leon.</div><div class="l">Negat esse intus.</div><div class="l">verum istuc argentum tamen mihi si vis denumerare,</div><div class="l">repromittam istoc nomine solutam rem futuram.</div><div class="speaker">Merc.</div><div class="l">Sic potius, ut Demaeneto tibi ero praesente reddam.</div><div class="speaker">Lib.</div><br /><div class="l">Erus istunc novit atque erum hic.</div><div class="speaker">Merc.</div><div class="l">Ero huic praesente reddam.</div><div class="speaker">Lib.</div><div class="l">Da modo meo periculo, rem salvam ego exhibebo;</div><div class="l">nam si sciat noster senex fidem non esse huic habitam,</div><div class="l">suscenseat, quoi ómnium rerum ipsus semper credit.</div><div class="speaker">Leon.</div><div class="l">Non magni pendo. ne duit, si non volt. sic sine astet.</div><div class="speaker">Lib.</div><br /><div class="l">Da, inquam. vah, formido miser, ne hic me tibi arbitretur</div><div class="l">suasisse, sibi ne crederes. da, quaeso, ac ne formida:</div><div class="l">salvom hercle erit.</div><div class="speaker">Merc.</div><div class="l">Credam fore, dum quidem ipse in mánu habebo.</div><div class="l">peregrinus ego sum, Sauream non novi.</div><div class="speaker">Lib.</div><div class="l">At nosce sane.</div><div class="speaker">Merc.</div><div class="l">Sit, non sit, non edepol scio. si is est, eum esse oportet.</div><br /><div class="l">ego certe me incerto scio hoc daturum nemini homini.</div><div class="speaker">Leon.</div><div class="l">Hercle istum di omnes perduint. verbo cave supplicassis.</div><div class="l">ferox est viginti minas meas tractare sese.</div><div class="l">nemo accipit, aufer te domum, abscede hinc, molestus ne sis.</div><div class="speaker">Merc.</div><div class="l">Nimis iracunde. non decet superbum esse hominem servom.</div><div class="speaker">Leon.</div><br /><div class="l">Malo hercle iam magno tuo, ni isti nec recte dicis.</div><div class="speaker">Lib.</div><div class="l">Impure, nihili. non vides irasci?</div><div class="speaker">Leon.</div><div class="l">Perge porro.</div><div class="speaker">Lib.</div><div class="l">Flagitium hominis. da, óbsecro, argentum huic, ne male loquatur.</div><div class="speaker">Merc.</div><div class="l">Malum hercle vobis quaeritis.</div><div class="speaker">Leon.</div><div class="l">Crura hercle diffringentur,</div><div class="l">ni istum impudicum percies.</div><div class="speaker">Lib.</div><div class="l">Perii hercle. age impudice,</div><br /><div class="l">sceleste, non audes mihi scelesto subvenire?</div><div class="speaker">Leon.</div><div class="l">Pergin precari pessimo?</div><div class="speaker">Merc.</div><div class="l">Quae res? tun libero homini</div><div class="l">male servos loquere?</div><div class="speaker">Leon.</div><div class="l">Vapula.</div><div class="speaker">Merc.</div><div class="l">Id quidém tibi hercle fiet,</div><div class="l">ut vapules, Demaenetum simul ac conspexero hodie.</div><div class="l"><span class="strikethrough">in ius voco te.</span></div><div class="speaker">Leon.</div><div class="l"><span class="strikethrough">Non eo.</span></div><div class="speaker">Merc.</div><div class="l"><span class="strikethrough">Non is? memento.</span></div><div class="speaker">Leon.</div><div class="l"><span class="strikethrough">Memini.</span></div><div class="speaker">Merc.</div><br /><div class="l"><span class="strikethrough">Dabitur pol supplicium mihi de tergo vostro.</span></div><div class="speaker">Leon.</div><div class="l"><span class="strikethrough">Vae te.</span></div><div class="l"><span class="strikethrough">tibi quidem supplicium, carnufex, de nobis detur?†</span></div><div class="speaker">Merc.</div><div class="l"><span class="strikethrough">Atque etiam</span></div><div class="l"><span class="strikethrough">pro dictis vostris maledicis poenae pendentur mi hodie.</span></div><div class="speaker">Leon.</div><div class="l">Quid, verbero? ain tu, furcifer? erum nos fugitare censes?</div><div class="l">ei nunciam ad erum, quo vocas, iam dudum quo volebas.</div><div class="speaker">Merc.</div><br /><div class="l">Nunc demum? tamen numquam hinc feres argenti nummum, nisi me</div><div class="l">dare iusserit Demaenetus.</div><div class="speaker">Leon.</div><div class="l">Ita facito, age ambula ergo.</div><div class="l">tu contumeliam alteri facias, tibi non dicatur?</div><div class="l">tam ego homo sum quam tu.</div><div class="speaker">Me.</div><div class="l">Scilicet. ita res est.</div><div class="speaker">Le.</div><div class="l">Sequere hac ergo.</div><div class="l">praefiscini hoc nunc dixerim: nemo etiam me accusavit</div><br /><div class="l">merito meo, neque me alter est Athenis hodie quisquam,</div><div class="l">cui credi recte aeque putent.</div><div class="speaker">Merc.</div><div class="l">Fortassis. sed tamen me</div><div class="l">numquam hodie induces, ut tibi credam hoc argentum ignoto.</div><div class="l">lupus est homo homini, non homo, quom qualis sit non novit.</div><div class="speaker">Leon.</div><div class="l">Iam nunc secunda mihi facis. scibam huic te capitulo hodie</div><br /><div class="l">facturum satis pro iniuria; quamquam ego sum sordidatus,</div><div class="l">frugi tamen sum, nec potest peculium enumerari.</div><div class="speaker">Merc.</div><div class="l">Fortasse.</div><div class="speaker">Leon.</div><div class="l">Etiam † nunc dico Periphanes Rhodo mercator dives</div><div class="l">absente ero solus mihi talentum argenti soli</div><div class="l">adnumeravit et mihi crédidit, nequest deceptus in eo.</div><div class="speaker">Merc.</div><br /><div class="l">Fortasse.</div><div class="speaker">Leon.</div><div class="l">Atque etiam tu quoque ipse, si esses percontatus</div><div class="l">me ex aliis, scio pol crederes nunc quod fers.</div><div class="speaker">Merc.</div><div class="l">Haud negassim.—</div></div></div><div class="textpart" id="index.xml-body.1_div.1_div.4"><h3><span class="headingNumber">1.4. </span></h3><div class="textpart" id="index.xml-body.1_div.1_div.4_div.1"><h4><span class="headingNumber">1.4.1. </span></h4><div class="speaker">Cleareta</div><div class="l">Néqueon ego ted interdictis facere mansuetem meis?</div><div class="l">an ita tu es animata, ut qui matris éxpers imperio sies?</div><div class="speaker">Philaenivm</div><div class="l">Vbi piem Pietatem, si istoc more moratam tibi</div><div class="l">postulem placere, mater, mihi quo pacto praecipis?</div><div class="l"></div><div class="speaker">Clear.</div><div class="l"><span class="strikethrough">An decorum est adversari meis te praeceptis?</span></div><div class="speaker">Phil.</div><div class="l"><span class="strikethrough">Quid est?</span></div><div class="speaker">Clear.</div><div class="l">Hocine est pietatem colere, matris impérium minuere?</div><div class="speaker">Phil.</div><div class="l">Neque quae recte faciunt culpo neque quae delinquont amo.</div><div class="speaker">Clear.</div><div class="l">Satis dicacula es amatrix.</div><div class="speaker">Phil.</div><div class="l">Mater, is quaestus mihi est:</div><div class="l">lingua poscit, corpus quaerit; animus orat, res monet.</div><div class="speaker">Clear.</div><br /><div class="l">Ego te volui castigare, tu mi accusatrix ades.</div><div class="speaker">Phil.</div><div class="l">Neque edepol te accuso neque id me facere fas existimo.</div><div class="l">verum ego meas queror fortunas, cum illo quém amo prohibeor.</div><div class="speaker">Clear.</div><div class="l">Ecqua pars orationis de die dabitur mihi?</div><div class="speaker">Phil.</div><div class="l">Et meam partem loquendi ét tuam trado tibi;</div><br /><div class="l">ad loquendum atque ad tacendum tute habeas portisculum.</div><div class="l">quin pol si reposivi remum, sola ego in casteria</div><div class="l">ubi quiesco, omnis familiae causa consistit tibi.</div><div class="speaker">Clear.</div><div class="l">Quid ais tu, quam ego unam vidi mulierem audacissimam?</div><div class="l">quotiens te votui Argyrippum filium Demaeneti</div><br /><div class="l">compellare aut contrectare, conloquive aut contui?</div><div class="l">quid dedit? quid ad nos iussit deportari? an tu tibi</div><div class="l">verba blanda esse aurum rere, dicta docta pro datis?</div><div class="l">ultro amas, ultro expetessis, ultro ad te accersi iubes.</div><div class="l">illos qui dant, eos derides; qui deludunt, deperis.</div><br /><div class="l">an te id exspectare oportet, si quis promittat tibi</div><div class="l">te facturum divitem, si moriatur mater sua?</div><div class="l">†ecastor nobis periclum magnum et familiae portenditur,</div><div class="l">dum eius exspectamus mortem, ne nos moriamur fame.</div><div class="l">nunc adeo nisi mi huc argenti ádfert viginti minas,</div><br /><div class="l">ne ille ecastor hinc trudetur largus lacrumarum foras.</div><div class="l">hic dies summust <span class="gap"> [...]</span> apud me inópiae excusatio.</div><div class="speaker">Phil.</div><div class="l">Patiar, si cibo carere me iubes, mater mea.</div><div class="speaker">Clear.</div><div class="l">Non voto téd amare qui dant quoia amentur gratia.</div><div class="speaker">Phil.</div><div class="l">Quid si hic animus occupatust, mater, quid faciam? mone.</div><div class="speaker">C.</div><div class="l">Em,</div><br /><div class="l">meum caput contemples, si quidem ex re consultas tua.</div><div class="speaker">Phil.</div><div class="l">Etiam ópilio qui pascit, mater, alienas ovis,</div><div class="l">aliquam habet peculiarem, qui spem soletur suam.</div><div class="l">sine me amare unum Argyrippum ánimi causa, quem volo.</div><div class="speaker">Clear.</div><div class="l">Intro abi, nam te quidem edepol nihil est impudentius.</div><div class="speaker">Phil.</div><br /><div class="l">Audientem dicto, mater, produxisti filiam.</div></div><div class="textpart" id="index.xml-body.1_div.1_div.4_div.2"><h4><span class="headingNumber">1.4.2. </span></h4><div class="speaker">Libanvs</div><div class="l">Perfídiae laudes grátiasque habémus merito mágnas,</div><div class="l">quom nostris sycophantiis, dolis astutiisque,</div><div class="l"><span class="strikethrough">scapularum confidentia, virtute ulmorum freti</span></div><div class="l">qui advorsum stimulos, lamminas, crucesque compedesque,</div><br /><div class="l">nervos, catenas, carceres, numellas, pedicas, boias</div><div class="l">†indoctoresque acerrumos gnarosque nostri tergi,</div><div class="l"><span class="strikethrough">qui saepe ante in nostras scapulas cicatrices indiderunt</span></div><div class="l"><span class="gap"> [...]</span></div><div class="l">eae núnc legiones, copiae exercitusque eorum</div><br /><div class="l">vi pugnando periuriis nostris fugae potiti.</div><div class="l">id virtute huius † collegae meaque comitate</div><div class="l">factumst. qui me vir fortior ad sufferundas plagas?</div><div class="speaker">Leon.</div><div class="l">Edepol virtutes qui tuas non possis conlaudare</div><div class="l">sic ut ego possim, quae domi duellique male fecisti.</div><br /><div class="l">ne illa edepol pro merito tuo memorari multa possunt:</div><div class="l">ubi fidentem fraudaveris, ubi ero infidelis fueris,</div><div class="l">ubi verbis conceptis sciens libenter periuraris,</div><div class="l">ubi parietes perfoderis, in furto ubi sis prehensus,</div><div class="l">ubi saepe causam dixeris pendens adversus octo</div><br /><div class="l">artutos, audacis viros, valentis virgatores.</div><div class="speaker">Lib.</div><div class="l">Fateor profecto ut praedicas, Leonida, esse vera;</div><div class="l">verum edepol ne etiam túa quoque malefacta iterari multa</div><div class="l">et vero possunt: ubi sciens fideli infidus fueris,</div><div class="l">ubi prensus in furto sies manifesto et verberatus,</div><br /><div class="l"><span class="strikethrough">ubi periuraris, ubi sacro manus sis admolitus,</span></div><div class="l">ubi eris damno, molestiae et dedecori saepe fueris,</div><div class="l">ubi creditum quod sit tibi datum esse pernegaris,</div><div class="l"><span class="strikethrough">ubi amicae quám amico tuo fueris magis fidelis,</span></div><div class="l">ubi saepe ad languorem tua duritia dederis octo</div><br /><div class="l">validos lictores, ulmeis adfectos lentis virgis.</div><div class="l">num male relata est gratia, ut collegam collaudavi?</div><div class="speaker">Leon.</div><div class="l">Vt meque teque maxime atque ingenio nostro decuit.</div><div class="speaker">Lib.</div><div class="l">Iam omitte ista atque hoc quod rogo responde.</div><div class="speaker">Leon.</div><div class="l">Rogita quod vis.</div><div class="speaker">Lib.</div><div class="l">Argenti vinginti minas habesne?</div><div class="speaker">Leon.</div><div class="l">Hariolare.</div><br /><div class="l">edepol senem Demaenetum lepidum fuisse nobis:</div><div class="l">ut adsimulabat Sauream med esse quam facete!</div><div class="l">nimis aegre risum contini, ubi hospitem inclamavit,</div><div class="l">quod se absente mihi fidem habere noluisset.</div><div class="l">ut memoriter me Sauream vocabat atriensem!</div><div class="speaker">Li.</div><br /><div class="l">Mane dúm.</div><div class="speaker">Le.</div><div class="l">Quid est?</div><div class="speaker">Li.</div><div class="l">Philaenium estne haéc quae intus exit</div><div class="l">atque Argyrippus una?</div><div class="speaker">Leon.</div><div class="l">Opprime os, is est. subauscultemus.</div><div class="speaker">Lib.</div><div class="l">Lacrumantem lacinia tenet lacrumans. quidnam esse dicam?</div><div class="l">taciti auscultemus.</div><div class="speaker">Leon.</div><div class="l">Attatae, modo hercle in mentem venit,</div><div class="l">nimis véllem habere perticam.</div><div class="speaker">Lib.</div><div class="l">Quoi rei?</div><div class="speaker">Leon.</div><div class="l">Qui verberarem</div><br /><div class="l">asinos, si forte occeperint clamare hinc ex crumina.</div></div><div class="textpart" id="index.xml-body.1_div.1_div.4_div.3"><h4><span class="headingNumber">1.4.3. </span></h4><div class="speaker">Argyrippvs</div><div class="l">Cur me retentas?</div><div class="speaker">Philaenivm</div><div class="l">Quia tui amans abeuntis egeo.</div><div class="speaker">Arg.</div><div class="l">Vale.</div><div class="speaker">Phil.</div><div class="l">Aliquanto ámplius valerem, si hic maneres.</div><div class="speaker">Arg.</div><div class="l">Salve.</div><div class="speaker">Phil.</div><div class="l">Salvere me iubes, quoi tu abiens offers morbum.</div><div class="speaker">Arg.</div><div class="l">Mater supremam mihi tua dixit, domum ire iussit.</div><div class="speaker">Phil.</div><br /><div class="l">Acerbum funus filiae faciet, si te carendum est.</div><div class="speaker">Lib.</div><div class="l">Homo hercle hinc exclusust foras.</div><div class="speaker">Leon.</div><div class="l">Ita res est.</div><div class="speaker">A.</div><div class="l">Mitte quaeso.</div><div class="speaker">Phil.</div><div class="l">Quo nunc abis? quin tu hic manes?</div><div class="speaker">Arg.</div><div class="l">Nox, si voles, manebo.</div><div class="speaker">Lib.</div><div class="l">Audin hunc opera ut largus est nocturna? nunc enim esse</div><div class="l">negotiosum interdius videlicet Solonem,</div><br /><div class="l">leges ut conscribat, quibus se populus teneat. gerrae!</div><div class="l">qui sese parere apparent huius légibus, profecto</div><div class="l">numquam bonae frugi sient, dies noctesque potent.</div><div class="speaker">Leon.</div><div class="l">Ne iste hercle ab ista non pedem discedat, si licessit,</div><div class="l">qui nunc festinat atque ab hac minatur sese abire.</div><div class="speaker">Lib.</div><br /><div class="l">Sermoni iam finem face tuo, huius sermonem accipiam.</div><div class="speaker">Arg.</div><div class="l">Vale.</div><div class="speaker">Phil.</div><div class="l">Quo properas?</div><div class="speaker">Arg.</div><div class="l">Bene vale, apud Orcum te videbo.</div><div class="l">nam equidem me iam quantum potest a vita abiudicabo.</div><div class="speaker">Phil.</div><div class="l">Cur tu, obsecro, immerito meo me morti dedere optas?</div><div class="speaker">Arg.</div><div class="l">Ego te? quam si intellegam deficere vita, iam ipse</div><br /><div class="l">vitam meam tibi largiar et de mea ad tuam addam.</div><div class="speaker">Phil.</div><div class="l">Cur ergo minitaris mihi, te vitam esse amissurum?</div><div class="l">nam quid me facturam putas, si istuc quod dicis faxis?</div><div class="l">mihi certum est facere in me omnia eadem quae tu in te faxis.</div><div class="speaker">Arg.</div><div class="l">Oh melle dulci dulcior tu es.</div><div class="speaker">Phil.</div><div class="l">Certe enim tú vita es mi.</div><br /><div class="l">complectere.</div><div class="speaker">Arg.</div><div class="l">Facio lubens.</div><div class="speaker">Phil.</div><div class="l">Vtinam sic efferamur.</div><div class="speaker">Leon.</div><div class="l">O Libane, uti miser est homo qui amat.</div><div class="speaker">Lib.</div><div class="l">Immo hercle vero,</div><div class="l">qui pendet multo est miserior.</div><div class="speaker">Leon.</div><div class="l">Scio qui periclum feci.</div><div class="l">circum sistamus, alter hinc, hinc alter appellemus.</div><div class="l">ere, salve. sed num fumus est haec mulier quam amplexare?</div><div class="speaker">Arg.</div><br /><div class="l">Quidum?</div><div class="speaker">Leon.</div><div class="l">Quia oculi sunt tibi lacrumantes, eo rogavi.</div><div class="speaker">Arg.</div><div class="l">Patronus qui vobis fuit futurus, perdidistis.</div><div class="speaker">Leon.</div><div class="l">Equidem hercle nullum perdidi, ideo quia numquam ullum habui.</div><div class="speaker">Lib.</div><div class="l">Philaenium, salve.</div><div class="speaker">Phil.</div><div class="l">Dabunt di quae velitis vobis.</div><div class="speaker">Lib.</div><div class="l">Noctem tuam et vini cadum velim, si optata fiant.</div><div class="speaker">Arg.</div><br /><div class="l">Verbum cave fáxis, verbero.</div><div class="speaker">Lib.</div><div class="l">Tibi equidem, non mihi opto.</div><div class="speaker">Arg.</div><div class="l">Tum tu igitur loquere quod lubet.</div><div class="speaker">Lib.</div><div class="l">Hunc hercle verberare.</div><div class="speaker">Leon.</div><div class="l">Quisnam istuc adcredat tibi, cinaede calamistrate?</div><div class="l">tun verberes, qui pro cibo habeas te verberari?</div><div class="speaker">Arg.</div><div class="l">Vt vostrae fortunae meis praecedunt, Libane, longe,</div><br /><div class="l">qui hódie numquam ad vesperum vivam.</div><div class="speaker">Lib.</div><div class="l">Quapropter, quaeso?</div><div class="speaker">A.</div><div class="l">Quia ego hanc amó et haec me amat, huic quod dem nusquam quicquam est,</div><div class="l">hinc med amantem ex aedibus eiecit huius mater.</div><div class="l">argenti viginti minae me ad mórtem appulerunt,</div><div class="l">quas hodie aduléscens Diabolus ipsi daturus dixit,</div><br /><div class="l">ut hanc ne quoquam mitteret nisi ad se hunc annum totum.</div><div class="l">videtin viginti minae quid pollent quidve possunt?</div><div class="l">ille qui íllas perdit salvos est, ego qui non perdo pereo.</div><div class="speaker">Lib.</div><div class="l">Iam dedit argentum?</div><div class="speaker">Arg.</div><div class="l">Non dedit.</div><div class="speaker">Li.</div><div class="l">Bono animo es, ne formida.</div><div class="speaker">Leon.</div><div class="l">Secede huc, Libane, te volo.</div><div class="speaker">Lib.</div><div class="l">Si quid vis.</div><div class="speaker">Arg.</div><div class="l">Obsecro vos,</div><br /><div class="l">eadem istac opera suaviust complexos fabulari.</div><div class="speaker">Lib.</div><div class="l">Non omnia eadem aeque omnibus, ere, suavia esse scito:</div><div class="l">vobis est suave amantibus complexos fabulari,</div><div class="l">ego complexum huius nil moror, meum autem hic aspernatur.</div><div class="l">proinde istud facias ipse quod faciamus nobis suades.</div><div class="speaker">Arg.</div><br /><div class="l">Ego vero, et quidem edepol lubens. interea, si videtur,</div><div class="l">concedite istuc.</div><div class="speaker">Leon.</div><div class="l">Vin erum deludi?</div><div class="speaker">Lib.</div><div class="l">Dignust sane.</div><div class="speaker">Leon.</div><div class="l">Vin faciam ut te Philaenium praesente hoc amplexetur?</div><div class="speaker">Lib.</div><div class="l">Cupio hercle.</div><div class="speaker">Leon.</div><div class="l">Sequere hac.</div><div class="speaker">A.</div><div class="l">Ecquid est salutis? satis locuti.</div><div class="speaker">Leon.</div><div class="l">Auscultate atque operam date et mea dicta devorate.</div><br /><div class="l">primum omnium servos tuos nos esse non negamus;</div><div class="l">sed tibi si viginti minae argenti proferentur,</div><div class="l">quo nos vocabis nomine?</div><div class="speaker">Arg.</div><div class="l">Libertos.</div><div class="speaker">Leon.</div><div class="l">Non patronos?</div><div class="speaker">Arg.</div><div class="l">Id potius.</div><div class="speaker">Leon.</div><div class="l">Viginti minae hic insunt in crumina,</div><div class="l">has ego, si vis, tibi dabo.</div><div class="speaker">Arg.</div><div class="l">Di te servassint semper,</div><br /><div class="l">custos erilis, decus popli, thensaurus copiarum,</div><div class="l">salus interioris † corporis amorisque imperator.</div><div class="l">hic pone, hic istam colloca cruminam in collo plane.</div><div class="speaker">Leon.</div><div class="l">Nolo ego te, quí erus sis, mihi onus istuc sustinere.</div><div class="speaker">Arg.</div><div class="l">Quin tu labore liberas te atque istam imponis in me?</div><div class="speaker">Leon.</div><br /><div class="l">Ego baiulabo, tu, ut decet dominum, ante me ito inanis.</div><div class="speaker">Arg.</div><div class="l">Quid nunc?</div><div class="speaker">Leon.</div><div class="l">Quid est?</div><div class="speaker">Arg.</div><div class="l">Quin tradis huc cruminam pressatum umerum?</div><div class="speaker">Leon.</div><div class="l">Hanc, cui <span class="abbr"> (daturu's hanc)</span><span class="expan">daturu<span class="ex">(s e)</span>s</span>, iube petere atque orare mecum.</div><div class="l">nam istuc proclive est, quo iubes me plane collocare.</div><div class="speaker">Phil.</div><div class="l">Da, meus ocellus, mea rosa, mi ánime, mea voluptas,</div><br /><div class="l">Leonida, argentum mihi, ne nos diiunge amantis.</div><div class="speaker">Leon.</div><div class="l">Dic me igitur tuom passerculum, gallinam, coturnicem,</div><div class="l">agnellum, haedillum me tuom dic esse vel vitellum,</div><div class="l">prehende auriculis, compara labella cum labellis.</div><div class="speaker">Arg.</div><div class="l">Ten osculetur, verbero?</div><div class="speaker">Leon.</div><div class="l">Quam vero indignum visum est?</div><br /><div class="l">at qui pol hodie non feres, ni genua confricantur.</div><div class="speaker">Arg.</div><div class="l">Quidvis egestas imperat: fricentur. dan quod oro?</div><div class="speaker">Phil.</div><div class="l">Age, mi Leonida, obsecro, fer amanti ero salutem,</div><div class="l">redime istoc benefició te ab hoc, et tibi eme hunc isto argento.</div><div class="speaker">Leon.</div><div class="l">Nimis bélla es atque amabilis, et si hoc meum esset, hodie</div><br /><div class="l">numquam me orares quin darem: illum te orare meliust,</div><div class="l">illic hánc mihi servandam dedit. ei sane bella belle.</div><div class="l">cape hoc sis, Libane.</div><div class="speaker">Arg.</div><div class="l">Furcifer, etiam me delusisti?</div><div class="speaker">Leon.</div><div class="l">Numquam hercle facerem, genua ni tam nequiter fricares.</div><div class="l">age sis tu in partem nunciam hunc delude atque amplexare hanc.</div><div class="speaker">Lib.</div><br /><div class="l">Taceas, me spectes.</div><div class="speaker">Arg.</div><div class="l">Quin ad hunc, Philaenium, adgredimur,</div><div class="l">virum quidem pol optimum et non similem furis huius?</div><div class="speaker">Lib.</div><div class="l">Inambulandum est: nunc mihi vicissim supplicabunt.</div><div class="speaker">Arg.</div><div class="l">Quaeso hercle, Libane, sis erum tuis factis sospitari,</div><div class="l">da mi istas viginti minas. vides me amantem egere.</div><div class="speaker">Lib.</div><br /><div class="l">Videbitur. factum volo. redito huc conticinno.</div><div class="l">nunc istanc tantisper iube petere atque orare mecum.</div><div class="speaker">Phil.</div><div class="l">Amandone exorarier vis ted an osculando?</div><div class="speaker">Lib.</div><div class="l">Enim véro utrumque.</div><div class="speaker">P.</div><div class="l">Ergo, obsecro, ét tu utrumque nostrum serva.</div><div class="speaker">Arg.</div><div class="l">O Libane, mi patrone, mi trade istuc. magis decorumst</div><br /><div class="l">libertum potius quam patronum onus in via portare.</div><div class="speaker">Phil.</div><div class="l">Mi Libane, ocellus aureus, donum decusque amoris,</div><div class="l">amabo, faciam quod voles, da istuc argentum nobis.</div><div class="speaker">Lib.</div><div class="l">Dic igitur med aniticulam, columbam vel catellum,</div><div class="l">hirundinem, monerulam, passerculum putillum,</div><br /><div class="l">fac proserpentem bestiam me, duplicem ut habeam linguam,</div><div class="l">circumda torquem brachiis, meum collum circumplecte.</div><div class="speaker">Arg.</div><div class="l">Ten complectatur, carnufex?</div><div class="speaker">Lib.</div><div class="l">Quam vero indignus videor?</div><div class="l">ne istuc nequiquam dixeris tam indignum dictum in me,</div><div class="l">vehes pól hodie me, si quidem hoc argentum ferre speres.</div><div class="speaker">Arg.</div><br /><div class="l">Ten ego veham?</div><div class="speaker">Lib.</div><div class="l">Tun hoc feras argentum áliter a me?</div><div class="speaker">Arg.</div><div class="l">Perii hercle. si verum quidem et decorum erum vehere servom,</div><div class="l">inscende.</div><div class="speaker">Lib.</div><div class="l">Sic isti solent superbi subdomari.</div><div class="l">asta igitur, ut consuetus es puer olim. scin ut dicam?</div><div class="l">em sic. abi, laúdo, nec te equo magis est equos ullus sapiens.</div><div class="speaker">Arg.</div><br /><div class="l">Inscende actutum.</div><div class="speaker">Lib.</div><div class="l">Ego fecero. hem quid istúc est? ut tu incedis?</div><div class="l">demam hercle iam de hórdeo, tolutim ni badizas.</div><div class="speaker">Arg.</div><div class="l">Amabo, Libane, iam sat est.</div><div class="speaker">Lib.</div><div class="l">Numquam hercle hodie exorabis.</div><div class="l">nam iam calcari quadrupedo agitabo advorsum clivom,</div><div class="l">postidea ad pistores dabo, ut ibí cruciere currens.</div><br /><div class="l">asta ut descendam nunciam in proclivi, quamquam nequam es.</div><div class="speaker">Arg.</div><div class="l">Quid nunc, amabo? quoniam, ut est libitum, nos delusistis,</div><div class="l">datisne argentum?</div><div class="speaker">Lib.</div><div class="l">Si quidem mihi statuam et aram statuis</div><div class="l">atque ut deo mi hic immolas bovem: nam ego tibi Salus sum.</div><div class="speaker">Leon.</div><div class="l">Etiam tu, ere, istunc amoves abs te atque † ipse me adgredere</div><br /><div class="l">atque illa, sibi quae hic iusserat, mihi statuis supplicasque?</div><div class="speaker">Arg.</div><div class="l">Quem te autem divom nominem?</div><div class="speaker">Le.</div><div class="l">Fortunam, atque Obsequentem.</div><div class="speaker">Arg.</div><div class="l">Iam istoc es melior.</div><div class="speaker">Lib.</div><div class="l">An quid est homini Salute melius?</div><div class="speaker">Arg.</div><div class="l">Licet laúdem Fortunam, tamen ut ne Salutem culpem.</div><div class="speaker">Phil.</div><div class="l">Ecastor ambae sunt bonae.</div><div class="speaker">Arg.</div><div class="l">Sciam ubi boni quid dederint.</div><div class="speaker">Leon.</div><br /><div class="l">Opta id quod ut cóntingat tibi vis.</div><div class="speaker">Arg.</div><div class="l">Quid si optaro?</div><div class="speaker">Le.</div><div class="l">Eveniet.</div><div class="speaker">Arg.</div><div class="l">Opto annum hunc perpetuom mihi huius operas.</div><div class="speaker">Leon.</div><div class="l">Impetrasti.</div><div class="speaker">Arg.</div><div class="l">Ain vero?</div><div class="speaker">Leon.</div><div class="l">Certe inquam.</div><div class="speaker">Li.</div><div class="l">Ad me adi vicissim atque experire.</div><div class="l">exopta id quod vis maxime tibi evenire: fiet.</div><div class="speaker">Arg.</div><div class="l">Quid ego aliud exoptem amplius nisi illud cuius inópiast,</div><br /><div class="l">viginti argenti commodas minas, huius quas dem matri.</div><div class="speaker">Lib.</div><div class="l">Dabuntur, animo sis bono face, exoptata optingent.</div><div class="speaker">Arg.</div><div class="l">Vt consuevere, homines Salus frustratur et Fortuna.</div><div class="speaker">Leon.</div><div class="l">Ego caput huic argento fui hodie reperiundo.</div><div class="speaker">Lib.</div><div class="l">Ego pes fui.</div><div class="speaker">Arg.</div><div class="l">Quin nec caput nec pes sermoni apparet.</div><br /><div class="l">nec quid dicatis scire nec me cur ludatis possum.</div><div class="speaker">Lib.</div><div class="l">Satis iám delusum censeo. nunc rém ut est eloquamur.</div><div class="l">animum, Argyrippe, advorte sis. pater nos ferre hoc iussit</div><div class="l">argentum ad ted.</div><div class="speaker">Arg.</div><div class="l">Vt temperi opportuneque attulistis.</div><div class="speaker">Lib.</div><div class="l">Hic inerunt viginti minae bonae, mala opera partae;</div><br /><div class="l">has tibi nos pactis legibus dare iussit.</div><div class="speaker">Arg.</div><div class="l">Quid id est, quaeso?</div><div class="speaker">Lib.</div><div class="l">Noctem huius et cénam sibi ut dares.</div><div class="speaker">Arg.</div><div class="l">Iube advenire quaeso:</div><div class="l">meritissimo eius quae volet faciemus, qui hosce amores</div><div class="l">nostros dispulsos compulit.</div><div class="speaker">Leon.</div><div class="l"><span class="add">⟨Patierin, Argyrippe,⟩</span></div><div class="l">patrem hanc amplexari tuom?</div><div class="speaker">Arg.</div><div class="l">Haec faciet facile ut patiar.</div><br /><div class="l">Leonida, curre obsecro, patrem huc orato ut veniat.</div><div class="speaker">Leon.</div><div class="l">Iam dudum est intus.</div><div class="speaker">Arg.</div><div class="l">Hac quidem non venit.</div><div class="speaker">Le.</div><div class="l">Angiporto</div><div class="l">illac per hortum circum iit clam, ne quis se videret</div><div class="l">huc ire familiarium: ne uxor resciscat metuit.</div><div class="l">de argento si mater tua sciát ut sit factum—</div><div class="speaker">Arg.</div><div class="l">Heia,</div><br /><div class="l">bene dicite.</div><div class="speaker">Lib.</div><div class="l">Ite intro cito.</div><div class="speaker">Arg.</div><div class="l">Valete.—</div><div class="speaker">Leon.</div><div class="l">Et vos amate.—</div></div></div><div class="textpart" id="index.xml-body.1_div.1_div.5"><h3><span class="headingNumber">1.5. </span></h3><div class="textpart" id="index.xml-body.1_div.1_div.5_div.1"><h4><span class="headingNumber">1.5.1. </span></h4><div class="speaker">Diabolvs</div><div class="l">Agedum istum ostende quem conscripsti syngraphum</div><div class="l">inter me et amicam et lenam. leges pellege.</div><div class="l">nam tu poeta es prorsus ad eam rem unicus.</div><div class="speaker">Parasitvs</div><div class="l">Horrescet faxo lena, leges cum audiet.</div><div class="speaker">Diab.</div><br /><div class="l">Age quaeso mi hercle translege.</div><div class="speaker">Par.</div><div class="l">Audin?</div><div class="speaker">Diab.</div><div class="l">Audio.</div><div class="speaker">Par.</div><div class="l">“Diabolus Glauci filius Clearetae</div><div class="l">lenae dedit dóno argenti viginti minas,</div><div class="l">Philaenium ut secum esset noctes et dies</div><div class="l">hunc annum totum.”</div><div class="speaker">Diab.</div><div class="l">Neque cum quiquam alio quidem.</div><div class="speaker">Par.</div><br /><div class="l">Addone?</div><div class="speaker">Diab.</div><div class="l">Ádde, et scribas víde plane et probe.</div><div class="speaker">Par.</div><div class="l">“Alienum hóminem intro mittat neminem.</div><div class="l">quod illa aút amicum aút patronum nominet,</div><div class="l">aut quód illa amicae <span class="gap"> [...]</span> amatorem praedicet,</div><div class="l">fores occlusae ómnibus sint nisi tibi.</div><br /><div class="l">in foribus scribat occupatam ésse se.</div><div class="l">aut quod illa dicat peregre allatam epistulam,</div><div class="l">ne epistula quidem ulla sit in aedibus</div><div class="l">nec cerata adeo tabula; et si qua inutilis</div><div class="l">pictura sit, eam vendat: ni in quadriduo</div><br /><div class="l">abalienarit, quo abs te argentum acceperit,</div><div class="l">tuos arbitratus sit, comburas, si velis,</div><div class="l">ne illi sit cera, ubi facere possit litteras.</div><div class="l">vocet convivam neminem illa, tu voces;</div><div class="l">ad eorum ne quem óculos adiciat suos.</div><br /><div class="l">si quem alium aspexit, caeca continuo siet.</div><div class="l">tecum una potet, aeque pocla potitet:</div><div class="l">abs ted accipiat, tibi propinet, tu bibas,</div><div class="l">ne illa minus aut plus quam tu sapiat.”</div><div class="speaker">Diab.</div><div class="l">Satis placet.</div><div class="speaker">Par.</div><div class="l">“Suspiciones omnes ab se segreget.</div><br /><div class="l">neque illaec ulli pede pedém homini premat,</div><div class="l">cum surgat, neque <span class="add">⟨cum⟩</span> in lectum inscendat proximum,</div><div class="l">neque cum descendat inde, det cuiquam manum:</div><div class="l">spectandum ne cui ánulum det neque roget.</div><div class="l">talos ne cuiquam hómini admoveat nisi tibi.</div><br /><div class="l">cum iaciat, <span class="q">‘te’</span> ne dicat: nomen nominet.</div><div class="l">deam invocet sibi quam libebit propitiam,</div><div class="l">deum nullum; si magis religiosa fuerit,</div><div class="l">tibi dicat: tu pro illa ores ut sit propitius.</div><div class="l">neque illa ulli homini nutet, nictet, annuat.</div><br /><div class="l">post, si lucerna exstincta sit, ne quid sui</div><div class="l">membri commoveat quicquam in tenebris.”</div><div class="speaker">Diab.</div><div class="l">Optumest.</div><div class="l">ita scilicet facturam. verum in cubiculo—</div><div class="l">deme istuc—equidem illam moveri gestio.</div><div class="l">nolo illam habere causam et votitam dicere.</div><div class="speaker">Par.</div><br /><div class="l">Scio, cáptiones metuis.</div><div class="speaker">Diab.</div><div class="l">Verum.</div><div class="speaker">Par.</div><div class="l">Ergo ut iubes</div><div class="l">tollam.</div><div class="speaker">Diab.</div><div class="l">Quid ni?</div><div class="speaker">Par.</div><div class="l">Audi relicua.</div><div class="speaker">Diab.</div><div class="l">Loquere, audio.</div><div class="speaker">Par.</div><div class="l">“Neque ullum verbum faciat perplexabile,</div><div class="l">neque ulla lingua sciat loqui nisi Attica.</div><div class="l">forte sí tussire occepsit, ne sic tussiat,</div><br /><div class="l">ut cuiquam linguam in tussiendo proserat.</div><div class="l">quod illa aútem simulet, quasi gravedo profluat,</div><div class="l">hoc ne sic faciat: tu labellum abstergeas</div><div class="l">potius quam cuiquam savium faciat palam.</div><div class="l">nec mater lena ad vinum accedat interim,</div><br /><div class="l">nec ulli verbo male dicat. si dixerit,</div><div class="l">haec multa ei esto, vino viginti dies</div><div class="l">ut careat.”</div><div class="speaker">Diab.</div><div class="l">Pulchre scripsti. scitum syngraphum.</div><div class="speaker">Par.</div><div class="l">“Tum si coronas, serta, unguenta iusserit</div><div class="l">ancillam ferre Veneri aút Cupidini,</div><br /><div class="l">tuos servos servet, Venerine eas det an viro.</div><div class="l">si forte pure velle habere dixerit,</div><div class="l">tot noctes reddat spurcas quot pure habuerit.”</div><div class="l">haec sunt non nugae, non enim mortualia.</div><div class="speaker">Diab.</div><div class="l">Placent profecto leges. sequere intro.—</div><div class="speaker">Par.</div><div class="l">Sequor.—</div></div><div class="textpart" id="index.xml-body.1_div.1_div.5_div.2"><h4><span class="headingNumber">1.5.2. </span></h4><div class="speaker">Diab.</div><div class="l">Sequere hac. egone haec patiar aut taceam? emori</div><div class="l">me malim, quam haec non eius uxori indicem.</div><div class="l">ain tu? ápud amicam munus adulescentuli</div><div class="l">fungare, uxori excuses te et dicas senem?</div><br /><div class="l">praeripias scortum amanti atque argentum obicias</div><div class="l">lenae? suppiles clam domi uxorem tuam?</div><div class="l">suspendam potius me, quam tu haec tacita auferas.</div><div class="l">iam quidem hercle ad illam hinc ibo, quam tu propediem,</div><div class="l">nisi quídem illa ante occupassit te, effliges scio,</div><br /><div class="l">luxuriae sumptus suppeditare ut possies.</div><div class="speaker">Par.</div><div class="l">Ego sic faciundum censeo: me honestiust,</div><div class="l">quam te palam hanc rem facere, ne illa existimet</div><div class="l">amoris causa percitum id fecisse te</div><div class="l">magis quám sua caúsa.</div><div class="speaker">Diab.</div><div class="l">At pol qui dixti rectius.</div><br /><div class="l">tu ergo fac ut illi turbas lites concias;</div><div class="l">cum suo sibí gnato unam ad amicam de die</div><div class="l">potare, illam expilare <span class="add">⟨narra⟩</span>.</div><div class="speaker">Par.</div><div class="l">Ne mone,</div><div class="l">ego istud curabo.—</div><div class="speaker">Diab.</div><div class="l">At ego te opperiar domi.—</div></div></div><div class="textpart" id="index.xml-body.1_div.1_div.6"><h3><span class="headingNumber">1.6. </span></h3><div class="textpart" id="index.xml-body.1_div.1_div.6_div.1"><h4><span class="headingNumber">1.6.1. </span></h4><div class="l"></div><div class="speaker">Argyrippvs</div><div class="l"><span class="strikethrough">Age decumbamus sis, pater.</span></div><div class="speaker">Demaenetvs</div><div class="l"><span class="strikethrough">Vt iusseris,</span></div><div class="l"><span class="strikethrough">mi gnate, ita fiet.</span></div><div class="speaker">Arg.</div><div class="l"><span class="strikethrough">Pueri, mensam adponite.</span></div><div class="speaker">Dem.</div><div class="l">Numquídnam tibi moléstumst, gnate mí, si haec nunc mecum áccubat?</div><div class="speaker">Arg.</div><div class="l">Pietas, pater, oculis dolorem prohibet. quamquam ego istánc amo,</div><br /><div class="l">possum equidem inducere animum, ne aegre patiar quia tecum accubat.</div><div class="speaker">Dem.</div><div class="l">Decet verecundum esse adulescentem, Argyrippe.</div><div class="speaker">Arg.</div><div class="l">Edepol, pater,</div><div class="l">merito tuo facere possum.</div><div class="speaker">Dem.</div><div class="l">Age ergo, hoc agitemus convivium</div><div class="l">vino ut sermone suavi. nolo ego metui, amari mavolo,</div><div class="l">mi gnate, me abs te.</div><div class="speaker">Arg.</div><div class="l">Pol ego utrumque facio, ut aequom est filium.</div><div class="speaker">Dem.</div><br /><div class="l">Credam istuc, si esse te hilarum videro.</div><div class="speaker">A.</div><div class="l">An tu me tristem putas?</div><div class="speaker">D.</div><div class="l">Putem ego, quem videam aeque esse maestum ut quasi dies si dicta sit?</div><div class="speaker">Arg.</div><div class="l">Ne dixis istuc.</div><div class="speaker">Dem.</div><div class="l">Ne sic fueris: ilico ego non dixero.</div><div class="speaker">Arg.</div><div class="l">Em aspecta: rideo.</div><div class="speaker">Dem.</div><div class="l">Vtinam male qui mihi volunt sic rideant.</div><div class="speaker">Arg.</div><div class="l">Scio equidem quam ob rem me, pater, tu tristem credas nunc tibi:</div><br /><div class="l">quia istaéc est tecum. atque ego quidem hercle ut verum tibi dicam, pater,</div><div class="l">ea res me male habet; at non eo, quia tibi non cupiam quae velis;</div><div class="l">verum istam amo. aliam tecum esse equidem facile possum perpeti.</div><div class="speaker">D.</div><div class="l">At ego hanc volo.</div><div class="speaker">A.</div><div class="l">Ergo sunt quae exoptas: mihi quae ego exoptem volo.</div><div class="speaker">Dem.</div><div class="l">Vnum hunc diem perpetere, quoniam tibi potestatem dedi,</div><br /><div class="l">cum hac annum ut esses, atque amanti argenti feci copiam.</div><div class="speaker">A.</div><div class="l">Em istoc me facto tibi devinxti.</div><div class="speaker">D.</div><div class="l">Quin te ergo hilarum das mihi?</div></div><div class="textpart" id="index.xml-body.1_div.1_div.6_div.2"><h4><span class="headingNumber">1.6.2. </span></h4><div class="speaker">Artemona</div><div class="l">Áin tu meum virum híc potare, óbsecro, cum fílio</div><div class="l">et ad amicam detulisse argenti viginti minas</div><div class="l">meoque filio sciente id facere flagitium patrem?</div><div class="speaker">Parasitvs</div><div class="l">Neque divini neque mi humani posthac quicquam accreduas,</div><br /><div class="l">Artemona, si huius rei mé mendacem inveneris.</div><div class="speaker">Art.</div><div class="l">At scelesta ego praeter alios meum virum † frugi rata,</div><div class="l">siccum, frugi, continentem, amantem uxoris maxume.</div><div class="speaker">Par.</div><div class="l">At nunc dehinc scito illum ante omnes minimi mortalem preti,</div><div class="l">madidum, nihili, incontinentem atque osorem uxoris suae.</div><div class="speaker">Art.</div><br /><div class="l">Pol ni istaec vera essent, numquam faceret ea quae nunc facit.</div><div class="speaker">Par.</div><div class="l">Ego quoque hercle illum antehac hominem semper sum frugi ratus,</div><div class="l">verum hoc facto sese ostendit, qui quidem cum filio</div><div class="l">potet una atque una amicam ductet, decrepitus senex.</div><div class="speaker">Art.</div><div class="l">Hoc ecastor est quod ille it ad cenam cottidie.</div><br /><div class="l">ait sese ire ad Archidemum, Chaeream, Chaerestratum,</div><div class="l">Cliniam, Chremem, Cratinum, Diniam, Demosthenem:</div><div class="l">is apud scortum corruptelae est liberis, lustris studet.</div><div class="speaker">Par.</div><div class="l">Quin tu illum iubes ancillas rapere sublimen domum?</div><div class="speaker">Art.</div><div class="l">Tace modo. ne <span class="add">⟨ego⟩</span> illum ecastor miserum habebo.</div><div class="speaker">P.</div><div class="l">Ego istúc scio,</div><br /><div class="l">ita fore illi dum quidem cum íllo nupta eris.</div><div class="speaker">Art.</div><div class="l">Ego censeo.</div><div class="l">†eum etiam hominem in senatu dare operam aut clientibus,</div><div class="l">ibi labore delassatum noctem totam stertere:</div><div class="l">ille operé foris faciendo lassus noctu <span class="add">⟨ad me⟩</span> advenit;</div><div class="l">fundum alienum arat, incultum familiarem deserit.</div><br /><div class="l">is etiam corruptus porro suom corrumpit filium.</div><div class="speaker">Par.</div><div class="l">Sequere hac me modó, iam faxo ipsum hominem manifesto opprimas.</div><div class="speaker">Art.</div><div class="l">Nihil ecastor est quod facere mavelim.</div><div class="speaker">P.</div><div class="l">Mane dum.</div><div class="speaker">A.</div><div class="l">Quid est?</div><div class="speaker">Par.</div><div class="l">Possis, si forte accubantem tuom virum conspexeris</div><div class="l">cum corona amplexum amicam, si videas, cognoscere?</div><div class="speaker">A.</div><br /><div class="l">Possum ecastor.</div><div class="speaker">P.</div><div class="l">Em tibi hominem.</div><div class="speaker">A.</div><div class="l">Perii.</div><div class="speaker">P.</div><div class="l">Paulisper mane.</div><div class="l">aucupemus ex insidiis clanculum quam rem gerant.</div><div class="speaker">Arg.</div><div class="l">Quid modi, pater, amplexando facies?</div><div class="speaker">Dem.</div><div class="l">Fateor, gnate mi—</div><div class="speaker">Arg.</div><div class="l">Quid fatere?</div><div class="speaker">Dem.</div><div class="l">Me ex amore húius corruptum oppido.</div><div class="speaker">Par.</div><div class="l">Audin quid ait?</div><div class="speaker">Art.</div><div class="l">Audio.</div><div class="speaker">Dem.</div><div class="l">Egon ut non domo uxori meae</div><br /><div class="l">subripiam in deliciis pallam quam hábet, atque ad te deferam,</div><div class="l">non edepol conduci possum vita uxoris annua.</div><div class="speaker">Par.</div><div class="l">Censen tu illum hodié primum ire ádsuetum esse in ganeum?</div><div class="speaker">Art.</div><div class="l">Ille ecastor suppilabat me, quod ancillas meas</div><div class="l">suspicabar atque insontis miseras cruciabam.</div><div class="speaker">Arg.</div><div class="l">Pater,</div><br /><div class="l">iube dari vinum; iam dudum factum est cum primum bibi.</div><div class="speaker">Dem.</div><div class="l">Da, puere, ab summo. áge tu interibi ab infimo da savium.</div><div class="speaker">Art.</div><div class="l">Perii misera, ut osculatur carnufex, capuli decus.</div><div class="speaker">Dem.</div><div class="l">Edepol animam suaviorem aliquanto quam uxoris meae.</div><div class="speaker">Phil.</div><div class="l">Dic amabo, an fetet anima úxoris tuae?</div><div class="speaker">Dem.</div><div class="l">Nauteam</div><br /><div class="l">bibere malim, si necessum sit, quam illam oscularier.</div><div class="speaker">Art.</div><div class="l">Ain tandem? edepol ne tu istuc cum malo magno tuo</div><div class="l">Dixisti in me. sine, revenias modo domum, faxo ut scias</div><div class="l">quid pericli sit dotatae uxori vitium dicere.</div><div class="speaker">Phil.</div><div class="l">Miser ecastor es.</div><div class="speaker">Art.</div><div class="l">Ecastor dignus est.</div><div class="speaker">Arg.</div><div class="l">Quid ais, pater?</div><br /><div class="l">ecquid matrem amas?</div><div class="speaker">Dem.</div><div class="l">Egone illam? nunc amo, quia non adest.</div><div class="speaker">Arg.</div><div class="l">Quid cum adest?</div><div class="speaker">D.</div><div class="l">Periisse cupio.</div><div class="speaker">P.</div><div class="l">Amat homo hic te, ut praedicat.</div><div class="speaker">Art.</div><div class="l">Ne illa ecastor faenerato funditat: nam si domum</div><div class="l">redierit hodie, osculando ego ulciscar potissimum.</div><div class="speaker">Arg.</div><div class="l">Iace, pater, talos, ut porro nos iaciamus.</div><div class="speaker">Dem.</div><div class="l">Maxime.</div><br /><div class="l">te, Philaenium, mihi atque uxoris mortem. hoc Venerium est.</div><div class="l">pueri, plaudite et mi ob iactum cantharo mulsum date.</div><div class="speaker">Art.</div><div class="l">Non queo durare.</div><div class="speaker">Par.</div><div class="l">Si non didicisti fulloniam,</div><div class="l">non mirandum est. <span class="gap"> [...]</span> in oculos invadi optumum est.</div><div class="speaker">Art.</div><div class="l">Ego pol vivam et tu istaec hodie cum tuo magno malo</div><br /><div class="l">invocavisti.</div><div class="speaker">Par.</div><div class="l">Ecquis currit pollictorem accersere?</div><div class="speaker">Arg.</div><div class="l">Mater, salve.</div><div class="speaker">Art.</div><div class="l">Sat salutis.</div><div class="speaker">Par.</div><div class="l">Mortuost Demaenetus.</div><div class="l">tempus est subducere hinc me; pulchre hoc gliscit proelium.</div><div class="l">ibo ad Diabolum, mandata dicam facta ut voluerit,</div><div class="l">atque interea ut decumbamus suadebo, hi dum litigant.</div><br /><div class="l">poste demum huc cras adducam ad lenam, ut viginti minas</div><div class="l">ei det, in partem hac amanti ut liceat ei potirier.</div><div class="l">Argyrippus exorari spero poterit, ut sinat</div><div class="l">sese alternas cum illo noctes hac frui. nam ni impetro,</div><div class="l">regem perdidi: ex amore tantum est homini incendium.—</div><div class="speaker">Art.</div><br /><div class="l">Quid tibi hunc receptio ad te est meum virum?</div><div class="speaker">Phil.</div><div class="l">Pol me quidem</div><div class="l">miseram odio énicavit.</div><div class="speaker">Art.</div><div class="l">Surge, amator, i domum.</div><div class="speaker">Dem.</div><div class="l">Nullus sum.</div><div class="speaker">Art.</div><div class="l">Immo es, ne nega, omnium <span class="add">⟨unus⟩</span> pol nequissimus.</div><div class="l">at etiam cubat cuculus. surge, amator, i domum.</div><div class="speaker">Dem.</div><div class="l">Vae mihi.</div><div class="speaker">Art.</div><div class="l">Vera hariolare. surge, amator, i domum.</div><div class="speaker">Dem.</div><br /><div class="l">Abscede ergo paululum istuc.</div><div class="speaker">Art.</div><div class="l">Surge, amator, i domum.</div><div class="speaker">Dem.</div><div class="l">Iam obsecro, uxor.</div><div class="speaker">Art.</div><div class="l">Nunc uxorem me esse meministi tuam?</div><div class="l">modo, cum dicta in me ingerebas, odium, non uxor eram.</div><div class="speaker">Dem.</div><div class="l">Totus perii.</div><div class="speaker">Art.</div><div class="l">Quid tandem? anima fetetne uxoris tuae?</div><div class="speaker">Dem.</div><div class="l">Murram olet.</div><div class="speaker">Art.</div><div class="l">Iam subrupuisti pallam, quam scorto dares?</div><div class="speaker">Phil.</div><br /><div class="l">Ecastor qui subrupturum pallam promisit tibi.</div><div class="speaker">Dem.</div><div class="l">Non taces?</div><div class="speaker">Arg.</div><div class="l">Ego dissuadebam, mater.</div><div class="speaker">Art.</div><div class="l">Bellum filium.</div><div class="l">istoscine patrem aequom est mores liberis largirier?</div><div class="l">nilne te pudet?</div><div class="speaker">Dem.</div><div class="l">Pol, si aliud nil sit, tui me, uxor, pudet.</div><div class="speaker">Art.</div><div class="l">Cano capite te cuculum uxor ex lustris rapit.</div><div class="speaker">Dem.</div><br /><div class="l">Non licet manere (cena coquitur) dum cenem modo?</div><div class="speaker">Art.</div><div class="l">Ecastor cenabis hodie, ut dignus es, magnum malum.</div><div class="speaker">Dem.</div><div class="l">Male cubandum est: iudicatum me uxor abducit domum.</div><div class="speaker">Arg.</div><div class="l">Dicebam, pater, tibi, ne matri consuleres male.</div><div class="speaker">Phil.</div><div class="l">De palla memento, amabo.</div><div class="speaker">Dem.</div><div class="l">Iuben hanc hinc abscedere?</div><div class="speaker">Art.</div><br /><div class="l">I domum.</div><div class="speaker">Phil.</div><div class="l">Da savium etiam prius quam abis.</div><div class="speaker">Dem.</div><div class="l">I in crucem.</div><div class="speaker">Phil.</div><div class="l">Immo intro potius. sequere hac me, mí anime.</div><div class="speaker">Arg.</div><div class="l">Ego vero sequor.</div><div class="speaker">Grex</div><div class="l">Hic senex si quid clam uxorem suo animo fecit volup,</div><div class="l">neque novom neque mirum fecit nec secus quam alii solent;</div><div class="l">nec quisquam est tam ingenio duro nec tam firmo pectore,</div><br /><div class="l">quin ubi quicque occasionis sit sibi faciat bene.</div><div class="l">nunc si voltis deprecari huic seni ne vapulet,</div><div class="l">remur impetrari posse, plausum si clarum datis.</div></div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>T. Maccius Plautus.
	    Date: 2016-11-18<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:28:38Z.
	       SAXON HE 9.8.0.5.
		 --></address></div></body></html>