<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Ab urbe condita, books 31-38 - 32</title><meta name="author" content="Titus Livius (Livy)" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Ab urbe condita, books 31-38 - 32" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Ab urbe condita, books 31-38 - 32</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">liber XXXII</a></li></ul><!--TEI body--><div class="book" id="index.xml-body.1_div.1"><h2><span class="headingNumber">1. </span><span class="head">liber XXXII</span></h2><p><span class="">chapter 1</span> <span class="">section 1</span> consules praetoresque, cum idibus Martiis magistratum inissent, provincias sortiti sunt. <span class="">section 2</span> L. Lentulo Italia, P. Villio Macedonia, praetoribus L. Quinctio urbana, Cn. Baebio Ariminum, L. Valerio Sicilia, L. <span class="">section 3</span> Villio Sardinia evenit. Lentulus consul novas legiones scribere iussus, Villius a P. Sulpicio exercitum accipere; <span class="">section 4</span> in supplementum eius, quantum militum videretur, ut scriberet, ipsi permissum. praetori Baebio legiones, quas C. Aurelius consul habuisset, ita decretae, ut retineret eas, donec consul novo cum exercitu succederet; <span class="">section 5</span> in Galliam ubi is venisset, omnes <span class="pagebreak" id="index.xml-pb-d30e96">[Page p.52]</span> milites exauctorati domum dimitterentur praeter quinque milia socium; iis obtineri circa Ariminum provinciam satis esse. <span class="">section 6</span> prorogata imperia praetoribus prioris anni, C. Sergio, ut militibus, qui in Hispania Sicilia, Sardinia stipendia per multos annos fecissent agrum adsignandum curaret, <span class="">section 7</span> Q. Minucio, ut in Bruttiis idem de coniurationibus quaestiones, quas praetor cum fide curaque exercuisset, perficeret <span class="">section 8</span> et eos, quos sacrilegii compertos in vinculis Romam misisset, Locros mitteret ad supplicium, quaeque sublata ex delubro Proserpinae essent, reponenda cum piaculis curaret. <span class="">section 9</span> feriae Latinae pontificum decreto instauratae sunt, quod legati ab Ardea questi in senatu erant sibi in monte Albano Latinis carnem, ut adsolet, data non esse.</p><p><span class="">section 10</span> ab Suessa nuntiatum est duas portas quodque inter eas muri erat de caelo tactum; et Formiani legati aedem Iovis, item Ostienses aedem Iovis, et Veliterni Apollinis et Sangus aedes, et in Herculis aede capillum enatum; <span class="">section 11</span> et ex Bruttiis ab Q. Minucio propraetore scriptum eculeum cum quinque pedibus, pullos gallinaceos tris cum ternis pedibus natos esse.— <span class="">section 12</span> a P. Sulpicio proconsule ex Macedonia litterae adlatae, in quibus inter cetera scriptum erat lauream in puppi navis longae enatam. <span class="">section 13</span> priorum prodigiorum causa senatus censuerat, ut consules maioribus hostiis, quibus diis videretur, sacrificarent; <span class="">section 14</span> ob hoc unum <span class="corr">[prodigium]</span> haruspices in senatum vocati, atque ex responso eorum supplicatio populo in diem unum indicta et ad omnia pulvinaria res divinae factae.</p><p><span class="">chapter 2</span> <span class="">section 1</span> Carthaginienses eo anno argentum in <span class="corr">[stipendium]</span> impositum primum Romam advexerunt. <span class="">section 2</span> id quia probum non esse quaestores renuntiaverant, experientibusque pars quarta decocta erat, pecunia Romae <span class="corr">[mutua]</span> sumpta intertrimentum argenti expleverunt. <span class="">section 3</span> petentibus, deinde, ut, si iam videretur senatui, obsides sibi redderentur. <span class="corr">[centum]</span> redditi <span class="corr">[obsides;]</span> <span class="corr">[de]</span> ceteris, si in fide <span class="pagebreak" id="index.xml-pb-d30e166">[Page p.53]</span> <span class="">section 4</span> permanerent, <span class="corr">[spes]</span> facta. <span class="">section 5</span> petentibus iisdem, qui non reddebantur obsides, ut ab Norba, ubi parum commode essent, alio traducerentur, concessum, ut Signiam et Ferentinum transirent. <span class="">section 6</span> Gaditanis item petentibus remissum, ne praefectus Gadis mitteretur adversus id, quod iis in fidem populi Romani venientibus cum <span class="corr">[L.]</span> Marcio Septimo convenisset. et Narniensium legatis querentibus ad numerum sibi colonos non esse et immixtos quosdam non sui generis pro colonis se <span class="corr">[gerere,]</span> earum rerum causa tresviros creare L. Cornelius consul iussus. <span class="">section 7</span> creati P. et Sex. Aelii—Paetis <span class="corr">[fuit]</span> ambobus cognomen—et <span class="corr">[Cn.]</span> Cornelius Lentulus. quod Narniensibus datum, ut colonorum numerus augeretur, id Cosani petentes non impetraverunt.</p><p><span class="">chapter 3</span> <span class="">section 1</span> rebus, quae Romae agendae erant, perfectis consules in provincias profecti. <span class="">section 2</span> P. Villius in Macedoniam cum venisset, atrox seditio militum iam ante irritata nec satis in principio compressa excepit. <span class="">section 3</span> duo milia ea militum fuere, quae ex Africa post devictum Hannibalem in Siciliam, inde anno fere post in Macedoniam pro voluntariis transportata erant. id voluntate factum negabant: ab tribunis recusantes in naves impositos. <span class="">section 4</span> sed utcumque, seu iniuncta seu suscepta foret militia, et eam exhaustam, et finem aliquem militandi fieri aequum esse. <span class="">section 5</span> multis annis sese Italiam non vidisse; consenuisse sub armis in Sicilia, Africa, Macedonia; confectos iam se labore opere, <span class="">section 6</span> exangues tot acceptis vulneribus esse. consul causam postulandae missionis probabilem, si modeste peteretur, videri dixit; seditionis nec eam nec ullam aliam satis iustam causam esse. <span class="">section 7</span> itaque si manere ad signa et dicto parere velint, se de missione eorum ad senatum scripturum; modestia facilius quam pertinacia quod velint impetraturos.</p><p><span class="">chapter 4</span> <span class="">section 1</span> Thaumacos eo tempore Philippus summa vi oppugnabat aggeribus vineisque et iam arietem muris admoturus erat; <span class="">section 2</span> ceterum incepto absistere eum coegit <span class="pagebreak" id="index.xml-pb-d30e235">[Page p.54]</span> subitus Aetolorum adventus, qui Archidamo duce inter custodias Macedonum moenia ingressi nec nocte nec die finem ullum erumpendi nunc in stationes nunc in opera Macedonum faciebant. et adiuvabat eos natura ipsa loci. <span class="">section 3</span> namque Thaumaci a Pylis sinuque Maliaco per Lamiam eunti loco alto siti sunt in ipsis faucibus, <span class="">section 4</span> imminentes, quam Coelen vocant, Thessaliae; quae transeunti confragosa loca inplicatasque flexibus <span class="corr">[vallium]</span> vias, ubi ventum ad hanc urbem est, repente velut maris vasti sic universa panditur planities, ut subiectos campos terminare oculis <span class="corr">[haud]</span> facile queas. <span class="">section 5</span> ab eo miraculo Thaumaci appellati. nec altitudine solum tuta urbs, sed quod saxo undique absciso rupibus imposita est. <span class="">section 6</span> hae difficultates et quod haud satis dignum tanti laboris periculique pretium erat, <span class="">section 7</span> ut absisteret incepto Philippus, effecerunt. hiems quoque iam instabat, cum inde abscessit et in Macedoniam in hiberna copias reduxit. <span class="">chapter 5</span> <span class="">section 1</span> ibi ceteri quidem data quanticunque quiete temporis simul animos corporaque remiserant; <span class="">section 2</span> Philippum, quantum ab adsiduis laboribus itinerum pugnarumque laxaverat animum, tanto magis intentum in universum eventum belli curae angunt, non hostis modo timentem, qui terra marique urgebant, <span class="">section 3</span> sed nunc sociorum, nunc etiam popularium animos, ne et illi ad spem amicitiae Romanorum deficerent, et Macedonas ipsos cupido novandi res caperet. <span class="">section 4</span> itaque et in Achaiam legatos misit, simul qui iusiurandum—ita enim pepigerant, quotannis iuraturos in verba Philippi—exigerent, simul qui redderent Achaeis Orchomenon et Heraean et Triphylian Eleis <span class="italics">ademptam, <span class="">section 5</span> Megalopolitis</span> Alipheran, contendentibus numquam <span class="corr">[eam]</span> urbem fuisse ex Triphylia, sed sibi debere restitui, quia una esset ex iis, quae ad condendam Megalen polin ex concilio Arcadum contributae forent. <span class="">section 6</span> et cum Achaeis quidem per haec societatem firmabat; <span class="">section 7</span> <span class="italics">ad</span> Macedonum animos cum Heracliden amicum maxime invidiae sibi esse cerneret, multis criminibus oneratum <span class="pagebreak" id="index.xml-pb-d30e290">[Page p.55]</span> in vincla coniecit ingenti popularium gaudio. <span class="">section 8</span> bellum si quando umquam ante alias, <span class="">section 9</span> <span class="corr">[tum]</span> magna cura apparavit exercuitque in armis et Macedonas et mercennarios milites principioque veris cum Athenagora omnia externa auxilia quodque levis armaturae erat in Chaoniam per Epirum ad occupandas quae ad Antigoneam fauces sunt—Stena vocant Graeci—misit. <span class="">section 10</span> ipse post paucis diebus graviore secutus agmine, cum situm omnem regionis adspexisset, maxime idoneum ad muniendum locum credidit esse praeter amnem Aoum. <span class="">section 11</span> is inter montes, quorum alterum Meropum, alterum Asnaum incolae vocant, angusta valle fluit, iter exiguum super ripam praebens. Asnaum Athenagoram cum levi armatura tenere et communire iubet; ipse in Meropo posuit castra. <span class="">section 12</span> qua abscisae rupes erant, statio paucorum armatorum tenebat; qua minus tuta erant alia fossis, alia vallo, alia turribus muniebat. <span class="">section 13</span> magna tormentorum etiam vis, ut missilibus procul arcerent hostem, idoneis locis disposita est. tabernaculum regium pro vallo in conspecto maxime tumulo, ut terrorem hostibus suisque spem ex fiducia faceret, positum.</p><p><span class="">chapter 6</span> <span class="">section 1</span> consul per Charopum Epiroten certior factus, quos saltus cum exercitu insedisset rex, et ipse, cum Corcyrae hibernasset, vere primo in continentem travectus ad hostem ducere pergit. <span class="">section 2</span> quinque milia ferme ab regiis castris cum abesset, loco munito relictis legionibus ipse cum expeditis progressus <span class="corr">[ad]</span> speculanda loca postero die consilium habuit, <span class="">section 3</span> utrum per insessum ab hoste saltum, quamquam labor ingens <span class="corr">[periculumque]</span> proponeretur, transitum temptaret, an eodem itinere, <span class="">section 4</span> quo priore anno Sulpicius Macedoniam intraverat, circumduceret copias. hoc consilium per multos dies agitanti ei nuntius venit T. Quinctium consulem factum sortitumque provinciam Macedoniam maturato itinere iam Corcyram traiecisse.</p><p><span class="">section 5</span> Valerius Antias intrasse saltum Villium tradit, quia recto itinere nequiverit omnibus ab rege insessis, <span class="pagebreak" id="index.xml-pb-d30e340">[Page p.56]</span> secutum vallem, per quam mediam fertur Aous amnis, <span class="">section 6</span> ponte raptim facto in ripam, in qua erant castra regia, transgressum acie conflixisse; fusum fugatumque regem, castris exutum; <span class="">section 7</span> duodecim milia hostium eo proelio caesa, capta duo milia et ducentos et signa militaria centum triginta duo, equos ducentos triginta; aedem etiam Iovi in eo proelio votam, si res prospere gesta esset. <span class="">section 8</span> ceteri Graeci Latinique auctores, quorum quidem ego legi annales, nihil memorabile a Villio actum integrumque bellum insequentem consulem T. Quinctium accepisse tradunt.</p><p><span class="">chapter 7</span> <span class="">section 1</span> dum haec in Macedonia geruntur, consul alter L. Lentulus, qui Romae substiterat, comitia censoribus creandis habuit. <span class="">section 2</span> multis claris petentibus viris creati censores P. Cornelius Scipio Africanus et P. <span class="">section 3</span> Aelius Paetus. ii magna inter se concordia et senatum sine ullius nota legerunt et portoria venalicium Capuae Puteolisque, item Castrum portorium, quo in loco nunc oppidum est, fruendum locarunt colonosque eo trecentos—is enim numerus finitus ab senatu erat — adscripserunt et sub Tifatis Capuae agrum vendiderunt.</p><p><span class="">section 4</span> sub idem tempus L. Manlius Acidinus ex Hispania decedens, prohibitus a P. Porcio Laeca tribuno plebis ne ovans rediret, cum ab senatu impetrasset, privatus urbem ingrediens mille ducenta pondo argenti, triginta pondo ferme auri in aerarium tulit.</p><p><span class="">section 5</span> eodem anno Cn. Baebius Tamphilus, qui ab C. Aurelio, consule anni prioris, <span class="corr">[provinciam]</span> Galliam acceperat, temere ingressus Gallorum Insubrum finis prope cum toto exercitu est circumventus: supra sex milia et septingentos milites <span class="corr">[amisit;]</span> <span class="">section 6</span> tanta ex eo bello, quod iam timeri desierat, clades accepta est. ea res L. Lentulum consulem ab urbe excivit. <span class="">section 7</span> qui ut in provinciam venit plenam tumultus, trepido exercitu accepto praetorem multis probris increpitum provincia decedere atque abire Romam iussit. <span class="">section 8</span> neque ipse consul <span class="pagebreak" id="index.xml-pb-d30e385">[Page p.57]</span> memorabile quicquam gessit, comitiorum causa Romam revocatus; quae ipsa per M. <span class="corr">[Fulvium]</span> et M'. Curium <span class="corr">[tribunos]</span> plebis impediebantur, <span class="">section 9</span> quod T. Quinctium Flamininum consulatum ex quaestura petere non patiebantur: <span class="">section 10</span> iam aedilitatem praeturamque fastidiri, <span class="corr">[nec]</span> per honorum gradus, documentum sui dantis, nobiles homines tendere ad consulatum, sed transcendendo media summa imis continuare. <span class="">section 11</span> res ex campestri certamine in senatum pervenit. patres censuerunt, qui honorem, quem sibi capere per leges liceret, peteret, in eo populo creandi, quem velit, potestatem fieri aequum esse. <span class="">section 12</span> in auctoritate patrum fuere tribuni. creati consules Sex. Aelius Paetus et T. Quinctius Flamininus. <span class="">section 13</span> inde praetorum comitia habita. creati L. Cornelius Merula, M. Claudius Marcellus, M. Porcius Cato, C. Helvius, qui aediles plebis fuerant. ab iis ludi plebeii instaurati; et epulum <span class="corr">[Iovis]</span> fuit ludorum causa. <span class="">section 14</span> et ab aedilibus curulibus C. Valerio Flacco, <span class="corr">[flamine]</span> Diali, et C. <span class="corr">[Cornelio]</span> Cethego ludi Romani magno apparatu facti. <span class="">section 15</span> Ser. et C. Sulpicii Galbae pontifices eo anno mortui sunt; in eorum locum M. Aemilius Lepidus et Cn. Cornelius Scipio pontifices suffecti sunt.</p><p><span class="">chapter 8</span> <span class="">section 1</span> Sex. Aelius Paetus T. Quinctius Flamininus magistratu inito senatum in Capitolio cum habuissent, decreverunt patres, ut provincias Macedoniam atque Italiam consules compararent inter se sortirenturve; <span class="">section 2</span> utri eorum Macedonia evenisset, in supplementum legionum tria milia militum Romanorum scriberet et trecentos equites, item sociorum Latini nominis quinque milia peditum, quingentos equites. <span class="">section 3</span> alteri consuli novus omnis exercitus decretus. L. Lentulo, prioris anni consuli, prorogatum imperium, vetitusque aut ipse provincia decedere prius aut veterem deducere exercitum, quam cum legionibus novis consul venisset. <span class="">section 4</span> sortiti consules provincias; Aelio Italia, Quinctio Macedonia evenit. <span class="">section 5</span> praetores L. Cornelius Merula urbanam, <span class="pagebreak" id="index.xml-pb-d30e455">[Page p.58]</span> M. Claudius Siciliam, M. Porcius Sardiniam, C. <span class="">section 6</span> Helvius Galliam est sortitus. dilectus inde haberi est coeptus; nam praeter consulares exercitus praetoribus quoque iussi scribere milites erant, <span class="">section 7</span> Marcello in Siciliam quattuor milia peditum socium et Latini <span class="corr">[nominis]</span> et trecentos equites, Catoni in Sardiniam ex <span class="corr">[eodem]</span> genere militum duo milia peditum, ducentos equites, <span class="">section 8</span> ita ut ii praetores ambo, cum in provincias venissent, veteres dimitterent pedites equitesque.</p><p><span class="">section 9</span> Attali deinde regis legatos in senatum consules introduxerunt. ii regem classe sua copiisque omnibus terra marique rem Romanam iuvare quaeque imperarent Romani consules, impigre atque oboedienter ad <span class="corr">[eam]</span> diem fecisse cum exposuissent, vereri dixerunt, <span class="">section 10</span> ne id praestare ei per Antiochum regem ultra non liceret; vacuum namque praesidiis navalibus terrestribusque regnum Attali Antiochum invasisse. <span class="">section 11</span> itaque Attalum orare patres conscriptos, si sua classi suaque opera uti ad Macedonicum bellum vellent, mitterent ipsi praesidium ad regnum eius tutandum; si id <span class="corr">[nollent,]</span> ipsum ad sua defendenda cum classe ac reliquis copiis redire paterentur. <span class="">section 12</span> senatus legatis ita responderi iussit: quod rex Attalus classe copiisque <span class="corr">[aliis]</span> duces Romanos iuvisset, id gratum senatui esse; <span class="">section 13</span> auxilia nec ipsos missuros Attalo adversus Antiochum, socium et amicum populi Romani, nec Attali auxilia retenturos ultra, quam regi commodum esset; <span class="">section 14</span> semper populum Romanum alienis rebus arbitrio alieno usum; et principium et finem in potestatem ipsorum, qui ope sua velint adiutos Romanos, esse; <span class="">section 15</span> legatos ad Antiochum missuros, qui nuntient Attali naviumque eius et militum opera adversus Philippum communem hostem uti populum Romanum; <span class="">section 16</span> gratum eum facturum senatui, si regno Attali abstineat belloque absistat; aequum esse socios et amicos populi Romani reges inter se quoque ipsos pacem servare.</p><p><span class="">chapter 9</span> <span class="">section 1</span> consulem T. Quinctium ita habito dilectu, <span class="pagebreak" id="index.xml-pb-d30e519">[Page p.59]</span> ut eos fere legeret, qui in Hispania aut Africa meruissent, spectatae virtutis milites, properantem in provinciam prodigia nuntiata atque eorum procuratio Romae tenuerunt. <span class="">section 2</span> de caelo tacta erant via publica Veis, forum et aedes Iovis Lanuvi, Herculis aedes Ardeae, Capuae murus et turres et aedes, quae alba dicitur; <span class="">section 3</span> caelum ardere visum erat Arreti; terra Velitris trium iugerum spatio caverna ingenti desederat; Suessae Auruncae nuntiabant agnum cum duobus capitibus natum et Sinuessae porcum <span class="italics">cum</span> humano capite. <span class="">section 4</span> eorum prodigiorum causa supplicatio unum diem habita, et consules rebus divinis operam dederunt placatisque diis in provincias profecti sunt, Aelius cum Helvio praetore in Galliam; <span class="">section 5</span> exercitumque ab L. Lentulo acceptum, quem dimittere debebat, praetori tradidit, ipse novis legionibus, quas secum adduxerat, bellum gesturus. neque memorabilis rei quicquam gessit.</p><p><span class="">section 6</span> T. Quinctius alter consul maturius, quam priores soliti erant <span class="corr">[consules,]</span> a Brundisio cum tramisisset, Corcyram tenuit cum octo milibus peditum, equitibus octingentis. <span class="">section 7</span> ab Corcyra in proxima Epiri quinqueremi traiecit et in castra Romana magnis itineribus contendit. <span class="">section 8</span> inde Villio dimisso paucos moratus dies, dum se copiae ab Corcyra adsequerentur, consilium habuit, utrum recto itinere per castra hostium vim facere conaretur, <span class="">section 9</span> an ne temptata quidem re tanti laboris ac periculi per Dassaretios potius Lyncumque tuto circuitu Macedoniam intraret. <span class="">section 10</span> vicissetque ea sententia, ni timuisset, ne, cum a mari longius recessisset, emisso e manibus hoste, si, quod antea fecerat, solitudinibus silvisque se tutari rex voluisset, sine ullo effectu aestas extraheretur. <span class="">section 11</span> utcumque esset igitur, illo ipso tam iniquo loco adgredi hostem placuit. sed magis fieri id placebat, quam, quomodo fieret, satis expediebant; <span class="">chapter 10</span> <span class="">section 1</span> diesque quadraginta sine ullo conatu sedentes in conspectu hostium absumpserant. inde spes data Philippo est per Epirotarum gentem temptandae <span class="pagebreak" id="index.xml-pb-d30e558">[Page p.60]</span> pacis; <span class="">section 2</span> habitoque concilio delecti ad <span class="corr">[eam]</span> rem agendam Pausanias praetor et Alexander magister equitum consulem et regem, ubi in artissimas ripas Aous cogitur amnis, in conloquium adduxerunt. <span class="">section 3</span> summa postulatorum consulis erat: praesidia ex civitatibus rex deduceret; iis, quorum agros urbesque populatus esset, redderet res, quae comparerent; ceterorum aequo arbitrio aestimatio fieret. <span class="">section 4</span> Philippus aliam aliarum civitatium condicionem esse respondit: quas ipse cepisset, eas liberaturum; quae sibi traditae a maioribus essent, earum hereditaria ac iusta possessione non excessurum. <span class="">section 5</span> si quas quererentur belli clades eae civitates, cum quibus bellatum foret, arbitro quo vellent populorum, cum quibus pax utrisque fuisset, se usurum. <span class="">section 6</span> consul nihil ad id quidem arbitro aut iudice opus esse dicere; cui enim non apparere ab eo, qui prior arma intulisset, iniuriam ortam, nec Philippum ab ullis bello lacessitum priorem vim omnibus fecisse? <span class="">section 7</span> inde cum ageretur, quae civitates liberandae essent, Thessalos primos omnium nominavit consul. ad id vero adeo accensus indignatione est rex, ut exclamaret: 'quid victo gravius imperares, T. Quincti?', <span class="">section 8</span> atque ita se ex colloquio proripuit; et temperatum aegre est, quin missilibus, quia dirempti medio amni fuerant, pugnam inter se consererent. <span class="">section 9</span> postero die per excursiones ab stationibus primo in planitie satis ad id patenti multa levia commissa proelia sunt; <span class="">section 10</span> deinde recipientibus se regiis in arta et confragosa loca aviditate accensi certaminis eo quoque Romani penetravere. <span class="">section 11</span> pro his ordo et militaris disciplina et genus armorum erat, aptum tegendis corporibus; pro hoste loca et catapultae ballistaeque in omnibus prope rupibus quasi in muro dispositae. <span class="">section 12</span> multis hinc atque illinc vulneribus acceptis, cum etiam, ut in proelio iusto, aliquot cecidissent, nox pugnae finem fecit.</p><p><span class="">chapter 11</span> <span class="">section 1</span> cum in hoc statu res esset, pastor quidam a Charopo, principe Epirotarum, missus deducitur ad <span class="pagebreak" id="index.xml-pb-d30e596">[Page p.61]</span> consulem. <span class="">section 2</span> is se in eo saltu, qui regiis <span class="corr">[tum]</span> teneretur castris, armentum pascere solitum ait omnes montium eorum amfractus callesque nosse. <span class="">section 3</span> si secum aliquos consul mittere velit, se non iniquo nec perdifficili aditu super caput hostium eos educturum. <span class="">section 4</span> haec ubi consul audivit, percunctatum ad Charopum mittit, satisne credendum super tanta re agresti censeret. Charopus renuntiari iubet, ita crederet, ut suae potius omnia quam illius potestatis essent. <span class="">section 5</span> cum magis vellet credere <span class="corr">[quam]</span> auderet mixtumque gaudio et metu <span class="corr">[animum]</span> gereret, auctoritate motus Charopi experiri spem oblatam statuit et, <span class="">section 6</span> ut averteret <span class="corr">[regem]</span> ab suspicione, biduo <span class="corr">[insequenti]</span> lacessere hostem dispositis ab omni <span class="corr">[parte]</span> copiis succedentibusque integris in locum defessorum non destitit. <span class="">section 7</span> quattuor milia inde lecta peditum et trecentos equites tribuno militum <span class="corr">[tradit.]</span> equites, quoad loca patiantur, ducere iubet; ubi ad invia equiti ventum sit, in planitie aliqua locari equitatum, pedites, qua dux monstraret viam, ire; <span class="">section 8</span> ubi, ut polliceatur, super caput hostium perventum sit, fumo dare signum nec antea <span class="corr">[clamorem]</span> tollere, quam ab se signo recepto pugnam coeptam arbitrari posset. <span class="">section 9</span> nocte itinera fieri iubet—et pernox forte luna erat—; interdiu cibi quietisque sumeret tempus. ducem promissis ingentibus oneratum, si fides extet, vinctum tamen tribuno tradit. <span class="">section 10</span> his copiis ita dimissis eo intentius Romanus undique instat, † capit stationes. <span class="">chapter 12</span> <span class="">section 1</span> interim die tertio cum verticem, quem petierant, Romani cepisse ac tenere se fumo significarent, tum vero trifariam divisis copiis consul valle media cum militum robore succedit, cornua dextra laevaque admovet castris; <span class="">section 2</span> nec segnius hostes obviam eunt. et dum aviditate certaminis provecti extra munitiones pugnant, haud paulo superior est Romanus miles et virtute et scientia et genere armorum; <span class="">section 3</span> postquam multis vulneratis interfectisque recepere se regii in loca <span class="corr">[aut]</span> munimento aut <span class="corr">[natura]</span> tuta, verterat periculum in <span class="pagebreak" id="index.xml-pb-d30e688">[Page p.62]</span> Romanos temere in loca iniqua nec facilis ad <span class="corr">[receptum]</span> angustias progressos. <span class="">section 4</span> neque impunita temeritate inde recepissent sese, ni clamor primum ab tergo auditus, dein pugna etiam coepta amentis repentino terrore regios fecisset. <span class="">section 5</span> pars in fugam effusi sunt; pars, magis quia locus fugae deerat, quam quod animi satis esset ad pugnam, cum substitissent, ab hoste et a fronte et ab tergo urgente circumventi sunt. <span class="">section 6</span> deleri totus exercitus potuit, si fugientis persecuti victores essent; <span class="">section 7</span> sed equitem angustiae locorumque asperitas, peditem armorum gravitas impediit. <span class="">section 8</span> rex primo effuse ac sine respectu fugit; dein quinque milium spatium progressus, cum ex iniquitate locorum, id quod erat, suspicatus esset, sequi non posse hostem, substitit in tumulo quodam dimisitque suos per omnia iuga vallesque, qui palatos in unum colligerent. <span class="">section 9</span> non plus duobus milibus hominum amissis cetera omnis multitudo, velut signum aliquod secuta, in unum cum convenisset, frequenti agmine petunt Thessaliam. <span class="">section 10</span> Romani, quoad tutum fuit, insecuti caedentes spoliantesque caesos, castra regia, etiam sine defensoribus difficili aditu, diripiunt; atque ea nocte in suis castris manserunt. <span class="">chapter 13</span> <span class="">section 1</span> postero die consul per ipsas angustias, quas inter valle se flumen insinuat, hostem sequitur.</p><p><span class="">section 2</span> rex primo die ad castra Pyrrhi pervenit; locus, quem ita vocant, est in Triphylia terrae Molottidis. inde postero die—ingens iter agmini, sed metus urgebat—in montes Lyncon perrexit. <span class="">section 3</span> ipsi Epiri sunt, interiecti Macedoniae Thessaliaeque; latus, quod vergit in Thessaliam, oriens spectat, septentrio a Macedonia obicitur. vestiti frequentibus silvis sunt; iuga summa campos patentes aquasque perennis habent. <span class="">section 4</span> ibi stativis rex per aliquot dies habitis fluctuatus animo est, utrum protinus in regnum se reciperet, an praeverti in Thessaliam posset. <span class="">section 5</span> inclinavit sententia, ut in Thessaliam agmen demitteret, Triccamque proximis <span class="pagebreak" id="index.xml-pb-d30e726">[Page p.63]</span> limitibus petit; inde obvias urbes raptim peragravit. <span class="">section 6</span> homines, qui sequi possent, sedibus excibat; oppida incendebat. rerum suarum, quas possent, ferendarum secum dominis <span class="corr">[ius]</span> fiebat, cetera militis praeda erat. <span class="">section 7</span> nec, quod ab hoste crudelius pati possent, reliqui quicquam fuit, quam quae ab sociis patiebantur. <span class="">section 8</span> haec etiam facienti Philippo acerba erant, sed e terra mox futura hostium corpora saltem eripere sociorum volebat. <span class="">section 9</span> ita evastata oppida sunt Phacium, <span class="corr">[Iresiae,]</span> Euhydrium, Eretria, Palaepharsalus. Pheras cum peteret, exclusus, quia res egebat mora, si expugnare vellet, nec tempus erat, omisso incepto in Macedoniam transcendit; <span class="">section 10</span> nam etiam Aetolos adpropinquare fama erat. qui audito proelio, quod circa amnem Aoum factum erat, proximis prius evastatis circa Sperchias et Macran quam vocant Comen, transgressi inde in Thessaliam Cymenes et Angeias primo impetu potiti sunt. <span class="">section 11</span> a Metropoli, dum vastant agros, concursu oppidanorum ad tuenda moenia facto repulsi sunt. Callithera inde adgressi similem impetum oppidanorum pertinacius sustinuerunt; <span class="">section 12</span> compulsisque intra moenia qui eruperant, contenti ea victoria, quia spes nulla admodum expugnandi erat, abscesserunt. Teuma inde et Celathara vicos expugnant diripiuntque; <span class="">section 13</span> Acharras per deditionem receperunt. <span class="">section 14</span> Xyniae simili metu a cultoribus desertae sunt. hoc sedibus suis extorre agmen in praesidium incidit, quod ad <span class="corr">[Thaumacum,]</span> quo tutior frumentatio esset, ducebatur; incondita <span class="corr">[inermisque]</span> multitudo, mixta et imbelli turba, ab armatis caesa est. Xyniae desertae diripiuntur. Cyphaera inde Aetoli capiunt, opportune Dolopiae imminens castellum. <span class="">section 15</span> haec raptim intra <span class="corr">[paucos]</span> dies ab Aetolis gesta. nec Amynander atque Athamanes post famam prosperae pugnae Romanorum quieverunt. <span class="">chapter 14</span> <span class="">section 1</span> ceterum Amynander, quia suo militi parum fidebat, petito a consule modico praesidio cum Gomphos peteret, oppidum protinus nomine Phaecam situm inter Gomphos <span class="pagebreak" id="index.xml-pb-d30e785">[Page p.64]</span> faucesque angustas, quae ab Athamania Thessaliam dirimunt, vi cepit. <span class="">section 2</span> inde Gomphos adortus <span class="italics">est,</span> et per aliquot dies summa vi tuentes urbem, cum iam scalas ad moenia erexisset, eo demum metu perpulit ad deditionem. <span class="">section 3</span> haec traditio Gomphorum ingentem terrorem Thessalis intulit. dedidere deinceps sese qui Argenta quique Pherinium et Timarum et Ligynas et Strymonem et Lampsum habent aliaque castella iuxta ignobilia.</p><p><span class="">section 4</span> dum Athamanes Aetolique submoto Macedonum metu in aliena victoria suam praedam faciunt, Thessaliaque ab tribus simul exercitibus incerta, quem hostem quemve socium crederet, <span class="">section 5</span> vastatur, consul faucibus, quas fuga hostium aperuerat, in regionem Epiri transgressus, etsi probe scit, cui parti Charopo principe excepto Epirotae favissent, <span class="">section 6</span> tamen quia ab satisfaciendi quoque cura imperata enixe facere videt, ex praesenti eos potius quam ex praeterito aestimat habitu et ea ipsa facilitate veniae animos eorum in posterum conciliat. <span class="">section 7</span> missis deinde nuntiis Corcyram, ut onerariae naves in sinum venirent Ambracium, ipse progressus modicis itineribus quarto die in monte Cercetio posuit castra, eodem Amynandro cum suis auxiliis accito, <span class="">section 8</span> non tam virium eius egens, quam ut duces in Thessaliam haberet. ab eodem consilio et plerique Epirotarum voluntarii inter auxilia accepti. <span class="">chapter 15</span> <span class="">section 1</span> primam urbem Thessaliae Phaloriam est adgressus. duo milia Macedonum in praesidio habebat, qui primo summa vi restiterunt, quantum arma, quantum moenia tueri poterant. <span class="">section 2</span> sed oppugnatio continua, non nocte non die remissa, cum consul in eo verti crederet ceterorum Thessalorum animos, si primi vim Romanam non <span class="corr">[sustinuissent,]</span> vicit pertinaciam <span class="corr">[Macedonum.]</span> <span class="">section 3</span> capta Phaloria legati a Metropoli et a Cierio dedentes <span class="corr">[urbes]</span> venerunt. venia <span class="strikethrough">eisdem</span> petentibus datur: Phaloria incensa ac direpta est. <span class="">section 4</span> inde Aeginium petit: quem locum cum vel modico praesidio <span class="corr">[tutum]</span> m ac prope inexpugnabilem <span class="pagebreak" id="index.xml-pb-d30e846">[Page p.65]</span> vidisset, paucis in stationem proximam telis coniectis ad Gomphorum regionem agmen vertit. <span class="">section 5</span> degressusque in campos Thessaliae, cum iam omnia exercitui deessent, quia Epirotarum pepercerat agris, explorato ante, utrum Leucadem an sinum Ambracium onerariae tenuissent, frumentatum Ambraciam in vicem cohortes misit; <span class="">section 6</span> et est iter a Gomphis Ambraciam <span class="corr">[sicut]</span> impeditum ac difficile, ita spatio perbrevi. <span class="">section 7</span> intra paucos itaque dies transvectis a mari commeatibus repleta omni rerum copia sunt castra. <span class="">section 8</span> inde Atracem est profectus. decem ferme milia ab Larisa abest; ex Perrhaebia oriundi sunt; sita est urbs super <span class="corr">[Peneum]</span> amnem. <span class="">section 9</span> nihil trepidavere Thessali ad primum adventum Romanorum; et Philippus sicut in Thessaliam ipse progredi non audebat, ita intra Tempe stativis positis, ut quisque locus ab hoste temptabatur, praesidia per occasiones summittebat.</p><p><span class="">chapter 16</span> <span class="">section 1</span> sub idem fere tempus, quo consul adversus Philippum primum in Epiri faucibus posuit castra, <span class="">section 2</span> et L. Quinctius frater consulis, cui classis cura maritimaeque orae imperium mandatum ab senatu erat, cum duabus quinqueremibus Corcyram travectus, <span class="">section 3</span> postquam profectam inde classem audivit, nihil morandum ratus, cum ad Samen insulam adsecutus esset, <span class="">section 4</span> dimisso Livio, cui successerat, tarde inde ad Maleum trahendis plerumque remulco navibus, quae cum commeatu sequebantur, pervenit. <span class="">section 5</span> a Maleo, iussis ceteris, quantum maxime possent maturare, sequi, ipse tribus quinqueremibus expeditis Piraeum praecedit accepitque naves relictas ibi ab L. Apustio legato ad praesidium Athenarum. <span class="">section 6</span> eodem tempore duae ex Asia classes profectae, una cum Attalo rege—eae quattuor et viginti quinqueremes erant—, Rhodia altera viginti navium tectarum; <span class="">section 7</span> Agesimbrotus praeerat. hae circa <span class="corr">[Andrum]</span> insulam classes coniunctae Euboeam inde exiguo distantem freto traiecerunt. <span class="">section 8</span> Carystiorum primum agros vastarunt; deinde, ubi Carystus praesidio <span class="pagebreak" id="index.xml-pb-d30e898">[Page p.66]</span> a Chalcide raptim misso firma visa est, ad Eretriam accesserunt. <span class="">section 9</span> eodem et L. Quinctius cum iis navibus, quae Piraei fuerant, Attali regis adventu audito venit iussis, ut quaeque ex sua classe venissent naves, Euboeam petere. <span class="">section 10</span> Eretria summa vi oppugnabatur; nam et trium iunctarum classium naves omnis generis tormenta machinasque ad urbium excidia secum portabant, et agri adfatim materiae praebebant ad nova molienda opera. <span class="">section 11</span> oppidani primo <span class="strikethrough">haud</span> impigre tuebantur moenia, dein fessi vulneratique aliquot, cum et muri partem eversam operibus hostium cernerent, <span class="">section 12</span> ad deditionem inclinarunt. sed praesidium erat Macedonum, quos non minus quam Romanos metuebant, et Philocles regius praefectus a Chalcide nuntios mittebat se in tempore adfuturum, si sustinerent obsidionem. <span class="">section 13</span> haec mixta metu spes ultra, quam vellent aut quam possent, trahere eos tempus cogebat; <span class="">section 14</span> deinde, postquam Philoclen repulsum trepidantemque refugisse <span class="corr">[Chalcidem]</span> acceperunt, oratores extemplo ad Attalum veniam fidemque eius petentis miserunt. <span class="">section 15</span> dum in spem pacis intenti segnius munera belli obeunt et ea modo parte, qua murus dirutus erat, ceteris neglectis stationes armatas opponunt, Quinctius noctu ab ea parte, quae minime suspecta erat, impetu facto scalis urbem cepit. <span class="">section 16</span> oppidanorum omnis multitudo cum coniugibus ac liberis in arcem confugit, deinde in deditionem venit. pecuniae aurique et argenti haud sane multum fuit; <span class="">section 17</span> signa <span class="italics">et</span> tabulae priscae artis ornamentaque eius generis plura quam pro urbis magnitudine aut opibus ceteris inventa. <span class="">chapter 17</span> <span class="">section 1</span> Carystus inde repetita, unde, priusquam e navibus copiae exponerentur, omnis multitudo urbe deserta in arcem confugit. <span class="">section 2</span> inde ad fidem ab Romano petendam oratores mittunt. oppidanis extemplo vita ac libertas concessa est; Macedonibus treceni nummi in capita statutum pretium est, et ut armis traditis abirent. <span class="">section 3</span> hac summa redempti inermes in Boeotiam traiecti. navales copiae duabus claris <span class="pagebreak" id="index.xml-pb-d30e941">[Page p.67]</span> urbibus Euboeae intra dies paucos captis circumvectae Sunium, Atticae terrae promunturium, Cenchreas, Corinthiorum emporium, petierunt.</p><p><span class="">section 4</span> consul interim omnium spe longiorem <span class="italics">Atracis</span> atrocioremque oppugnationem habuit, et ea, qua <span class="corr">[minimum]</span> credidisset, resistebant hostes. <span class="">section 5</span> nam omnem laborem in muro crediderat diruendo fore; si aditum armatis in urbem patefecisset, fugam inde caedemque hostium fore, qualis captis urbibus fieri solet; <span class="">section 6</span> ceterum postquam parte muri arietibus decussa per ipsas ruinas transcenderunt in urbem armati, illud <span class="corr">[principium]</span> velut novi atque integri laboris fuit. <span class="">section 7</span> nam Macedones, qui in <span class="corr">[praesidio]</span> erant et multi et delecti, <span class="">section 8</span> gloriam etiam egregiam rati, si armis potius et virtute quam moenibus urbem tuerentur, conferti, pluribus introrsus ordinibus acie firmata, cum transcendere ruinas sensissent Romanos, per impeditum ac difficilem ad receptum locum expulerunt. <span class="">section 9</span> id consul aegre passus nec eam ignominiam ad unius modo oppugnandae moram urbis sed ad summam universi belli pertinere ratus, quod ex momentis parvarum plerumque rerum penderet, <span class="">section 10</span> purgato loco, qui strage semiruti muri <span class="corr">[cumulatus]</span> erat, turrem ingentis altitudinis magnam vim armatorum multiplici tabulato portantem promovit <span class="">section 11</span> et cohortes in vicem sub signis, quae cuneum Macedonum—phalangem ipsi vocant—, si possent, vi perrumperent, emittebat. <span class="">section 12</span> sed ad loci angustias, <span class="corr">[haud]</span> late patente intervallo diruti muri, genus armorum pugnaeque hosti aptius erat. <span class="">section 13</span> ubi conferti hastas ingentis longitudinis prae se Macedones obiecissent, velut in constructam densitate clipeorum testudinem Romani pilis nequiquam emissis cum strinxissent gladios, <span class="">section 14</span> neque congredi propius neque praecidere hastas poterant, et, si quam incidissent aut praefregissent, hastile fragmento ipso acuto inter spicula integrarum hastarum velut vallum explebat. <span class="">section 15</span> ad hoc et muri pars adhuc integra utraque tuta praestabat latera, nec ex <span class="pagebreak" id="index.xml-pb-d30e1005">[Page p.68]</span> longo spatio aut cedendum aut impetus faciendus erat, quae res turbare ordines solet. <span class="">section 16</span> accessit etiam fortuita res ad animos eorum firmandos; nam cum turris per aggerem parum densati soli ageretur, <span class="">section 17</span> rota una in altiorem orbitam depressa ita turrim inclinavit, ut speciem ruentis hostibus, trepidationem † insanam superstantibus armatis praebuerit. <span class="">chapter 18</span> <span class="">section 1</span> cum <span class="corr">[parum]</span> quicquam succederet, consul minime aequo animo comparationem militum generisque armorum fieri patiebatur, <span class="">section 2</span> simul nec maturam expugnandi spem nec rationem procul a <span class="corr">[mari]</span> et in evastatis belli cladibus locis hibernandi ullam cernebat. <span class="">section 3</span> itaque relicta obsidione, quia nullus in tota Acarnaniae atque Aetoliae ora portus erat, qui simul et omnis onerarias, quae commeatum exercitui portabant, caperet et tecta ad hibernandum legionibus praeberet, <span class="">section 4</span> Anticyra in Phocide, in Corinthium versa sinum, ad id opportunissime sita visa, <span class="">section 5</span> quia nec procul Thessalia hostiumque locis aberat et ex adverso Peloponnesum exiguo maris spatio divisam, ab tergo Aetoliam Acarnaniamque, ab lateribus Locridem ac Boeotiam habebat. <span class="">section 6</span> Phocidis primo impetu Phanoteam sine certamine cepit. Anticyra haud multum oppugnando morae praebuit. Ambrysus inde Hyampolisque receptae. <span class="">section 7</span> Daulis, quia in tumulo excelso sita est, nec scalis nec operibus capi poterat. <span class="">section 8</span> lacessendo missilibus eos, qui in praesidio erant, cum ad excursiones elicuissent, refugiendo in vicem sequendoque et levibus sine effectu certaminibus eo neglegentiae et contemptus adduxerunt, ut cum refugientibus in portam permixti impetum Romani facerent. <span class="">section 9</span> et alia ignobilia castella Phocidis terrore magis quam armis in potestatem venerunt. Elatia clausit portas, nec, nisi vi cogerentur, recepturi moenibus videbantur aut ducem aut exercitum Romanum.</p><p><span class="">chapter 19</span> <span class="">section 1</span> Elatiam obsidenti consuli rei maioris spes adfulsit, Achaeorum gentem ab societate regia in Romanam amicitiam avertendi. <span class="">section 2</span> Cycliadan, principem <span class="pagebreak" id="index.xml-pb-d30e1053">[Page p.69]</span> factionis ad Philippum trahentium res, expulerant; Aristaenus, qui Romanis gentem iungi volebat, praetor erat. <span class="">section 3</span> classis Romana cum Attalo et Rhodiis Cenchreis stabat, parabantque communi omnes consilio Corinthum oppugnare. <span class="">section 4</span> optimum igitur ratus est, priusquam <span class="corr">[eam]</span> rem adgrederentur, legatos ad gentem Achaeorum mitti pollicentis, si ab rege ad Romanos defecissent, Corinthum contributuros in anticum gentis concilium. <span class="">section 5</span> auctore consule legati a fratre eius L. Quinctio et Attalo et Rhodiis et Atheniensibus ad Achaeos missi. <span class="">section 6</span> Sicyone datum est iis concilium. erat autem non admodum simplex habitus inter Achaeos animorum: terrebat Nabis Lacedaemonius, gravis et adsiduus hostis; <span class="">section 7</span> horrebant Romana arma; Macedonum beneficiis et veteribus et recentibus obligati erant; regem ipsum suspectum habebant pro eius crudelitate perfidiaque, <span class="">section 8</span> neque ex iis, quae tum ad tempus faceret, aestimantes graviorem post bellum dominum futurum cernebant. <span class="">section 9</span> neque solum, quid in senatu quisque civitatis suae aut in communibus conciliis gentis pro sententia dicerent, <span class="">section 10</span> ignorabant, sed ne ipsis quidem secum cogitantibus, quid vellent aut quid optarent, satis constabat. ad homines ita incertos introductis legatis potestas dicendi facta est. <span class="">section 11</span> Romanus primum legatus L. Calpurnius, deinde Attali regis legati, post eos Rhodii disseruerunt; <span class="">section 12</span> Philippi deinde legatis potestas dicendi facta est; postremi Athenienses, ut refellerent Macedonum dicta, auditi sunt. ii fere atrocissime in regem, quia nulli nec plura nec tam acerba passi erant, invecti sunt. <span class="">section 13</span> et illa quidem contio sub occasum solis tot legatorum perpetuis orationibus die absumpto dimissa est. <span class="">chapter 20</span> <span class="">section 1</span> postero die advocatur concilium; ubi cum per praeconem, sicut Graecis mos est, suadendi, si quis vellet, potestas a magistratibus facta esset, nec quisquam prodiret, diu silentium aliorum alios intuentium fuit. <span class="">section 2</span> neque mirum, si, quibus sua sponte volutantibus res inter se repugnantes obtorpuerant <span class="pagebreak" id="index.xml-pb-d30e1092">[Page p.70]</span> quodam modo animi, eos orationes quoque insuper turbaverant utrimque, quae difficilia essent, promendo admonendoque per totum diem habitae. <span class="">section 3</span> tandem Aristaenus, praetor Achaeorum, ne <span class="corr">[tacitum]</span> concilium dimitteret, 'ubi' inquit 'illa certamina animorum, Achaei, sunt, quibus in conviviis et circulis, cum de Philippo et Romanis mentio incidit, vix manibus temperatis? <span class="">section 4</span> nunc in concilio ad eam rem unam indicto, cum legatorum utrimque verba audieritis, cum referant magistratus, cum praeco ad suadendum vocet, <span class="">section 5</span> obmutuistis! si non cura salutis communis, ne studia quidem, quae in hanc aut in illam partem animos vestros inclinarunt, vocem cuiquam possunt exprimere? <span class="">section 6</span> cum praesertim nemo tam hebes sit, qui ignorare possit dicendi ac suadendi, quod quisque aut velit aut optimum putet, nunc occasionem esse, priusquam quicquam decernamus; ubi semel decretum erit, omnibus id, etiam quibus ante displicuerit, pro bono atque utili fore defendendum.' <span class="">section 7</span> haec adhortatio praetoris non modo quemquam unum elicuit ad suadendum, sed ne fremitum quidem aut murmur contionis tantae ex tot populis congregatae movit. <span class="">chapter 21</span> <span class="">section 1</span> tum Aristaenus praetor rursus: 'non magis consilium vobis, principes Achaeorum, deest quam lingua; sed suo quisque periculo in commune consultum non vult. forsitan ego quoque tacerem, si privatus essem; nunc praetori video aut non dandum concilium legatis fuisse, <span class="">section 2</span> aut non sine responso eos dimittendos esse; respondere autem nisi ex vestro decreto qui possum? et quoniam nemo vestrum, qui in hoc concilium advocati estis, pro sententia quicquam dicere vult aut audet, orationes legatorum hesterno die <span class="corr">[ut]</span> pro sententiis dictas percenseamus perinde ac non postulaverint, <span class="">section 3</span> quae e re sua essent, sed suaserint, quae nobis censerent utilia esse. <span class="">section 4</span> Romani Rhodiique et Attalus societatem amicitiamque nostram petunt et in bello, quod adversus Philippum gerunt, se a nobis adiuvari <span class="pagebreak" id="index.xml-pb-d30e1128">[Page p.71]</span> aequum censent. <span class="">section 5</span> Philippus societatis secum admonet et iuris iurandi et modo postulat, ut secum stemus, modo, ne <span class="corr">[intersimus]</span> armis, contentum ait se esse. <span class="">section 6</span> nulline venit in mentem, cur, qui nondum socii sunt, plus petant quam socius? non fit hoc neque modestia Philippi neque impudentia Romanorum, Achaei: <span class="">section 7</span> fortuna et dat fiduciam postulantibus et demit. Philippi praeter legatum videmus nihil; Romana classis ad Cenchreas stat urbium Euboeae spolia prae se ferens, consulem legionesque eius, exiguo maris spatio diiunctas, Phocidem ac Locridem pervagantis videmus: <span class="">section 8</span> miramini, cur diffidenter Cleomedon, legatus Philippi, ut pro rege arma caperemus adversus Romanos, modo egerit? <span class="">section 9</span> qui, si ex eodem foedere ac iure iurando, cuius nobis religionem iniciebat, rogemus eum, ut nos Philippus et ab Nabide ac Lacedaemoniis et ab Romanis defendat, non modo praesidium, quo tueatur nos, <span class="">section 10</span> sed ne quid respondeat quidem nobis sit inventurus, non hercule magis quam ipse Philippus priore anno, qui pollicendo se adversus Nabidem bellum gesturum cum temptasset nostram iuventutem hinc in Euboeam extrahere, <span class="">section 11</span> postquam nos neque decernere id sibi praesidium neque velle illigari Romano bello vidit, oblitus societatis eius, quam nunc iactat, vastandos populandosque Nabidi ac Lacedaemoniis reliquit. <span class="">section 12</span> ac mihi quidem minime conveniens inter se oratio Cleomedontis visa est. elevabat Romanum bellum eventumque eius eundem fore, qui prioris belli, <span class="">section 13</span> quod cum Philippo gesserint, dicebat. cur igitur nostrum ille auxilium absens petit potius quam praesens nos, socios veteres, simul ab Nabide ac Romanis tueatur? nos dico? quid ita passus est Eretriam Carystumque capi? quid ita tot Thessaliae urbes? quid ita Locridem Phocidemque? <span class="">section 14</span> quid ita nunc Elatiam oppugnari patitur? cur excessit faucibus Epiri claustrisque illis inexpugnabilibus super Aoum amnem relictoque, quem insidebat, saltu penitus in regnum abiit? aut <span class="pagebreak" id="index.xml-pb-d30e1158">[Page p.72]</span> vi aut metu aut voluntate. <span class="">section 15</span> si sua voluntate tot <span class="corr">[socios]</span> reliquit hostibus diripiendos, qui recusare potest, quin et socii sibi consulant? si metu, nobis quoque ignoscat timentibus; si victus armis cessit, Achaei Romana arma sustinebimus, Cleomedon, quae vos Macedones non sustinuistis? <span class="">section 16</span> an tibi <span class="strikethrough">potius</span> credamus Romanos non maioribus copiis nec viribus nunc bellum gerere, quam antea gesserint, potius quam res ipsas intueamur? <span class="">section 17</span> Aetolos tum classe adiuverunt; nec duce consulari nec exercitu bellum gesserunt; sociorum Philippi maritimae <span class="corr">[tum]</span> urbes in terrore ac tumultu erant; mediterranea adeo tuta ab armis Romanis fuerunt, ut Philippus <span class="corr">[Aetolos]</span> <span class="corr">[nequiquam]</span> opem— <span class="corr">[Romanorum]</span> <span class="corr">[implorantis]</span> <span class="corr">[depopularetur;]</span> <span class="">section 18</span> nunc autem defuncti bello Punico Romani, quod per sedecim annos velut intra viscera Italiae toleraverunt, non praesidium Aetolis bellantibus miserunt, sed ipsi duces belli arma terra marique simul Macedoniae intulerunt. <span class="">section 19</span> tertius iam consul summa vi gerit bellum. Sulpicius in ipsa Macedonia congressus fudit fugavitque regem, partem opulentissimam regni eius depopulatus; <span class="">section 20</span> nunc Quinctius tenentem claustra Epiri natura loci, munimentis, exercitu fretum castris exuit, fugientem in Thessaliam persecutus praesidia regia sociasque urbes eius prope in conspectu regis ipsius expugnavit.</p><p><span class="">section 21</span> ne sint vera, quae Atheniensis modo legatus de crudelitate, avaritia, libidine regis disseruit; nihil ad nos pertineant, quae in terra Attica scelera in superos inferosque deos sunt admissa, <span class="">section 22</span> multo minus, quae Ciani Abydenique, qui procul ab nobis absunt, passi sunt; <span class="">section 23</span> nostrorum ipsi vulnerum, si vultis, obliviscamur, caedes direptionesque bonorum Messenae in media Peloponneso factas, et hospitem Cyparissiae Charitelen contra ius omne ac fas inter epulas prope ipsas occisum, et Aratum patrem filiumque Sicyonios, cum senem infelicem parentem etiam appellare solitus esset, interfectos, <span class="">section 24</span> filii etiam uxorem libidinis causa in Macedoniam <span class="pagebreak" id="index.xml-pb-d30e1229">[Page p.73]</span> asportatam, cetera stupra virginum <span class="corr">[matronarumque]</span> oblivioni dentur; <span class="">section 25</span> ne sit cum Philippo res, cuius crudelitatis metu obmutuistis omnes—nam quae alia tacendi advocatis in concilium causa est? —; <span class="corr">[cum]</span> Antigono, mitissimo ac iustissimo rege et de nobis omnibus optime merito, existimemus disceptationem esse: <span class="">section 26</span> num † id postularet facere nos, quod fieri non posset? paene insula est Peloponnesus, angustis Isthmi faucibus continenti adhaerens, nulli <span class="corr">[apertior]</span> neque opportunior quam navali bello. <span class="">section 27</span> si centum tectae naves et quinquaginta leviores apertae et triginta Issaei lembi maritimam oram vastare et expositas prope in ipsis litoribus urbes coeperint oppugnare, in mediterraneas scilicet nos urbes recipiemus, tamquam non intestino et haerente in ipsis visceribus uramur bello! <span class="">section 28</span> cum terra Nabis et <span class="corr">[Lacedaemonii,]</span> mari classis Romana urgebunt, † unde regiam societatem et Macedonum praesidia inploremus? an ipsi nostris armis ab hoste Romano tutabimur urbes, quae oppugnabuntur? egregie enim Dymas priore bello sumus tutati! <span class="">section 29</span> satis exemplorum nobis clades alienae praebent; ne quaeramus, <span class="corr">[quem]</span> ad <span class="corr">[modum]</span> ceteris exemplo simus.</p><p><span class="">section 30</span> nolite, quia ultro Romani petunt amicitiam, id quod optandum vobis ac summopere petendum erat, <span class="">section 31</span> fastidire. metu enim videlicet compulsi et deprensi in aliena terra, quia sub umbra vestri auxilii latere volunt, in societatem vestram confugiunt, ut portibus vestris recipiantur, ut commeatibus utantur! <span class="">section 32</span> mare in potestate habent; terras, quascunque adeunt, extemplo dicionis suae faciunt. quod rogant, cogere possunt; <span class="">section 33</span> quia pepercisse vobis volunt, committere vos, cur pereatis, non patiuntur. nam quod Cleomedon modo tamquam mediam et tutissimam vobis viam consilii, ut quiesceretis abstineretisque armis, ostendebat, ea non media, sed nulla via est. <span class="">section 34</span> etenim praeterquam quod aut accipienda aut spernenda vobis Romana <span class="pagebreak" id="index.xml-pb-d30e1293">[Page p.74]</span> societas est, quid aliud quam nusquam gratia stabili, velut qui eventum expectaverimus, ut fortunae applicaremus nostra consilia, praeda victoris erimus? <span class="">section 35</span> nolite, si, quod omnibus votis petendum erat, ultro offertur, fastidire. non, quem ad modum hodie utrumque vobis licet, sic semper liciturum est; nec saepe nec diu eadem occasio erit. <span class="">section 36</span> liberare vos a Philippo iam diu magis vultis quam audetis. sine vestro labore et periculo qui vos in libertatem vindicarent, cum magnis classibus exercitibusque mare traiecerunt. <span class="">section 37</span> hos si socios aspernamini, vix mentis sanae estis; sed aut socios aut hostes habeatis oportet.'</p><p><span class="">chapter 22</span> <span class="">section 1</span> secundum orationem praetoris murmur ortum aliorum cum adsensu, aliorum inclementer adsentientes increpantium; <span class="">section 2</span> et iam non singuli tantum sed populi <span class="corr">[universi]</span> inter se altercabantur. tum inter magistratus gentis—damiurgos vocant; decem numero creantur—certamen nihilo segnius quam inter multitudinem esse. <span class="">section 3</span> quinque relaturos de societate Romana se aiebant suffragiumque daturos; quinque lege cautum testabantur, ne quid, quod adversus Philippi societatem esset, aut referre magistratibus aut decernere concilio ius esset. is quoque dies iurgiis est consumptus.</p><p><span class="">section 4</span> supererat unus iusti concilii dies; tertio enim lex iubebat decretum fieri; in quem adeo exarsere studia, ut vix parentes ab liberis temperaverint. <span class="">section 5</span> Pisias Pellenensis erat; filium damiurgum nomine Memnonem habebat, partis eius, quae decretum recitari perrogarique sententias prohibebat. <span class="">section 6</span> is diu obtestatus filium, ut consulere Achaeos communi saluti pateretur neu pertinacia sua gentem universam perditum iret, <span class="">section 7</span> postquam parum proficiebant preces, iuratus se eum sua manu interempturum nec pro filio sed pro hoste habiturum minis pervicit, <span class="">section 8</span> ut postero die coniungeret iis se, qui referebant. qui cum plures facti referrent, omnibus fere populis haud dubie approbantibus relationem <span class="pagebreak" id="index.xml-pb-d30e1330">[Page p.75]</span> ac prae se ferentibus, quid decreturi essent, <span class="">section 9</span> <span class="italics">Dymaei</span> ac Megalopolitani et quidam Argivorum, priusquam decretum fieret, consurrexerunt ac reliquerunt concilium neque mirante ullo nec improbante. <span class="">section 10</span> <span class="corr">[nam]</span> Megalopolitanos avorum memoria pulsos ab Lacedaemoniis restituerat in patriam Antigonus, et Dymaeis, captis nuper direptisque ab exercitu Romano, cum redimi eos, ubicumque servirent, Philippus iussisset, non libertatem modo sed etiam patriam reddiderat; <span class="">section 11</span> iam Argivi, praeterquam quod Macedonum reges ab se oriundos credunt, privatis etiam hospitiis familiarique amicitia plerique illigati Philippo erant. <span class="">section 12</span> ob <span class="corr">[haec]</span> concilio, quod inclinaverat ad Romanam societatem iubendam, excesserunt, veniaque iis huius secessionis fuit et magnis et recentibus obligatis beneficiis. <span class="">chapter 23</span> <span class="">section 1</span> ceteri populi Achaeorum, cum sententias perrogarentur, societatem cum <span class="italics">Attalo</span> ac Rhodiis praesenti decreto confirmarunt; <span class="">section 2</span> cum Romanis, quia iniussu populi non poterat rata esse, in id tempus, <span class="">section 3</span> quo Romam mitti legati possent, dilata est; in praesentia tris legatos ad L. Quinctium mitti placuit et exercitum omnem Achaeorum ad Corinthum admoveri captis Cenchreis iam urbem ipsam Quinctio oppugnante.</p><p><span class="">section 4</span> et hi quidem e regione portae, quae fert Sicyonem, posuerunt castra; Romani <span class="italics">in</span> Cenchreas versam partem urbis, Attalus traducto per Isthmum exercitu ab Lechaeo, alterius maris portu, oppugnabant, primo segnius, sperantes seditionem intus fore inter oppidanos ac regium praesidium. <span class="">section 5</span> postquam uno animo omnes, et Macedones tamquam communem patriam tuebantur, et Corinthii ducem praesidii Androsthenen <span class="corr">[haud]</span> secus quam civem et suffragio creatum suo imperio in se uti patiebantur, omnis inde spes <span class="italics">op</span> pugnantibus in vi et armis et operibus erat. <span class="">section 6</span> undique aggeres <span class="corr">[haud]</span> facili aditu ad moenia admovebantur. <span class="">section 7</span> aries ex ea parte, quam Romani oppugnabant, aliquantum <span class="pagebreak" id="index.xml-pb-d30e1397">[Page p.76]</span> muri diruerat; in quem locum, quia nudatus munimento erat, protegendum armis cum Macedones concurrerent, atrox proelium inter eos ac Romanos ortum est. <span class="">section 8</span> ac primo multitudine facile expellebantur Romani; adsumptis deinde Achaeorum Attalique auxiliis aequabant certamen, nec dubium erat, quin Macedonas Graecosque facile loco pulsuri fuerint. <span class="">section 9</span> transfugarum Italicorum magna multitudo erat, pars ex Hannibalis exercitu metu poenae a Romanis Philippum secuta, pars navales socii relictis nuper classibus ad spem honoratioris militiae transgressi; hos desperata salus, si Romani vicissent, ad rabiem magis quam audaciam accendebat. <span class="">section 10</span> promunturium est adversus Sicyonem <span class="corr">[Iunonis,]</span> quam vocant Acraeam, in altum excurrens; traiectus inde Corinthum septem fere milium passuum. <span class="">section 11</span> eo Philocles, regius et ipse praefectus, mille et quingentos milites per Boeotiam duxit. praesto fuere ab Corintho lembi, qui praesidium id acceptum Lechaeum traicerent. <span class="">section 12</span> auctor erat Attalus incensis operibus omittendae extemplo oppugnationis; pertinacius Romanus in incepto perstabat. is <span class="corr">[quoque,]</span> ut pro omnibus portis disposita videt praesidia regia <span class="corr">[nec]</span> facile erumpentium impetus sustineri posse, in Attali sententiam concessit. <span class="">section 13</span> ita inrito incepto dimissis Achaeis reditum ad naves est. Attalus <span class="corr">[Piraeum,]</span> Romani Corcyram petierunt.</p><p><span class="">chapter 24</span> <span class="">section 1</span> dum haec ab navali exercitu geruntur, consul in Phocide ad Elatiam castris positis primo colloquiis rem per principes Elatensium temptavit; <span class="">section 2</span> postquam nihil esse in manu sua et plures validioresque esse regios quam oppidanos respondebatur, tum simul ab omni parte operibus armisque urbem est adgressus. <span class="">section 3</span> ariete admoto cum quantum inter <span class="italics">duas</span> turres muri erat prorutum cum ingenti fragore ac strepitu nudasset urbem, simul et cohors Romana per apertum recenti strage iter invasit, <span class="">section 4</span> et ex omnibus oppidi partibus relictis suis quisque stationibus <span class="corr">[in]</span> <span class="pagebreak" id="index.xml-pb-d30e1459">[Page p.77]</span> <span class="">section 5</span> eum, qui premebatur impetu hostium, locum concurrerunt. eodem tempore Romani et ruinas muri supervadebant et scalas ad stantia moenia inferebant. et dum in unam partem oculos animosque hostium certamen averterat, pluribus locis scalis capitur murus, <span class="">section 6</span> armatique in urbem transcenderunt. quo tumultu audito territi hostes relicto, quem conferti tuebantur, loco in arcem omnes, inermi quoque sequente turba, <span class="">section 7</span> confugerunt. ita urbe potitur consul. qua direpta missis in arcem, qui vitam regiis, si inermes abire vellent, libertatem Elatensibus pollicerentur, fideque in haec data post dies paucos arcem recipit.</p><p><span class="">chapter 25</span> <span class="">section 1</span> ceterum adventu in Achaiam Philoclis, regii praefecti, non Corinthus tantum liberata obsidione, sed Argivorum quoque civitas per quosdam principes Philocli prodita est temptatis prius animis plebis. <span class="">section 2</span> mos erat comitiorum die primo velut ominis causa praetores pronuntiare <span class="corr">[Iovem]</span> Apollinemque et Herculem; additum lege erat, ut his Philippus rex adiceretur. <span class="">section 3</span> cuius nomen post pactam cum Romanis societatem quia praeco non adiecit, fremitus primo multitudinis ortus, <span class="">section 4</span> deinde clamor subicientium Philippi nomen iubentiumque legitimum <span class="corr">[honorem]</span> usurpare, <span class="corr">[donec]</span> cum ingenti adsensu nomen recitatum est. <span class="">section 5</span> huius fiducia favoris Philocles arcessitus nocte occupat collem imminentem urbi—Larisam <span class="corr">[eam]</span> arcem vocant—positoque ibi praesidio cum lucis principio signis infestis ad subiectum arci forum vaderet, instructa acies ex adverso occurrit. <span class="">section 6</span> praesidium erat Achaeorum, nuper impositum, quingenti fere iuvenes delecti omnium civitatium; Aenesidemus Dymaeus praeerat. <span class="">section 7</span> ad hos orator a praefecto regio missus, qui excedere urbe iuberet: neque enim pares eos oppidanis solis, qui idem quod Macedones sentirent, nedum adiunctis Macedonibus esse, quos ne Romani quidem ad Corinthum sustinuissent, primo nihil nec ducem nec ipsos movit; <span class="">section 8</span> post paulo, ut Argivos quoque <span class="pagebreak" id="index.xml-pb-d30e1513">[Page p.78]</span> armatos ex parte altera venientis magno agmine viderunt, <span class="corr">[certam]</span> perniciem cernentes, <span class="corr">[omnem]</span> tamen casum, si pertinacior dux fuisset, videbantur subituri. <span class="">section 9</span> Aenesidemus, ne flos Achaeorum iuventutis simul cum urbe amitteretur, pactus a Philocle, ut abire illis liceret, ipse quo loco steterat armatus cum paucis clientibus non excessit. <span class="">section 10</span> missus a Philocle, qui quaereret, quid sibi vellet. nihil <span class="italics">motus</span> tantummodo, cum proiecto prae se clipeo staret, in praesidio creditae <span class="corr">[urbis]</span> moriturum se armatum respondit. <span class="corr">[tum]</span> iussu praefecti a Thraecibus coniecta tela interfectique omnes. <span class="">section 11</span> et post pactam inter Achaeos ac Romanos <span class="corr">[societatem]</span> duae nobilissimae urbes, Argi et Corinthus, in potestate regis erant. <span class="">section 12</span> haec ea aestate ab Romanis in Graecia terra marique gesta.</p><p><span class="">chapter 26</span> <span class="">section 1</span> in Gallia nihil sane memorabile ab Sex. Aelio consule gestum. <span class="">section 2</span> cum duos exercitus in provincia habuisset, unum retentum, quem dimitti oportebat, cui L. Cornelius proconsul praefuerat—ipse ei C. Helvium praetorem praefecit—, alterum, quem, <span class="">section 3</span> in provinciam adduxit, totum prope annum Cremonensibus Placentinisque cogendis redire in colonias, unde belli casibus dissipati erant, consumpsit.</p><p><span class="">section 4</span> quem ad modum Gallia praeter spem quieta eo anno fuit, ita circa urbem servilis prope <span class="corr">[tumultus]</span> est. <span class="">section 5</span> excitatus. obsides Carthaginiensium Setiae custodiebantur. cum iis, ut principum liberis, magna vis servorum erat. <span class="">section 6</span> augebant eorum numerum, ut ab recenti. Africo bello, et ab ipsis Setinis captiva aliquot nationis eius empta ex praeda mancipia. <span class="">section 7</span> <span class="italics"><span class="corr">[ii]</span></span> cum coniurationem fecissent, missis ex eo numero, <span class="corr">[primum]</span> qui, in Setino agro, deinde circa Norbam et Cerceios servitia sollicitarent, satis iam omnibus praeparatis, ludis, qui Setiae prope diem futuri erant, spectaculo <span class="corr">[intentum]</span> populum adgredi statuerant; <span class="">section 8</span> Setia per caedem et . repentinum tumultum capta Norbam et Cerceios occupare * * servitia. huius rei tam foedae indicium <span class="pagebreak" id="index.xml-pb-d30e1608">[Page p.79]</span> <span class="corr">[Romam]</span> ad L. Cornelium Lentulum praetorem urbanum <span class="corr">[delatum]</span> est. <span class="">section 9</span> servi duo ante lucem ad eum venerunt atque ordine omnia, quae facta futuraque erant, exposuerunt. <span class="">section 10</span> quibus domi custodiri iussis, praetor senatu vocato edoctoque, quae <span class="corr">[iudices]</span> adferrent, proficisci ad <span class="corr">[eam]</span> coniurationem quaerendam atque opprimendam iussus, <span class="">section 11</span> cum quinque legatis profectus obvios in agris sacramento rogatos arma capere et sequi cogebat. <span class="">section 12</span> hoc tumultuario dilectu duobus milibus ferme hominum armatis Setiam omnibus, quo pergeret, ignaris venit. <span class="">section 13</span> ibi raptim principibus <span class="corr">[coniurationis]</span> comprehensis fuga servorum ex oppido facta est. dimissis deinde per agros, qui vestigarent * * *. <span class="">section 14</span> egregia duorum opera servorum indicum et unius liberi fuit. ei centum milia gravis aeris dari patres iusserunt, servis vicena quina milia aeris et libertatem; <span class="">section 15</span> pretium eorum ex aerario solutum est dominis. haud ita multo post ex eiusdem coniurationis reliquiis nuntiatum est servitia Praeneste occupatura. <span class="">section 16</span> eo L. Cornelius praetor profectus de quingentis fere hominibus, qui in <span class="corr">[ii]</span> noxa erant, supplicium sumpsit. in timore civitas fuit obsides captivosque Poenorum <span class="corr">[ii]</span> moliri. <span class="">section 17</span> itaque et Romae vigiliae per vicos servatae iussique circumire eas minores magistratus, et triumviri carceris lautumiarum intentiorem custodiam habere iussi, <span class="">section 18</span> et circa nomen Latinum a praetore litterae missae, ut et obsides in privato servarentur neque in publicum prodeundi facultas daretur, et captivi ne minus decem pondo compedibus vincti in nulla alia quam in carceris publici custodia essent.</p><p><span class="">chapter 27</span> <span class="">section 1</span> eodem anno legati ab rege Attalo coronam auream ducentum quadraginta sex pondo in Capitolio posuerunt gratiasque senatui egere, quod Antiochus legatorum Romanorum auctoritate motus finibus Attali exercitum deduxisset.</p><p><span class="">section 2</span> eadem aestate equites ducenti et elephanti decem <span class="corr">[et]</span> tritici <span class="corr">[modium]</span> ducenta milia ab rege Masinissa ad <span class="pagebreak" id="index.xml-pb-d30e1697">[Page p.80]</span> exercitum, qui in Graecia erat, pervenerunt. item ex Sicilia Sardiniaque magni commeatus et vestimenta exercitui missa. <span class="">section 3</span> Siciliam M. Marcellus, Sardiniam M. Porcius Cato obtinebat, sanctus et innocens, asperior tamen in faenore coercendo habitus; <span class="">section 4</span> fugatique ex insula faeneratores et sumptus, quos in cultum praetorum socii facere soliti erant, circumcisi aut sublati.</p><p><span class="">section 5</span> Sex. Aelius consul, ex Gallia comitiorum causa Romam cum redisset, creavit consules C. <span class="corr">[Cornelium]</span> Cethegum et Q. Minucium Rufum. <span class="">section 6</span> biduo post praetorum comitia habita. sex praetores illo anno primum creati crescentibus iam provinciis et latius patescente imperio; <span class="">section 7</span> creati autem hi: <span class="italics">L.</span> Manlius Volso, C. Sempronius Tuditanus, M. Sergius Silus, M. Helvius, M. Minucius <span class="corr">[Rufus.]</span> L. Atilius—Sempronius et Helvius ex iis aediles plebis erant—; <span class="">section 8</span> curules aediles Q. Minucius Thermus et Ti. Sempronius Longus. ludi Romani eo anno quater instaurati.</p><p><span class="">chapter 28</span> <span class="">section 1</span> C. Cornelio et Q. Minucio consulibus omnium primum de provinciis consulum praetorumque actum. <span class="">section 2</span> prius de praetoribus transacta res, quae transigi sorte poterat. urbana Sergio, peregrina iurisdictio Minucio obtigit; Sardiniam Atilius, Siciliam Manlius, Hispanias Sempronius citeriorem, Helvius ulteriorem est sortitus. <span class="">section 3</span> consulibus Italiam Macedoniamque sortiri parantibus L. Oppius et Q. Fulvius tribuni plebis impedimento erant, quod longinqua provincia Macedonia esset, <span class="">section 4</span> neque ulla alia res maius bello impedimentum ad eam diem fuisset, quam quod vixdum inchoatis rebus in ipso conatu gerendi belli prior consul revocaretur. <span class="">section 5</span> quartum iam annum esse ab decreto Macedonico bello. quaerendo regem et exercitum eius Sulpicium maiorem partem anni absumpsisse. Villium congredientem cum hoste infecta re revocatum. <span class="">section 6</span> Quinctium rebus divinis Romae maiorem partem anni retentum ita gessisse tamen res, ut, si <span class="corr">[aut]</span> maturius in provinciam venisset, aut hiems magis <span class="pagebreak" id="index.xml-pb-d30e1754">[Page p.81]</span> <span class="corr">[sera]</span> fuisset, potuerit debellare; <span class="">section 7</span> nunc prope in hiberna profectum ita comparare dici bellum, ut, nisi successor impediat, perfecturus aestate proxima videatur. <span class="">section 8</span> his orationibus pervicerunt, ut consules in senatus auctoritate fore dicerent se, si idem tribuni plebis facerent. permittentibus utrisque liberam consultationem patres consulibus ambobus Italiam provinciam decreverunt, <span class="">section 9</span> T. Quinctio prorogarunt imperium, donec successor ex senatus consulto venisset. consulibus binae legiones decretae et ut bellum cum Gallis Cisalpinis, <span class="">section 10</span> qui defecissent a populo Romano, gererent. Quinctio in Macedoniam supplementum decretum, sex milia peditum, trecenti equites, sociorum navalium milia tria. <span class="">section 11</span> praeesse eidem, cui praeerat, classi L. Quinctius Flamininus iussus. praetoribus in Hispanias octona <span class="corr">[milia]</span> peditum socium ac nominis Latini data et <span class="corr">[quadringeni]</span> equites, ut dimitterent veterem ex Hispaniis <span class="corr">[militem;]</span> et terminare iussi, qua ulterior citeriorve provincia servaretur. <span class="">section 12</span> Macedoniae legatos P. Sulpicium et P. Villium, qui consules in ea provincia fuerant, adiecerunt.</p><p><span class="">chapter 29</span> <span class="">section 1</span> priusquam consules praetoresque in provincias proficiscerentur, prodigia procurari placuit, quod aedes Vulcani Summanique Romae, et quod Fregenis murus et porta de caelo tacta erant, <span class="">section 2</span> et Frusinone inter noctem lux orta, et Aefulae agnus biceps cum quinque pedibus natus, et Formiis duo lupi oppidum ingressi obvios aliquot laniaverant, Romae non in urbem solum sed in Capitolium penetraverat lupus.</p><p><span class="">section 3</span> C. Atinius tribunus plebis tulit, ut quinque <span class="corr">[coloniae]</span> in oram maritimam deducerentur, duae ad ostia fluminum Vulturni Liternique, una Puteolos, una ad Castrum Salerni: <span class="">section 4</span> his Buxentum adiectum, trecenae familiae in singulas colonias iubebantur mitti. triumviri deducendis iis, qui per triennium magistratum haberent, creati M. Servilius Geminus, Q. Minucius Thermus, Ti. Sempronius Longus.</p><div class="pagebreak" id="index.xml-pb-d30e1814">[Page p.82]</div><p>dilectu rebusque aliis divinis humanisque, <span class="">section 5</span> quae per ipsos agenda erant, perfectis consules ambo in Galliam profecti, <span class="">section 6</span> Cornelius recta ad Insubres via, qui <span class="corr">[tum]</span> in armis erant Cenomanis adsumptis; Q. Minucius in laeva Italiae ad <span class="corr">[inferum]</span> mare flexit iter Genuamque exercitu ducto ab Liguribus orsus bellum est. <span class="">section 7</span> oppida Clastidium et Litubium, utraque Ligurum, et duae gentis eiusdem civitates, Celeiates Cerdiciatesque, sese dediderunt. et iam omnia cis Padum praeter Gallorum Boios, Ilvates Ligurum sub dicione erant; <span class="">section 8</span> quindecim oppida, hominum viginti milia esse dicebantur, quae se dediderant. inde in agrum Boiorum legiones duxit. <span class="">chapter 30</span> <span class="">section 1</span> Boiorum exercitus haud ita multo ante traiecerat Padum iunxeratque se Insubribus et Cenomanis, <span class="">section 2</span> quod ita acceperant, coniunctis legionibus consules rem gesturos, ut et ipsi collatas in unum viris firmarent. <span class="">section 3</span> <span class="corr">[postquam]</span> fama accidit alterum consulem Boiorum urere agros, <span class="corr">[seditio]</span> extemplo orta est; postulare Boi, ut laborantibus opem universi ferrent; <span class="">section 4</span> Insubres negare se sua deserturos. ita divisae copiae, Boisque in agrum suum tutandum profectis Insubres cum Cenomanis super <span class="corr">[amnis]</span> Mincii ripam consederunt. <span class="">section 5</span> infra eum locum duo milia et consul Cornelius eidem flumini castra applicuit. <span class="">section 6</span> inde mittendo in vicos Cenomanorum Brixiamque, quod caput gentis erat, ut satis comperit non ex auctoritate seniorum iuventutem in armis esse nec publico consilio Insubrum defectioni Cenomanos sese adiunxisse, <span class="">section 7</span> excitis ad se principibus id agere ac moliri coepit, ut desciscerent ab Insubribus Cenomani et sublatis signis aut domos redirent aut ad Romanos transirent. <span class="">section 8</span> et id quidem impetrari nequiit; in id fides data consuli est, ut in acie aut quiescerent aut, si qua etiam occasio fuisset, adiuvarent Romanos. <span class="">section 9</span> haec ita convenisse Insubres ignorabant; suberat tamen quaedam suspicio animis labare fidem sociorum. itaque cum in aciem eduxissent, neutrum iis cornu committere ausi, ne, si <span class="pagebreak" id="index.xml-pb-d30e1878">[Page p.83]</span> dolo cessissent, rem totam inclinarent, post signa in subsidiis eos locaverunt. <span class="">section 10</span> consul principio pugnae vovit <span class="corr">[aedem]</span> Sospitae <span class="corr">[Iunoni,]</span> si eo die hostes fusi fugatique fuissent: a militibus clamor sublatus compotem voti consulem se facturos, et impetus in hostis est factus. <span class="">section 11</span> non tulerunt Insubres primum concursum. quidam et a Cenomanis, terga repente in ipso certamine adgressis, tumultum ancipitem iniectum auctores sunt, caesaque in medio quinque et triginta milia hostium, <span class="">section 12</span> quinque milia et ducentos vivos captos, in iis Hamilcarem, Poenorum imperatorem, qui belli causa fuisset; <span class="">section 13</span> signa militaria centum triginta et carpenta supra ducenta. multa oppida Gallorum, quae Insubrum defectionem secuta erant, dediderunt se Romanis.</p><p><span class="">chapter 31</span> <span class="">section 1</span> Minucius consul primo effusis populationibus peragraverat finis Boiorum, deinde, ut relictis Insubribus ad sua tuenda receperant sese, castris se tenuit acie dimicandum cum hoste ratus. <span class="">section 2</span> nec Boi detrectassent pugnam, ni fama Insubres victos adlata animos fregisset. itaque relicto duce castrisque dissipati per vicos, sua quisque ut defenderent, rationem gerendi belli hosti mutarunt. <span class="">section 3</span> omissa enim spe per unam dimicationem rei decernendae rursus populari agros et urere tecta vicosque expugnare coepit. <span class="">section 4</span> per eosdem dies Clastidium incensum. inde in Ligustinos <span class="corr">[Ilvates,]</span> qui soli non parebant, legiones ductae. <span class="">section 5</span> ea quoque gens, ut Insubres acie victos, Boios ita, ut temptare spem certaminis non auderent, territos audivit, in dicionem venit. <span class="">section 6</span> litterae consulum amborum de rebus in Gallia prospere gestis sub idem tempus Romam adlatae M. Sergius praetor urbanus in senatu eas, deinde ex auctoritate patrum ad populum recitavit. supplicatio in quadriduum decreta.</p><p><span class="">chapter 32</span> <span class="">section 1</span> hiems iam eo tempore erat, et, cum T. Quinctius capta Elatia in Phocide ac Locride hiberna disposita haberet, Opunte seditio orta est. <span class="">section 2</span> factio una Aetolos, qui propiores erant, altera Romanos accersebat. <span class="pagebreak" id="index.xml-pb-d30e1932">[Page p.84]</span> <span class="">section 3</span> Aetoli priores venerunt; sed opulentior factio exclusis Aetolis missoque ad imperatorem <span class="corr">[Romanum]</span> nuntio usque in adventum eius tenuit urbem. <span class="">section 4</span> <span class="corr">[arcem]</span> regium tenebat praesidium, neque, ut decederent inde, aut Opuntiorum minis aut auctoritate imperatoris Romani perpelli potuerunt. <span class="">section 5</span> mora, cur non extemplo oppugnarentur, ea fuit, quod caduceator ab rege venerat locum ac tempus petens colloquio. <span class="">section 6</span> id gravate regi concessum est, non quin cuperet Quinctius per se partim armis, partim condicionibus confectum videri bellum; <span class="">section 7</span> necdum enim sciebat, utrum successor sibi alter ex novis consulibus mitteretur, an, quod summa vi ut tenderent amicis et propinquis mandaverat, imperium prorogaretur; <span class="">section 8</span> aptum autem fore colloquium credebat, ut sibi liberum esset vel ad bellum manenti vel ad pacem decedenti rem inclinare. <span class="">section 9</span> in sinu Maliaco prope Nicaeam litus elegere. eo rex ab Demetriade cum quinque lembis et una nave rostrata venit. <span class="">section 10</span> erant cum eo principes Macedonum et Achaeorum exul, vir insignis, Cycliadas. <span class="">section 11</span> cum imperatore Romano rex Amynander erat et Dionysodorus, Attali legatus, et Agesimbrotus, praefectus Rhodiae classis, et Phaeneas, princeps Aetolorum, et Achaei duo, <span class="">section 12</span> Aristaenus et Xenophon. inter hos Romanus <span class="italics">ad</span> extremum litus progressus, cum rex in proram navis in ancoris stantis processisset, <span class="">section 13</span> 'commodius' inquit, 'si in terram egrediaris, ex propinquo dicamus in vicem audiamusque'. cum rex facturum se id negaret, 'quem tandem' inquit Quinctius 'times?' ad hoc ille superbo et regio animo: ' <span class="">section 14</span> neminem equidem timeo praeter deos immortalis; non omnium autem credo fidei, quos circa te video, <span class="">section 15</span> atque omnium minime Aetolis'. 'istuc quidem' ait Romanus 'par omnibus periculum est, qui cum hoste ad colloquium congrediuntur, si nulla fides sit.' ' <span class="">section 16</span> non tamen' inquit, 'T. Quincti, par perfidiae praemium est, si fraude agatur, Philippus et Phaeneas; neque enim aeque difficulter Aetoli <span class="corr">[praetorem]</span> <span class="pagebreak" id="index.xml-pb-d30e1986">[Page p.85]</span> alium ac Macedones regem in meum locum substituant.' <span class="">chapter 33</span> <span class="">section 1</span> secundum haec silentium fuit, cum Romanus eum aecum censeret priorem dicere, qui petisset colloquium, rex eius esse priorem orationem, <span class="">section 2</span> qui daret pacis leges, non qui acciperet; tum Romanus: simplicem suam orationem esse; ea enim se dicturum, quae ni fiant, nulla sit pacis condicio. <span class="">section 3</span> deducenda ex omnibus Graeciae civitatibus regi praesidia esse, captivos et transfugas sociis populi Romani reddendos, restituenda Romanis ea Illyrici loca, quae post pacem in Epiro factam occupasset, <span class="">section 4</span> Ptolomaeo Aegypti regi reddendas urbes, quas post Philopatoris <span class="corr">[Ptolomaei]</span> mortem occupavisset. suas populique <span class="corr">[Romani]</span> condiciones has esse; ceterum et socium audiri postulata verum esse. <span class="">section 5</span> Attali regis legatus naves captivosque, quae ad Chium navali proelio capta essent, et Nicephorium Venerisque templum, quae spoliasset evastassetque, pro incorruptis restitui; <span class="">section 6</span> Rhodii Peraeam—regio est continentis adversus insulam, vetustae eorum dicionis—repetebant postulabantque praesidia deduci ab Iaso et a Bargyliis et Euromensium urbe et in Hellesponto Sesto atque Abydo, <span class="">section 7</span> et Perinthum Byzantiis in antiqui formulam iuris restitui, <span class="">section 8</span> et liberari omnia Asiae emporia portusque. Achaei Corinthum et Argos repetebant. praetor Aetolorum Phaeneas cum eadem fere, quae Romani, ut Graecia decederetur, postulasset, redderenturque Aetolis urbes, <span class="">section 9</span> quae quondam iuris ac dicionis eorum fuissent, excepit orationem eius princeps Aetolorum Alexander, vir ut inter Aetolos facundus. <span class="">section 10</span> iam dudum se reticere ait, non quo quicquam agi putet eo colloquio, sed ne quem sociorum dicentem interpellet. nec de pace cum fide Philippum agere nec bella vera virtute umquam gessisse. <span class="">section 11</span> in colloquiis insidiari et captare; in bello non congredi aequo campo neque signis collatis dimicare, sed refugientem incendere ac diripere urbes et vincentium praemia victum corrumpere. <span class="">section 12</span> at non <span class="pagebreak" id="index.xml-pb-d30e2029">[Page p.86]</span> <span class="corr">[antiquos]</span> <span class="corr">[Macedonum]</span> <span class="corr">[reges,]</span> <span class="italics">rem ita gessisse,</span> sed acie bellare solitos, urbibus parcere, quantum possent, quo <span class="corr">[opulentius]</span> <span class="corr">[haberent]</span> imperium. <span class="">section 13</span> nam de quorum possessione dimicetur tollentem nihil sibi praeter <span class="corr">[bellum]</span> relinquere, quod consilium esse? <span class="">section 14</span> pluris priore anno sociorum urbes in Thessalia evastasse Philippum quam omnes, qui umquam hostes Thessaliae fuerint. <span class="">section 15</span> ipsis quoque Aetolis eum plura socium quam hostem ademisse: Lysimachiam pulso praetore et praesidio Aetolorum occupasse eum; <span class="">section 16</span> Cium, item suae dicionis <span class="corr">[urbem,]</span> funditus evertisse ac delesse; eadem fraude habere eum Thebas Phthias, Echinum, Larisam, Pharsalum.</p><p><span class="">chapter 34</span> <span class="">section 1</span> motus oratione Alexandri Philippus navem, <span class="">section 2</span> ut exaudiretur, propius terram applicuit. orsum eum dicere, in Aetolos maxime, violenter Phaeneas interfatus non in verbis rem verti ait: aut bello vincendum aut melioribus parendum esse. ' <span class="">section 3</span> apparet id quidem' inquit Philippus 'etiam caeco', iocatus in <span class="corr">[valetudinem]</span> oculorum Phaeneae; et erat dicacior natura, quam regem decet, et ne inter seria quidem risu satis temperans. <span class="">section 4</span> indignari inde coepit, Aetolos tamquam Romanos decedi Graecia iubere, qui, quibus finibus Graecia sit, dicere non possent; ipsius enim Aetoliae Agraeos Apodotosque et Amphilochos, quae permagna eorum pars sit, Graeciam non esse. ' <span class="">section 5</span> an, quod a sociis eorum non abstinuerim, iustam querellam habent, cum ipsi pro lege hunc antiquitus morem servent, ut adversus socios ipsi suos publica tantum auctoritate dempta iuventutem suam militare sinant, et contrariae persaepe acies in utraque parte Aetolica auxilia habeant? <span class="">section 6</span> neque ego Cium expugnavi, sed Prusiam socium et amicum oppugnantem adiuvi; et Lysimachiam ab" Thracibus vindicavi, sed, quia me necessitas ad hoc bellum a custodia eius avertit, Thraces habent. <span class="">section 7</span> et Aetolis haec; Attalo autem Rhodiisque nihil iure debeo; non enim a me, sed ab illis principium belli ortum est; <span class="">section 8</span> Romanorum autem honoris causa <span class="corr">[Peraean]</span> <span class="pagebreak" id="index.xml-pb-d30e2120">[Page p.87]</span> <span class="corr">[Rhodiis]</span> et naves Attalo cum captivis, qui comparebunt, restituam. <span class="">section 9</span> nam quod ad Nicephorium Venerisque templi restitutionem attinet, <span class="">section 10</span> quid restitui ea postulantibus <span class="corr">[respondeam,]</span> , nisi, quo uno modo silvae lucique caesi restitui possunt, curam impensamque sationis me praestaturum, — quoniam haec inter se reges postulare et respondere placet. <span class="">section 11</span> extrema eius oratio adversus Achaeos fuit, in qua orsus ab Antigoni primum, suis deinde erga gentem <span class="corr">[eam]</span> meritis, recitari decreta eorum iussit omnis divinos humanosque honores complexa atque eis obiecit recens decretum, <span class="">section 12</span> quo ab se descivissent; invectusque graviter in perfidiam eorum, Argos tamen se iis redditurum dixit; <span class="">section 13</span> de Corintho cum imperatore Romano deliberaturum esse quaesiturumque ab eo simul, utrum iisne urbibus decedere se aecum censeat, quas ab se ipso captas iure belli habeat, an iis etiam, quas a maioribus suis accepisset. <span class="">chapter 35</span> <span class="">section 1</span> parantibus Achaeis Aetolisque ad ea respondere, cum prope occasum sol esset, dilato in posterum diem colloquio Philippus in stationem, <span class="">section 2</span> ex qua profectus erat, Romani sociique in castra redierunt. Quinctius postero die ad Nicaeam—is enim locus placuerat—ad constitutum tempus venit; Philippus nullus usquam, nec nuntius ab eo per aliquot horas veniebat, et iam desperantibus venturum repente apparuerunt naves. <span class="">section 3</span> atque ipse quidem, cum tam gravia et indigna imperarentur, inopem consilii diem consumpsisse deliberando aiebat; <span class="">section 4</span> vulgo credebant de industria rem in serum tractam, ne tempus dari posset Achaeis Aetolisque ad respondendum, <span class="">section 5</span> et <span class="corr">[eam]</span> opinionem ipse adfirmavit petendo, ut summotis aliis, ne tempus altercando tereretur et aliqui finis rei imponi posset, cum ipso imperatore Romano liceret sibi colloqui. <span class="">section 6</span> id primo non acceptum, ne excludi colloquio viderentur socii, <span class="">section 7</span> dein, cum haud absisteret petere, ex omnium consilio Romanus imperator cum Ap. Claudio tribuno militum ceteris summotis ad extremum litus <span class="pagebreak" id="index.xml-pb-d30e2175">[Page p.88]</span> processit; <span class="">section 8</span> rex cum duobus, quos pridie adhibuerat, in terram est egressus. ibi cum aliquamdiu secreto locuti essent, quae acta Philippus ad suos rettulerit, <span class="">section 9</span> minus compertum est; Quinctius haec rettulit ad socios: Romanis eum cedere tota Illyrici ora, perfugas remittere ac si qui sint captivi; <span class="">section 10</span> Attalo naves et <span class="corr">[cum]</span> iis captos navalis socios, Rhodiis regionem, quam Peraean vocant, reddere, Iaso et Bargyliis non cessurum; <span class="">section 11</span> Aetolis Pharsalum Larisamque reddere, Thebas non reddere; Achaeis non Argis modo sed etiam Corintho cessurum. <span class="">section 12</span> nulli omnium placere partium, quibus cessurus aut non cessurus esset, destinatio: plus enim amitti in iis quam acquiri, nec umquam, nisi tota deduxisset Graecia praesidia, causas certaminum defore. <span class="">chapter 36</span> <span class="">section 1</span> cum haec toto ex concilio certatim omnes vociferarentur, ad Philippum quoque procul stantem vox est perlata. <span class="">section 2</span> itaque a Quinctio petit, ut rem totam in posterum diem differret: profecto aut persuasurum se aut persuaderi sibi passurum. <span class="">section 3</span> litus ad Thronium colloquio destinatur. eo mature conventum est. ibi Philippus primum et Quinctium et omnis qui aderant rogare, ne spem pacis turbare vellent, <span class="">section 4</span> postremo petere tempus, quo legatos mittere Romam ad senatum posset: aut iis condicionibus se pacem impetraturum aut quascumque senatus dedisset leges pacis accepturum. <span class="">section 5</span> id ceteris haudquaquam placebat: nec enim aliud quam moram et <span class="corr">[dilationem]</span> ad colligendas vires quaeri; <span class="">section 6</span> Quinctius verum id futurum fuisse dicere, si aestas et tempus rerum gerendarum esset; nunc hieme instante nihil amitti dato spatio ad legatos mittendos; <span class="">section 7</span> nam neque sine auctoritate senatus ratum quicquam eorum fore, quae cum rege ipsi pepigissent, et explorari, dum bello necessariam quietem ipsa hiems daret, senatus auctoritatem posse. in hanc sententiam et ceteri sociorum principes concesserunt; <span class="">section 8</span> indutiisque datis in duos menses, et ipsos mittere singulos legatos ad senatum <span class="pagebreak" id="index.xml-pb-d30e2219">[Page p.89]</span> edocendum, ne fraude regis caperetur, placuit. <span class="">section 9</span> additum indutiarum pacto, ut regia praesidia Phocide ac Locride extemplo deducerentur. <span class="">section 10</span> et ipse Quinctius cum sociorum legatis Amynandrum, Athamanum regem, ut speciem legationi adiceret, et Q. Fabium—uxoris Quincti sororis filius erat—et Q. Fulvium et Ap. Claudium misit. <span class="">chapter 37</span> <span class="">section 1</span> ut ventum Romam est, prius sociorum legati quam regis auditi sunt. cetera eorum oratio conviciis regis consumpta est; <span class="">section 2</span> moverunt maxime senatum demonstrando maris terrarumque regionis eius situm, <span class="">section 3</span> ut omnibus appareret, si Demetriadem in Thessalia, Chalcidem in Euboea, Corinthum in Achaia rex teneret, non posse liberam Graeciam esse, <span class="">section 4</span> et ipsum Philippum non contumeliosius quam verius compedes eas Graeciae appellare. <span class="">section 5</span> legati deinde regis intromissi; quibus longiorem exorsis orationem brevis interrogatio, cessurusne iis tribus urbibus esset, sermonem incidit, cum mandati sibi de iis nominatim negarent quicquam. sic infecta pace regii dimissi; Quinctio liberum arbitrium pacis ac belli permissum. <span class="">section 6</span> cui ut satis apparuit non taedere belli senatum, et ipse victoriae quam pacis avidior neque colloquium postea Philippo dedit neque legationem aliam, quam quae omni Graecia decedi nuntiaret, admissurum dixit.</p><p><span class="">chapter 38</span> <span class="">section 1</span> Philippus, cum acie decernendum videret et undique ad se contrahendas vires, maxime de Achaiae urbibus, <span class="">section 2</span> regionis ab se diversae, et magis tamen de Argis quam de Corintho sollicitus, optimum ratus Nabidi eam Lacedaemoniorum tyranno velut fiduciariam dare, ut victori sibi restitueret, si quid adversi accidisset, ipse haberet, Philocli, qui Corintho Argisque praeerat, scribit, ut tyrannum ipse conveniret. <span class="">section 3</span> Philocles, praeterquam quod iam veniebat cum munere, adicit, ad pignus futurae regi cum tyranno amicitiae, filias suas regem Nabidis filiis matrimonio coniungere velle. <span class="">section 4</span> tyrannus primo negare aliter urbem <span class="corr">[eam]</span> se accepturum, nisi Argivorum ipsorum decreto <span class="pagebreak" id="index.xml-pb-d30e2260">[Page p.90]</span> accersitus ad auxilium urbis esset, <span class="">section 5</span> deinde, ut frequenti contione non aspernatos modo sed abominatos <span class="corr">[etiam]</span> nomen tyranni audivit, causam se spoliandi eos <span class="corr">[nactum]</span> ratus tradere, ubi vellet, urbem Philoclen iussit. <span class="">section 6</span> nocte ignaris omnibus acceptus in urbem est tyrannus; prima luce occupata omnia superiora loca <span class="corr">[portaeque]</span> clausae. <span class="">section 7</span> paucis principum inter primum tumultum elapsis, eorum absentium direptae fortunae; praesentibus aurum atque argentum ablatum, pecuniae imperatae ingentes. <span class="">section 8</span> qui non cunctanter contulere, sine contumelia et laceratione corporum dimissi; quos occulere aut retrahere aliquid suspicio fuit, in servilem modum lacerati atque extorti. <span class="">section 9</span> contione inde advocata rogationes promulgavit, unam de tabulis novis, alteram de agro viritim dividendo, duas faces novantibus res ad plebem in optimates accendendam. <span class="">chapter 39</span> <span class="">section 1</span> postquam in potestate Argivorum civitas erat, nihil eius memor tyrannus, a quo <span class="corr">[eam]</span> civitatem et in quam condicionem accepisset, <span class="">section 2</span> legatos Elatiam ad Quinctium et <span class="italics">ad</span> Attalum Aeginae hibernantem mittit, qui nuntiarent Argos in potestate sua esse: eo si veniret Quinctius ad colloquium, non diffidere sibi omnia cum eo conventura. <span class="">section 3</span> Quinctius, ut eo quoque praesidio Philippum nudaret, cum adnuisset se venturum, mittit ad Attalum, ut ab Aegina Sicyonem sibi occurreret, <span class="">section 4</span> ipse ab Anticyra decem quinqueremibus, quas iis forte ipsis diebus L. Quinctius frater eius adduxerat ex hibernis Corcyrae, Sicyonem tramisit. <span class="">section 5</span> iam ibi Attalus erat; qui cum tyranno ad Romanum imperatorem, non Romano ad tyrannum eundum diceret, in sententiam suam Quinctium traduxit, ne in urbem ipsam Argos iret. <span class="">section 6</span> haud procul urbe Mycenica vocatur; in eo loco ut congrederentur convenit. <span class="">section 7</span> Quinctius cum fratre et tribunis militum paucis, Attalus cum regio comitatu, Nicostratus, Achaeorum praetor, cum auxiliaribus paucis venit. <span class="">section 8</span> tyrannum ibi cum omnibus copiis opperientem invenerunt. progressus armatus <span class="pagebreak" id="index.xml-pb-d30e2320">[Page p.91]</span> cum satellitibus armatis est in medium fere interiacentis campi; inermis Quinctius cum fratre et duobus tribunis militum, inermi item regi praetor Achaeorum et unus ex purpuratis latus cingebant. <span class="">section 9</span> initium sermonis ab excusatione tyranni ortum, quod armatus ipse armatisque saeptus, cum inermes Romanum imperatorem regemque cerneret, in colloquium venisset: <span class="">section 10</span> neque enim se illos timere dixit, sed exules Argivorum. inde ubi de condicionibus amicitiae coeptum agi est, Romanus duas postulare res, unam, ut bellum <span class="corr">[cum]</span> Achaeis finiret, alteram, ut adversus Philippum mitteret secum auxilia. ea se missurum dixit; pro pace cum Achaeis indutiae impetratae, donec bellum cum Philippo finiretur. <span class="">chapter 40</span> <span class="">section 1</span> de Argis quoque disceptatio ab Attalo rege est mota, cum fraude Philoclis proditam urbem vi ab eo teneri argueret, ille ab ipsis Argivis se defenderet accitum. <span class="">section 2</span> contionem rex Argivorum postulabat, ut id sciri posset; nec tyrannus abnuere; sed deductis ex urbe praesidiis liberam contionem non immixtis Lacedaemoniis declaraturam, quid Argivi vellent, praeberi debere dicebat rex; tyrannus negavit deducturum. <span class="">section 3</span> haec disceptatio sine exitu fuit. <span class="">section 4</span> de colloquio discessum sescentis Cretensibus ab tyranno datis Romano indutiisque inter Nicostratum, praetorem Achaeorum, et Lacedaemoniorum tyrannum in quattuor menses factis.</p><p><span class="">section 5</span> inde Quinctius Corinthum est profectus et ad portam cum Cretensium cohorte accessit, ut Philocli praefecto urbis appareret tyrannum a Philippo descisse. <span class="">section 6</span> Philocles et ipse ad imperatorem Romanum in colloquium venit hortantique, ut extemplo transiret urbemque traderet, ita respondit, ut distulisse rem magis quam negasse videretur. <span class="">section 7</span> a Corintho Quinctius Anticyram traiecit; inde fratrem ad temptandam Acarnanum gentem misit.</p><p><span class="">section 8</span> Attalus ab Argis Sicyonem est profectus. ibi et civitas novis honoribus veteres regis honores auxit, <span class="pagebreak" id="index.xml-pb-d30e2355">[Page p.92]</span> et rex ad id, quod sacrum Apollinis agrum <span class="corr">[grandi]</span> quondam pecunia redemerat iis, <span class="">section 9</span> <span class="corr">[tum]</span> quoque, ne sine aliqua munificentia praeteriret civitatem sociam atque amicam, decem talenta argenti dono dedit et decem milia medimnum frumenti; atque ita Cenchreas ad naves redit.</p><p><span class="">section 10</span> et Nabis firmato <span class="corr">[praesidio]</span> Argis <span class="corr">[Lacedaemonem]</span> regressus, cum ipse viros spoliasset, ad feminas spoliandas uxorem Argos remisit. <span class="">section 11</span> ea nunc singulas illustres, nunc simul plures genere inter se iunctas accersendo blandiendoque ac minando non aurum modo iis, sed postremo vestem quoque mundumque omnem muliebrem ademit.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Titus Livius (Livy).
	    Date: 2014-10-09<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:22:44Z.
	       SAXON HE 9.8.0.5.
		 --></address></div></body></html>