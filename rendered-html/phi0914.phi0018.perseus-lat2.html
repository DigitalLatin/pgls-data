<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Ab urbe condita, books 6-10 - 8 — Machine readable text</title><meta name="author" content="Titus Livius (Livy)" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Ab urbe condita, books 6-10 - 8 — Machine readable text" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Ab urbe condita, books 6-10 - 8 — Machine readable text</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div class="book" id="index.xml-body.1_div.1"><h2><span class="headingNumber">1. </span></h2><span class="">chapter 1</span><span class="">section 1</span><div class="pagebreak" id="index.xml-pb-d30e79">[Page p.8001]</div><p>iam consules erant <span class="persName"> C. Plautius</span> iterum <span class="persName"> L. Aemilius Mamercus</span> , cum Setini Norbanique Romam nuntii defectionis Priuernatium cum querimoniis acceptae cladis uenerunt. <span class="">section 2</span> Uolscorum item exercitum duce Antiati populo consedisse ad Satricum allatum est. utrumque bellum Plautio sorte euenit. <span class="">section 3</span> prius ad Priuernum profectus extemplo acie conflixit; haud magno certamine deuicti hostes; oppidum captum redditumque Priuernatibus praesidio ualido imposito; <span class="">section 4</span> agri partes duae ademptae. inde uictor exercitus Satricum contra Antiates ductus. ibi magna utrimque caede atrox proelium fuit; et cum tempestas eos neutro inclinata spe dimicantes diremisset, Romani nihil eo certamine tam ambiguo fessi in posterum diem proelium parant. <span class="">section 5</span> Uolscis recensentibus quos uiros in acie amisissent haudquaquam idem animus ad iterandum periculum fuit; nocte pro uictis Antium agmine trepido sauciis ac parte impedimentorum relicta abierunt. <span class="">section 6</span> <span class="pagebreak" id="p.8002">[Page dare se consul]</span> armorum magna uis cum inter caesa hostium corpora tum in castris inuenta est. ea Luae Matri dare se consul dixit finesque hostium usque ad oram maritimam est depopulatus. <span class="">section 7</span> alteri consuli Aemilio ingresso Sabellum agrum non castra Samnitium, non legiones usquam oppositae; ferro ignique uastantem agros legati Samnitium pacem orantes adeunt. <span class="">section 8</span> a quo reiecti ad senatum, potestate facta dicendi, positis ferocibus animis pacem sibi ab Romanis bellique ius aduersus Sidicinos petierunt: <span class="">section 9</span> quae se eo iustius petere, quod et in amicitiam populi Romani secundis suis rebus, non aduersis ut Campani, uenissent, et aduersus Sidicinos sumerent arma, suos semper hostes, populi Romani nunquam amicos, <span class="">section 10</span> qui nec ut Samnites in pace amicitiam nec ut Campani auxilium in bello petissent, nec in fide populi Romani nec in dicione essent.</p><p><span class="">chapter 2</span> <span class="">section 1</span> cum de postulatis Samnitium <span class="persName"> T. Aemilius</span> praetor senatum consuluisset reddendumque iis foedus patres censuissent, praetor Samnitibus respondit nec, <span class="">section 2</span> quo minus perpetua cum eis amicitia esset, per populum Romanum stetisse nec contradici quin, quoniam ipsos belli culpa sua contracti taedium ceperit, amicitia de integro reconcilietur; <span class="">section 3</span> quod ad Sidicinos attineat, nihil intercedi quo minus Samniti populo pacis bellique liberum arbitrium sit. <span class="">section 4</span> foedere icto cum domum reuertissent extemplo inde exercitus Romanus deductus annuo stipendio et trium mensum frumento accepto, quod pepigerat consul ut tempus indutiis daret quoad legati redissent. <span class="">section 5</span> Samnites copiis iisdem, quibus usi aduersus Romanum bellum fuerant, contra Sidicinos profecti haud in dubia spe erant mature urbis hostium potiundae, <span class="">section 6</span> <span class="pagebreak" id="p.8003">[Page patres ut sera]</span> cum ab Sidicinis deditio prius ad Romanos coepta fieri est. dein, postquam patres ut seram eam ultimaque tandem necessitate expressam aspernabantur, ad Latinos iam sua sponte in arma motos facta est. <span class="">section 7</span> ne Campani quidem—adeo iniuriae Samnitium quam beneficii Romanorum memoria praesentior erat—his se armis abstinuere. <span class="">section 8</span> ex his tot populis unus ingens exercitus duce Latino fines Samnitium ingressus plus populationibus quam proeliis cladium fecit; et quamquam superiores certaminibus Latini erant, haud inuiti, ne saepius dimicandum foret, agro hostium excessere. <span class="">section 9</span> id spatium Samnitibus datum est Romam legatos mittendi; qui cum adissent senatum, conquesti eadem se foederatos pati quae hostes essent passi, <span class="">section 10</span> precibus infimis petiere ut satis ducerent Romani uictoriam quam Samnitibus ex Campano Sidicinoque hoste eripuissent; <span class="">section 11</span> ne uinci etiam se ab ignauissimis populis sinerent; Latinos Campanosque, si sub dicione populi Romani essent, pro imperio arcerent Samniti agro: sin imperium abnuerent, armis coercerent. <span class="">section 12</span> aduersus haec responsum anceps datum, quia fateri pigebat in potestate sua Latinos iam non esse timebantque ne arguendo abalienarent: <span class="">section 13</span> Campanorum aliam condicionem esse, qui non foedere sed per deditionem in fidem uenissent; itaque Campanos, seu uelint seu nolint, quieturos; in foedere Latinos nihil esse quod bellare cum quibus ipsi uelint prohibeant.</p><p><span class="">chapter 3</span> <span class="">section 1</span> quod responsum sicut dubios Samnites quidnam facturum Romanum censerent dimisit, ita Campanos metu abalienauit, Latinos uelut nihil iam non concedentibus Romanis ferociores fecit. <span class="">section 2</span> <span class="pagebreak" id="p.8004">[Page crebra concil]</span> itaque per speciem aduersus Samnites belli parandi crebra concilia indicentes omnibus consultationibus inter se principes occulte Romanum coquebant bellum. huic quoque aduersus seruatores suos bello Campanos aderat. <span class="">section 3</span> sed quamquam omnia de industria celabantur—priusquam mouerentur Romani tolli ab tergo Samnitem hostem uolebant—tamen per quosdam priuatis hospitiis necessitudinibusque coniunctos indicia coniurationis eius Romam emanarunt; <span class="">section 4</span> iussisque ante tempus consulibus abdicare se magistratu, quo maturius noui consules aduersus tantam molem belli crearentur, religio incessit ab eis quorum imminutum imperium esset comitia haberi. itaque interregnum initum. <span class="">section 5</span> duo interreges fuere, <span class="persName"> M. Ualerius</span> ac <span class="persName"> M. Fabius</span> . &lt;is&gt; creauit consules <span class="persName"> T. Manlium Torquatum</span> tertium, <span class="persName"> P. Decium Murem</span> . <span class="">section 6</span> eo anno Alexandrum Epiri regem in Italiam classem appulisse constat; quod bellum, si prima satis prospera fuissent, haud dubie ad Romanos peruenisset. <span class="">section 7</span> eadem aetas rerum magni Alexandri est, quem sorore huius ortum in alio tractu orbis, inuictum bellis, iuuenem fortuna morbo exstinxit. <span class="">section 8</span> ceterum Romani, etsi defectio sociorum nominisque Latini haud dubia erat, tamen tamquam de Samnitibus non de se curam agerent, decem principes Latinorum Romam euocauerunt, quibus imperarent quae uellent. <span class="">section 9</span> <span class="pagebreak" id="p.8005">[Page exciti ad arma]</span> praetores tum duos Latium habebat, <span class="persName"> L. Annium Setinum</span> et <span class="persName"> L. Numisium Circeiensem</span> , ambo ex coloniis Romanis, per quos praeter Signiam Uelitrasque et ipsas colonias Romanas Uolsci etiam exciti ad arma erant; eos nominatim euocari placuit. <span class="">section 10</span> haud cuiquam dubium erat super qua re accirentur; itaque concilio prius habito praetores quam Romam proficiscerentur euocatos se ab senatu docent Romano et quae actum iri secum credant, quidnam ad ea responderi placeat, referunt.</p><p><span class="">chapter 4</span> <span class="">section 1</span> cum aliud alii censerent, tum Annius: 'quamquam ipse ego rettuli quid responderi placeret, tamen magis ad summam rerum nostrarum pertinere arbitror quid agendum nobis quam quid loquendum sit. facile erit explicatis consiliis accommodare rebus uerba. <span class="">section 2</span> nam si etiam nunc sub umbra foederis aequi seruitutem pati possumus, quid abest quin proditis Sidicinis non Romanorum solum sed Samnitium quoque dicto pareamus respondeamusque Romanis nos, ubi innuerint, posituros arma? <span class="">section 3</span> sin autem tandem libertatis desiderium remordet animos, si foedus [est], si societas aequatio iuris est, si consanguineos nos Romanorum esse, quod olim pudebat, nunc gloriari licet, si socialis illis exercitus is est quo adiuncto duplicent uires suas, quem secernere ab se consilia bellis propriis ponendis sumendisque nolint, cur non omnia aequantur? cur non alter ab Latinis consul datur? <span class="">section 4</span> ubi pars uirium, ibi et imperii pars est. <span class="">section 5</span> <span class="pagebreak" id="p.8006">[Page nobis hoc per ]</span> est quidem nobis hoc per se haud nimis amplum quippe concedentibus Romam caput Latio esse; sed ut amplum uideri posset, diuturna patientia fecimus. <span class="">section 6</span> atqui si quando unquam consociandi imperii, usurpandae libertatis tempus optastis, en hoc tempus adest et uirtute uestra et deum benignitate uobis datum. <span class="">section 7</span> tempestatis patientiam negando militem; quis dubitat exarsisse eos, cum plus ducentorum annorum morem solueremus? <span class="">section 8</span> pertulerunt tamen hunc dolorem. bellum nostro nomine cum Paelignis gessimus; qui ne nostrorum quidem finium nobis per nos tuendorum ius antea dabant, nihil intercesserunt. <span class="">section 9</span> Sidicinos in fidem receptos, Campanos ab se ad nos descisse, exercitus nos parare aduersus Samnites, foederatos suos, audierunt nec mouerunt se ab urbe. <span class="">section 10</span> unde haec illis tanta modestia nisi a conscientia uirium et nostrarum et suarum? idoneos auctores habeo querentibus de nobis Samnitibus ita responsum ab senatu Romano esse, ut facile appareret ne ipsos quidem iam postulare ut Latium sub Romano imperio sit. usurpate modo postulando quod illi uobis taciti concedunt. <span class="">section 11</span> si quem hoc metus dicere prohibet, en ego ipse audiente non populo Romano modo senatuque sed Ioue ipso, qui Capitolium incolit, profiteor me dicturum, ut, si nos in foedere ac societate esse uelint, consulem alterum ab nobis senatusque partem accipiant.' <span class="">section 12</span> haec ferociter non suadenti solum sed pollicenti clamore et adsensu omnes permiserunt, ut ageret diceretque quae e re publica nominis Latini fideque sua uiderentur.</p><p><span class="">chapter 5</span> <span class="">section 1</span> <span class="pagebreak" id="p.8007">[Page est ibi cum T]</span> ubi est Romam uentum, in Capitolio eis senatus datus est. ibi cum <span class="persName"> T. Manlius</span> consul egisset cum eis ex auctoritate patrum ne Samnitibus foederatis bellum inferrent, Annius, <span class="">section 2</span> tamquam uictor armis Capitolium cepisset, non legatus iure gentium tutus loqueretur, <span class="">section 3</span> 'tempus erat' inquit, ' <span class="persName"> T. Manli</span> uosque patres conscripti, tandem iam uos nobiscum nihil pro imperio agere, cum florentissimum deum benignitate [nunc] Latium armis uirisque, Samnitibus bello uictis, Sidicinis Campanisque sociis, nunc etiam Uolscis adiunctis, uideretis; colonias quoque uestras Latinum Romano praetulisse imperium. <span class="">section 4</span> sed quoniam uos regno impotenti finem ut imponatis non inducitis in animum, nos, quamquam armis possumus adserere Latium in libertatem, consanguinitati tamen hoc dabimus ut condiciones pacis feramus aequas utrisque, quoniam uires quoque aequari dis immortalibus placuit. <span class="">section 5</span> consulem alterum Roma, alterum ex Latio creari oportet, senatus partem aequam ex utraque gente esse, unum populum, unam rem publicam fieri; <span class="">section 6</span> et ut imperii eadem sedes sit idemque omnibus nomen, quoniam ab altera utra parte concedi necesse est, quod utrisque bene uertat, sit haec sane patria potior et Romani omnes uocemur'. <span class="">section 7</span> forte ita accidit, ut parem ferociae huius et Romani consulem <span class="persName"> T. Manlium</span> haberent, qui adeo non tenuit iram ut, si tanta dementia patres conscriptos cepisset ut ab Setino homine leges acciperent, gladio cinctum in senatum uenturum se esse palam diceret et quemcumque in curia Latinum uidisset sua manu interempturum. <span class="">section 8</span> <span class="pagebreak" id="p.8008">[Page senatum in tuo]</span> et conuersus ad simulacrum Iouis, 'audi, Iuppiter, haec scelera' inquit; 'audite, Ius Fasque. peregrinos consules et peregrinum senatum in tuo, Iuppiter, augurato templo captus atque ipse oppressus uisurus es? <span class="">section 9</span> haecine foedera Tullus, Romanus rex, cum Albanis, patribus uestris, Latini, haec <span class="persName"> L. Tarquinius</span> uobiscum postea fecit? <span class="">section 10</span> non uenit in mentem pugna apud Regillum lacum? adeo et cladium ueterum uestrarum et beneficiorum nostrorum erga uos obliti estis?'</p><p><span class="">chapter 6</span> <span class="">section 1</span> cum consulis uocem subsecuta patrum indignatio esset, proditur memoriae aduersus crebram implorationem deum, quos testes foederum saepius inuocabant consules, uocem Anni spernentis numina Iouis Romani auditam. <span class="">section 2</span> certe, cum commotus ira se a uestibulo templi citato gradu proriperet, lapsus per gradus capite grauiter offenso impactus imo ita est saxo ut sopiretur. <span class="">section 3</span> exanimatum auctores quoniam non omnes sunt, mihi quoque in incerto relictum sit, sicut inter foederum ruptorum testationem ingenti fragore caeli procellam effusam; nam et uera esse et apte ad repraesentandam iram deum ficta possunt. <span class="">section 4</span> Torquatus missus ab senatu ad dimittendos legatos, cum iacentem Annium uidisset, exclamat, ita ut populo patribusque audita uox pariter sit: 'bene habet; di pium mouere bellum. <span class="">section 5</span> est caeleste numen; es, magne Iuppiter; haud frustra te patrem deum hominum hac sede sacrauimus. <span class="">section 6</span> quid cessatis, Quirites uosque patres conscripti, arma capere deis ducibus? sic stratas legiones Latinorum dabo, quemadmodum legatum iacentem uidetis.' <span class="">section 7</span> <span class="pagebreak" id="p.8009">[Page gentium ab ira]</span> adsensu populi excepta uox consulis tantum ardoris animis fecit ut legatos proficiscentes cura magistratuum magis, qui iussu consulis prosequebantur, quam ius gentium ab ira impetuque hominum tegeret. <span class="">section 8</span> consensit et senatus bellum; consulesque duobus scriptis exercitibus per Marsos Paelignosque profecti adiuncto Samnitium exercitu ad Capuam, quo iam Latini sociique conuenerant, castra locant. <span class="">section 9</span> ibi in quiete utrique consuli eadem dicitur uisa species uiri maioris quam pro humano habitu augustiorisque, dicentis ex una acie imperatorem, <span class="">section 10</span> ex altera exercitum Deis Manibus Matrique Terrae deberi; utrius exercitus imperator legiones hostium superque eas se deuouisset, eius populi partisque uictoriam fore. <span class="">section 11</span> hos ubi nocturnos uisus inter se consules contulerunt, placuit auerruncandae deum irae uictimas caedi; simul ut, si extis eadem quae somnio uisa fuerant portenderentur, alter uter consulum fata impleret. <span class="">section 12</span> ubi responsa haruspicum insidenti iam animo tacitae religioni congruerunt, tum adhibitis legatis tribunisque et imperiis deum propalam expositis, ne mors uoluntaria consulis exercitum in acie terreret, <span class="">section 13</span> comparant inter se ut, ab utra parte cedere Romanus exercitus coepisset, inde se consul deuoueret pro populo Romano Quiritibusque. <span class="">section 14</span> <span class="pagebreak" id="p.8010">[Page administratum ]</span> agitatum etiam in consilio est ut, si quando unquam seuero ullum imperio bellum administratum esset, tunc uti disciplina militaris ad priscos redigeretur mores. <span class="">section 15</span> curam acuebat quod aduersus Latinos bellandum erat, lingua, moribus, armorum genere, institutis ante omnia militaribus congruentes: milites militibus, centurionibus centuriones, tribuni tribunis compares collegaeque iisdem &lt;in&gt; praesidiis, saepe iisdem manipulis permixti fuerant. <span class="">section 16</span> per haec ne quo errore milites caperentur, edicunt consules ne quis extra ordinem in hostem pugnaret.</p><p><span class="">chapter 7</span> <span class="">section 1</span> forte inter ceteros turmarum praefectos qui exploratum in omnes partes dimissi erant, <span class="persName"> T. Manlius</span> consulis filius super castra hostium cum suis turmalibus euasit, ita ut uix teli iactu ab statione proxima abesset. <span class="">section 2</span> ibi Tusculani erant equites; praeerat <span class="persName"> Geminus Maecius</span> , uir cum genere inter suos tum factis clarus. <span class="">section 3</span> is ubi Romanos equites insignemque inter eos praecedentem consulis filium—nam omnes inter se, <span class="">section 4</span> utique illustres uiri, noti erant—cognouit, 'unane' ait 'turma Romani cum Latinis sociisque bellum gesturi estis? quid interea consules, quid duo exercitus consulares agent?' 'aderunt in tempore' Manlius inquit, <span class="">section 5</span> 'et cum illis aderit Iuppiter ipse, foederum a uobis uiolatorum testis, qui plus potest polletque. <span class="">section 6</span> si ad Regillum lacum ad satietatem uestram pugnauimus, hic quoque efficiemus profecto ne nimis acies uobis et conlata signa nobiscum cordi sint.' <span class="">section 7</span> ad ea Geminus paulum ab suis equo prouectus: 'uisne igitur, dum dies ista uenit qua magno conatu exercitus moueatis, interea tu ipse congredi mecum, ut nostro duorum iam hinc euentu cernatur quantum eques Latinus Romano praestet?' <span class="">section 8</span> <span class="pagebreak" id="p.8011">[Page pudor seu ine]</span> mouet ferocem animum iuuenis seu ira seu detractandi certaminis pudor seu inexsuperabilis uis fati. oblitus itaque imperii patrii consulumque edicti, praeceps ad id certamen agitur, quo uinceret an uinceretur haud multum interesset. <span class="">section 9</span> equitibus ceteris uelut ad spectaculum submotis, spatio, quod uacui interiacebat campi, aduersos concitant equos; et cum infestis cuspidibus concurrissent, Manli cuspis super galeam hostis, Maeci trans ceruicem equi elapsa est. <span class="">section 10</span> circumactis deinde equis, cum prior ad iterandum ictum Manlius consurrexisset, spiculum inter aures equi fixit. ad cuius uolneris sensum cum equus prioribus pedibus erectis magna ui caput quateret, <span class="">section 11</span> excussit equitem, quem cuspide parmaque innixum attollentem se ab graui casu Manlius ab iugulo, ita ut per costas ferrum emineret, terrae adfixit; <span class="">section 12</span> spoliisque lectis ad suos reuectus cum ouante gaudio turma in castra atque inde ad praetorium ad patrem tendit, ignarus fati futurique, laus an poena merita esset. <span class="">section 13</span> 'ut me omnes' inquit, 'pater, tuo sanguine ortum uere ferrent, prouocatus equestria haec spolia capta ex hoste caeso porto.' quod ubi audiuit consul, <span class="">section 14</span> extemplo filium auersatus contionem classico aduocari iussit. quae ubi frequens conuenit, 'quandoque' inquit, <span class="">section 15</span> 'tu, <span class="persName"> T. Manli</span> , neque imperium consulare neque maiestatem patriam ueritus, aduersus edictum nostrum extra ordinem in hostem pugnasti et, <span class="">section 16</span> <span class="pagebreak" id="index.xml-pb-d30e474">[Page p.8012]</span> quantum in te fuit, disciplinam militarem, qua stetit ad hanc diem Romana res, soluisti meque in eam necessitatem adduxisti, ut aut rei publicae mihi aut mei [meorum] obliuiscendum sit, <span class="">section 17</span> nos potius nostro delicto plectemur quam res publica tanto suo damno nostra peccata luat; triste exemplum sed in posterum salubre iuuentuti erimus. <span class="">section 18</span> me quidem cum ingenita caritas liberum tum specimen istud uirtutis deceptum uana imagine decoris in te mouet; <span class="">section 19</span> sed cum aut morte tua sancienda sint consulum imperia aut impunitate in perpetuum abroganda, nec te quidem, si quid in te nostri sanguinis est, recusare censeam, quin disciplinam militarem culpa tua prolapsam poena restituas—i, lictor, deliga ad palum'. <span class="">section 20</span> exanimati omnes tam atroci imperio nec aliter quam in se quisque destrictam cernentes securem metu magis quam modestia quieuere. <span class="">section 21</span> itaque uelut demerso ab admiratione animo cum silentio defixi stetissent, repente, postquam ceruice caesa fusus est cruor, tam libero conquestu coortae uoces sunt, ut neque lamentis neque exsecrationibus parceretur spoliisque contectum iuuenis corpus, <span class="">section 22</span> <span class="pagebreak" id="p.8013">[Page extra uallum r]</span> quantum militaribus studiis funus ullum concelebrari potest, structo extra uallum rogo cremaretur, Manlianaque imperia non in praesentia modo horrenda sed exempli etiam tristis in posterum essent.</p><p><span class="">chapter 8</span> <span class="">section 1</span> fecit tamen atrocitas poenae oboedientiorem duci militem; et praeterquam quod custodiae uigiliaeque et ordo stationum intentioris ubique curae erant, in ultimo etiam certamine, cum descensum in aciem est, ea seueritas profuit. <span class="">section 2</span> fuit autem ciuili maxime bello pugna similis; adeo nihil apud Latinos dissonum ab Romana re praeter animos erat. <span class="">section 3</span> clipeis antea Romani usi sunt, dein, postquam stipendiarii facti sunt, scuta pro clipeis fecere; et quod antea phalanges similes Macedonicis, hoc postea manipulatim structa acies coepit esse: <span class="">section 4</span> <span class="pagebreak" id="p.8014">[Page duos centurion]</span> postremi in plures ordines instruebantur [ordo sexagenos milites, duos centuriones, uexillarium unum habebat]. <span class="">section 5</span> prima acies hastati erant, manipuli quindecim, distantes inter se modicum spatium; manipulus leues uicenos milites, aliam turbam scutatorum habebat; leues autem, qui hastam tantum gaesaque gererent, uocabantur. <span class="">section 6</span> haec prima frons in acie florem iuuenum pubescentium ad militiam habebat. robustior inde aetas totidem manipulorum, quibus principibus est nomen, hos sequebantur, scutati omnes, insignibus maxime armis. <span class="">section 7</span> hoc triginta manipulorum agmen antepilanos appellabant, quia sub signis iam alii quindecim ordines locabantur, ex quibus ordo unusquisque tres partes habebat—earum unam quamque primam pilum uocabant. <span class="">section 8</span> <span class="pagebreak" id="p.8015">[Page duos centurion]</span> tribus ex uexillis constabat ordo; sexagenos milites, duos centuriones, uexillarium unum habebat uexillum; centum octoginta sex homines erant. primum uexillum triarios ducebat, ueteranum militem spectatae uirtutis, secundum rorarios, minus roboris aetate factisque, tertium accensos, minimae fiduciae manum; eo et in postremam aciem reiciebantur. <span class="">section 9</span> ubi his ordinibus exercitus instructus esset, hastati omnium primi pugnam inibant. si hastati profligare hostem non possent, pede presso eos retro cedentes in interualla ordinum principes recipiebant. tum principum pugna erat; <span class="">section 10</span> hastati sequebantur; triarii sub uexillis considebant, sinistro crure porrecto, scuta innixa umeris, hastas suberecta cuspide in terra fixas, haud secus quam uallo saepta inhorreret acies, tenentes. <span class="">section 11</span> <span class="pagebreak" id="p.8016">[Page laboratur pro]</span> si apud principes quoque haud satis prospere esset pugnatum a prima acie ad triarios se sensim referebant; inde rem ad triarios redisse, cum laboratur, prouerbio increbruit. <span class="">section 12</span> triarii consurgentes, ubi in interualla ordinum suorum principes et hastatos recepissent, extemplo compressis ordinibus uelut claudebant uias unoque continenti agmine, <span class="">section 13</span> iam nulla spe post relicta, in hostem incidebant; id erat formidolosissimum hosti, cum uelut uictos insecuti nouam repente aciem exsurgentem, auctam numero, cernebant. <span class="">section 14</span> scribebantur autem quattuor fere legiones quinis milibus peditum, equitibus in singulas legiones trecenis. alterum tantum ex Latino dilectu adiciebatur, qui ea tempestate hostes erant Romanis eodemque ordine instruxerant aciem; <span class="">section 15</span> nec uexilla cum uexillis tantum, uniuersi hastati cum hastatis, principes cum principibus, sed centurio quoque cum centurione, si ordines turbati non essent, concurrendum sibi esse sciebat. <span class="">section 16</span> duo primi pili ex utraque acie inter triarios erant, Romanus corpore haudquaquam satis ualidus, ceterum strenuus uir peritusque militiae, Latinus uiribus ingens bellatorque primus, <span class="">section 17</span> notissimi inter se, quia pares semper ordines duxerunt. <span class="">section 18</span> Romano haud satis fidenti uiribus iam Romae permissum erat ab consulibus, ut subcenturionem sibi quem uellet legeret qui tutaretur eum ab uno destinato hoste; isque iuuenis in acie oblatus ex centurione Latino uictoriam tulit. <span class="">section 19</span> <span class="pagebreak" id="p.8017">[Page ferebat p]</span> pugnatum est haud procul radicibus Uesuuii† montis, qua uia ad Ueserim ferebat.</p><p><span class="">chapter 9</span> <span class="">section 1</span> Romani consules, priusquam educerent in aciem, immolauerunt. Decio caput iocineris a familiari parte caesum haruspex dicitur ostendisse: alioqui acceptam dis hostiam esse; Manlium egregie litasse. 'atqui bene habet' inquit Decius, 'si ab collega litatum est.' instructis, <span class="">section 2</span> sicut ante dictum est, ordinibus processere in aciem; Manlius dextro, Decius laeuo cornu praeerat. <span class="">section 3</span> primo utrimque aequis uiribus, eodem ardore animorum gerebatur res; deinde ab laeuo cornu hastati Romani, non ferentes impressionem Latinorum, se ad principes recepere. <span class="">section 4</span> in hac trepidatione Decius consul <span class="persName"> M. Ualerium</span> magna uoce inclamat. 'deorum' inquit, 'ope, <span class="persName"> M. Ualeri</span> , opus est; agedum, pontifex publicus populi Romani, praei uerba quibus me pro legionibus deuoueam.' <span class="">section 5</span> pontifex eum togam praetextam sumere iussit et uelato capite, manu subter togam ad mentum exserta, super telum subiectum pedibus stantem sic dicere: <span class="">section 6</span> 'Iane, Iuppiter, Mars pater, Quirine, Bellona, Lares, Diui Nouensiles, Di Indigetes, Diui, quorum est potestas nostrorum hostiumque, <span class="">section 7</span> <span class="pagebreak" id="p.8018">[Page terrore formid]</span> Dique Manes, uos precor ueneror, ueniam peto feroque, uti populo Romano Quiritium uim uictoriam prosperetis hostesque populi Romani Quiritium terrore formidine morteque adficiatis. <span class="">section 8</span> sicut uerbis nuncupaui, ita pro re publica &lt;populi Romani&gt; Quiritium, exercitu, legionibus, auxiliis populi Romani Quiritium, legiones auxiliaque hostium mecum Deis Manibus Tellurique deuoueo.' <span class="">section 9</span> haec ita precatus lictores ire ad <span class="persName"> T. Manlium</span> iubet matureque collegae se deuotum pro exercitu nuntiare; ipse incinctus cinctu Gabino, armatus in equum insiluit ac se in medios hostes immisit, <span class="">section 10</span> conspectus ab utraque acie, aliquanto augustior humano uisu, sicut caelo missus piaculum omnis deorum irae qui pestem ab suis auersam in hostes ferret. <span class="">section 11</span> ita omnis terror pauorque cum illo latus signa primo Latinorum turbauit, deinde in totam penitus aciem peruasit. <span class="">section 12</span> euidentissimum id fuit quod, quacumque equo inuectus est, ibi haud secus quam pestifero sidere icti pauebant; ubi uero corruit obrutus telis, inde iam haud dubie consternatae cohortes Latinorum fugam ac uastitatem late fecerunt. <span class="">section 13</span> simul et Romani exsolutis religione animis, uelut tum primum signo dato coorti pugnam integram ediderunt; <span class="">section 14</span> nam et rorarii procurrerant inter antepilanos addiderantque uires hastatis ac principibus et triarii genu dextro innixi nutum consulis ad consurgendum exspectabant. <span class="">chapter 10</span> <span class="">section 1</span> <span class="pagebreak" id="index.xml-pb-d30e614">[Page p.8019]</span></p><p>procedente deinde certamine cum aliis partibus multitudo superaret Latinorum, Manlius consul audito euentu collegae, cum, ut ius fasque erat, lacrimis non minus quam laudibus debitis prosecutus tam memorabilem mortem esset, <span class="">section 2</span> paulisper addubitauit an consurgendi iam triariis tempus esset; deinde melius ratus integros eos ad ultimum discrimen seruari, accensos ab nouissima acie ante signa procedere iubet. <span class="">section 3</span> qui ubi subiere, extemplo Latini, tamquam idem aduersarii fecissent, triarios suos excitauerunt; qui aliquamdiu pugna atroci cum et semet ipsi fatigassent et hastas aut praefregissent aut hebetassent, pellerent [ui] tamen hostem, debellatum iam rati peruentumque ad extremam aciem, tum consul triariis 'consurgite nunc' inquit, <span class="">section 4</span> 'integri aduersus fessos, memores patriae parentumque et coniugum ac liberorum, memores consulis pro uestra uictoria morte occubantis'. <span class="">section 5</span> ubi triarii consurrexerunt integri refulgentibus armis, noua ex improuiso exorta acies, receptis in interualla ordinum antepilanis, <span class="">section 6</span> clamore sublato principia Latinorum perturbant hastisque ora fodientes primo robore uirorum caeso per alios manipulos uelut inermes prope intacti euasere tantaque caede perrupere cuneos ut uix quartam partem relinquerent hostium. <span class="">section 7</span> Samnites quoque sub radicibus montis procul instructi praebuere terrorem Latinis. ceterum inter omnes ciues sociosque praecipua laus eius belli penes consules fuit, quorum alter omnes minas periculaque ab deis superis inferisque in se unum uertit, <span class="">section 8</span> <span class="pagebreak" id="p.8020">[Page inter Romanos ]</span> alter ea uirtute eoque consilio in proelio fuit ut facile conuenerit inter Romanos Latinosque, qui eius pugnae memoriam posteris tradiderunt, utrius partis <span class="persName"> T. Manlius</span> dux fuisset, eius futuram haud dubie fuisse uictoriam. <span class="">section 9</span> Latini ex fuga se Minturnas contulerunt. castra secundum proelium capta multique mortales ibi uiui oppressi, maxime Campani. <span class="">section 10</span> Decii corpus ne eo die inueniretur, nox quaerentes oppressit; postero die inuentum inter maximum hostium stragem, coopertum telis, funusque ei par morti celebrante collega factum est. <span class="">section 11</span> illud adiciendum uidetur licere consuli dictatorique et praetori, cum legiones hostium deuoueat, non utique se sed quem uelit ex legione Romana scripta ciuem deuouere; <span class="">section 12</span> si is homo qui deuotus est moritur, probe factum uideri; ni moritur, tum signum septem pedes altum aut maius in terram defodi et piaculum [hostia] caedi; ubi illud signum defossum erit, eo magistratum Romanum escendere fas non esse. <span class="">section 13</span> sin autem sese deuouere uolet, sicuti Decius deuouit, ni moritur, neque suum neque publicum diuinum pure faciet, siue hostia siue quo alio uolet. qui sese deuouerit, Uolcano arma siue cui alii diuo uouere uolet ius est. <span class="">section 14</span> <span class="pagebreak" id="p.8021">[Page est si potiat]</span> telo, super quod stans consul precatus est, hostem potiri fas non est; si potiatur, Marti suouetaurilibus piaculum fieri.</p><p><span class="">chapter 11</span> <span class="">section 1</span> haec, etsi omnis diuini humanique moris memoria aboleuit noua peregrinaque omnia priscis ac patriis praeferendo, haud ab re duxi uerbis quoque ipsis, ut tradita nuncupataque sunt, referre. <span class="">section 2</span> Romanis post proelium demum factum Samnites uenisse subsidio exspectato euentu pugnae apud quosdam auctores inuenio. <span class="">section 3</span> Latinis quoque ab Lauinio auxilium, dum deliberando terunt tempus, uictis demum ferri coeptum; <span class="">section 4</span> et, cum iam portis prima signa et pars agminis esset egressa, nuntio allato de clade Latinorum cum conuersis signis retro in urbem rediretur, praetorem eorum nomine Milionium dixisse ferunt pro paulula uia magnam mercedem esse Romanis soluendam. <span class="">section 5</span> qui Latinorum pugnae superfuerant, multis itineribus dissipati cum se in unum conglobassent, Uescia urbs eis receptaculum fuit. <span class="">section 6</span> ibi in conciliis Numisius imperator eorum, adfirmando communem uere Martem belli utramque aciem pari caede prostrauisse uictoriaeque nomen tantum penes Romanos esse, ceteram pro uictis fortunam et illos gerere; <span class="">section 7</span> <span class="pagebreak" id="p.8022">[Page omnem caesos]</span> funesta duo consulum praetoria, alterum parricidio filii, alterum consulis deuoti caede; trucidatum exercitum omnem, caesos hastatos principesque, stragem et ante signa et post signa factam; triarios postremo rem restituisse. <span class="">section 8</span> Latinorum etsi pariter accisae copiae sint, tamen supplemento uel Latium propius esse uel Uolscos quam Romam; <span class="">section 9</span> itaque si uideatur eis, se ex Latinis et ex Uolscis populis iuuentute propere excita rediturum infesto exercitu Capuam esse Romanosque nihil tum minus quam proelium exspectantes necopinato aduentu perculsurum. <span class="">section 10</span> fallacibus litteris circa Latium nomenque Uolscum missis, quia qui non interfuerant pugnae ad credendum temere faciliores erant, tumultuarius undique exercitus raptim conscriptus conuenit. <span class="">section 11</span> huic agmini Torquatus consul ad Trifanum—inter Sinuessam Minturnasque is locus est—occurrit. priusquam castris locus caperetur, sarcinis utrimque in aceruum coniectis pugnatum debellatumque est; <span class="">section 12</span> adeo enim accisae res sunt ut consuli uictorem exercitum ad depopulandos agros eorum ducenti dederent se omnes Latini deditionemque eam Campani sequerentur. <span class="">section 13</span> Latium Capuaque agro multati. Latinus ager Priuernati addito agro et Falernus, qui populi Campani fuerat, usque ad Uolturnum flumen plebi Romanae diuiditur. <span class="">section 14</span> bina in Latino iugera ita ut dodrante ex Priuernati complerent data, terna in Falerno quadrantibus etiam pro longinquitate adiectis. <span class="">section 15</span> <span class="pagebreak" id="p.8023">[Page Latinorum Laur]</span> extra poenam fuere Latinorum Laurentes Campanorumque equites, quia non desciuerant; cum Laurentibus renouari foedus iussum renouaturque ex eo quotannis post diem decimum Latinarum. <span class="">section 16</span> equitibus Campanis ciuitas Romana data, monumentoque ut esset, aeneam tabulam in aede Castoris Romae fixerunt. uectigal quoque eis Campanus populos iussus pendere in singulos quotannis—fuere autem mille et sexcenti—denarios nummos quadringenos quinquagenos.</p><p><span class="">chapter 12</span> <span class="">section 1</span> ita bello gesto, praemiis poenaque pro cuiusque merito persolutis <span class="persName"> T. Manlius</span> Romam rediit; cui uenienti seniores tantum obuiam exisse constat, iuuentutem et tunc et omni uita deinde auersatam eum exsecratamque. <span class="">section 2</span> Antiates in agrum Ostiensem Ardeatem Solonium incursiones fecerunt. Manlius consul quia ipse per ualetudinem id bellum exsequi nequierat, dictatorem <span class="persName"> L. Papirium Crassum</span> , qui tum forte erat praetor, dixit; ab eo magister equitum <span class="persName"> L. Papirius Cursor</span> dictus. <span class="">section 3</span> nihil memorabile aduersus Antiates ab dictatore gestum est, cum aliquot menses statiua in agro Antiati habuisset. <span class="">section 4</span> <span class="pagebreak" id="p.8024">[Page claro ad memor]</span> anno insigni uictoria de tot ac tam potentibus populis, ad hoc consulum alterius nobili morte, alterius sicut truci ita claro ad memoriam imperio, successere consules <span class="persName"> Ti. Aemilius Mamercinus</span> &lt;Q.&gt; Publilius Philo, <span class="">section 5</span> neque in similem materiam rerum, et ipsi aut suarum rerum aut partium in re publica magis quam patriae memores. Latinos ob iram agri amissi rebellantes in campis Fenectanis fuderunt castrisque exuerunt. <span class="">section 6</span> ibi Publilio, cuius ductu auspicioque res gestae erant, in deditionem accipiente Latinos populos, quorum ibi iuuentus caesa erat, Aemilius ad Pedum exercitum duxit. <span class="">section 7</span> Pedanos tuebatur Tiburs Praenestinus Ueliternusque populus; uenerant et ab Lanuuio Antioque auxilia. <span class="">section 8</span> ubi cum proeliis quidem superior Romanus esset, ad urbem ipsam Pedum castraque sociorum populorum, quae urbi adiuncta erant, <span class="">section 9</span> integer labor restaret, bello infecto repente omisso consul, quia collegae decretum triumphum audiuit, ipse quoque triumphi ante uictoriam flagitator Romam rediit. <span class="">section 10</span> qua cupiditate offensis patribus negantibusque nisi Pedo capto aut dedito triumphum, hinc alienatus ab senatu Aemilius seditiosis tribunatibus similem deinde consulatum gessit. <span class="">section 11</span> nam neque, quoad fuit consul, criminari apud populum patres destitit, collega haudquaquam aduersante <span class="">section 12</span> <span class="pagebreak" id="p.8025">[Page cupiens dictat]</span> quia et ipse de plebe erat—materiam autem praebebat criminibus ager in Latino Falernoque agro maligne plebei diuisus—et postquam senatus finire imperium consulibus cupiens dictatorem aduersus rebellantes Latinos dici iussit, Aemilius, <span class="">section 13</span> [tum] cuius fasces erant, collegam dictatorem dixit; <span class="">section 14</span> ab eo magister equitum Iunius Brutus dictus. dictatura popularis et orationibus in patres criminosis fuit, et quod tres leges secundissimas plebei, aduersas nobilitati tulit: <span class="">section 15</span> unam, ut plebi scita omnes Quirites tenerent; alteram, ut legum quae comitiis centuriatis ferrentur ante initum suffragium patres auctores fierent; <span class="">section 16</span> tertiam, ut alter utique ex plebe—cum eo uentum sit ut utrumque plebeium fieri liceret —censor crearetur. <span class="">section 17</span> plus eo anno domi acceptum cladis ab consulibus ac dictatore quam ex uictoria eorum bellicisque rebus foris auctum imperium patres credebant.</p><p><span class="">chapter 13</span> <span class="">section 1</span> anno insequenti, <span class="persName"> L. Furio Camillo</span> <span class="persName"> C. Maenio</span> consulibus, quo insignitius omissa res Aemilio, superioris anni consuli, exprobraretur, Pedum armis uirisque et omni ui expugnandum ac delendum senatus fremit coactique noui consules omnibus eam rem praeuerti proficiscuntur. <span class="">section 2</span> iam Latio is status erat rerum ut neque bellum neque pacem pati possent; ad bellum opes deerant; pacem ob agri adempti dolorem aspernabantur. <span class="">section 3</span> <span class="pagebreak" id="p.8026">[Page haberetmdash]</span> mediis consiliis standum uidebatur ut oppidis se tenerent—ne lacessitus Romanus causam belli haberet—et, si cuius oppidi obsidio nuntiata esset, undique ex omnibus populis auxilium obsessis ferretur. <span class="">section 4</span> neque tamen nisi admodum a paucis populis Pedani adiuti sunt. Tiburtes Praenestinique, quorum ager propior erat, Pedum peruenere; <span class="">section 5</span> Aricinos Lanuuinosque et Ueliternos Antiatibus Uolscis se coniungentes ad Asturae flumen Maenius improuiso adortus fudit. <span class="">section 6</span> Camillus ad Pedum cum Tiburtibus, maxime ualido exercitu, maiore mole quamquam aeque prospero euentu pugnat. <span class="">section 7</span> tumultum maxime repentina inter proelium eruptio oppidanorum fecit; in quos parte exercitus conuersa Camillus non compulit solum eos intra moenia sed eodem etiam die, cum ipsos auxiliaque eorum perculisset, oppidum scalis cepit. <span class="">section 8</span> placuit inde iam maiore conatu animoque ab unius expugnatione urbis ad perdomandum Latium uictorem circumducere exercitum; nec quieuere antequam expugnando aut in deditionem accipiendo singulas urbes Latium omne subegere. <span class="">section 9</span> praesidiis inde dispositis per recepta oppida Romam ad destinatum omnium consensu triumphum decessere. additus triumpho honos ut statuae equestres eis, rara illa aetate res, in foro ponerentur. <span class="">section 10</span> <span class="pagebreak" id="p.8027">[Page ita disseruit]</span> priusquam comitiis in insequentem annum consules rogarent, Camillus de Latinis populis ad senatum rettulit atque ita disseruit: <span class="">section 11</span> 'patres conscripti, quod bello armisque in Latio agendum fuit, id iam deum benignitate ac uirtute militum ad finem uenit. <span class="">section 12</span> caesi ad Pedum Asturamque sunt exercitus hostium; oppida Latina omnia et Antium ex Uolscis aut ui capta aut recepta in deditionem praesidiis tenentur uestris. <span class="">section 13</span> reliqua consultatio est, quoniam rebellando saepius nos sollicitant, quonam modo perpetua pace quietos obtineamus. <span class="">section 14</span> di immortales ita uos potentes huius consilii fecerunt ut, sit Latium deinde an non sit, in uestra manu posuerint; itaque pacem uobis, quod ad Latinos attinet, parare in perpetuum uel saeuiendo uel ignoscendo potestis. <span class="">section 15</span> uoltis crudeliter consulere in deditos uictosque? licet delere omne Latium, uastas inde solitudines facere, unde sociali egregio exercitu per multa bella magnaque saepe usi estis. <span class="">section 16</span> uoltis exemplo maiorum augere rem Romanam uictos in ciuitatem accipiendo? materia crescendi per summam gloriam suppeditat. certe id firmissimum longe imperium est quo oboedientes gaudent. <span class="">section 17</span> sed maturato opus est quidquid statuere placet; tot populos inter spem metumque suspensos animi habetis; et uestram itaque de eis curam quam primum absolui et illorum animos, dum exspectatione stupent, seu poena seu beneficio praeoccupari oportet. <span class="">section 18</span> nostrum fuit efficere ut omnium rerum uobis ad consulendum potestas esset; uestrum est decernere quod optimum uobis reique publicae sit.'</p><p><span class="">chapter 14</span> <span class="">section 1</span> <span class="pagebreak" id="p.8028">[Page laudare sed c]</span> principes senatus relationem consulis de summa rerum laudare sed, cum aliorum causa alia esset, ita expediri posse consilium dicere, &lt;si&gt;, ut pro merito cuiusque statueretur, [si] de singulis nominatim referrent populis. <span class="">section 2</span> relatum igitur de singulis decretumque. Lanuuinis ciuitas data sacraque sua reddita, cum eo ut aedes lucusque Sospitae Iunonis communis Lanuuinis municipibus cum populo Romano esset. <span class="">section 3</span> Aricini Nomentanique et Pedani eodem iure quo Lanuuini in ciuitatem accepti. <span class="">section 4</span> Tusculanis seruata ciuitas quam habebant crimenque rebellionis a publica fraude in paucos auctores uersum. <span class="">section 5</span> in Ueliternos, ueteres ciues Romanos, quod totiens rebellassent, grauiter saeuitum: et muri deiecti et senatus inde abductus iussique trans Tiberim habitare, <span class="">section 6</span> ut eius qui cis Tiberim deprehensus esset usque ad mille pondo assium clarigatio esset nec priusquam aere persoluto is qui cepisset extra uincula captum haberet. <span class="">section 7</span> in agrum senatorum coloni missi, quibus adscriptis speciem antiquae frequentiae Uelitrae receperunt. <span class="">section 8</span> et Antium noua colonia missa, cum eo ut Antiatibus permitteretur, si et ipsi adscribi coloni uellent; naues inde longae abactae interdictumque mari Antiati populo est et ciuitas data. <span class="">section 9</span> Tiburtes Praenestinique agro multati neque ob recens tantum rebellionis commune cum aliis Latinis crimen sed quod taedio imperii Romani cum Gallis, gente efferata, arma quondam consociassent. <span class="">section 10</span> <span class="pagebreak" id="p.8029">[Page honoris causa]</span> ceteris Latinis populis conubia commerciaque et concilia inter se ademerunt. Campanis equitum honoris causa, quia cum Latinis rebellare noluissent, Fundanisque et Formianis, quod per fines eorum tuta pacataque semper fuisset uia, ciuitas sine suffragio data. <span class="">section 11</span> Cumanos Suessulanosque eiusdem iuris condicionisque cuius Capuam esse placuit. <span class="">section 12</span> naues Antiatium partim in naualia Romae subductae, partim incensae, rostrisque earum suggestum in foro exstructum adornari placuit, Rostraque id templum appellatum.</p><p><span class="">chapter 15</span> <span class="">section 1</span> <span class="persName"> C. Sulpicio Longo</span> <span class="persName"> P. Aelio Paeto</span> consulibus, cum omnia non opes magis Romanae quam beneficiis parta gratia bona pace obtineret, inter Sidicinos Auruncosque bellum ortum. <span class="">section 2</span> Aurunci, <span class="persName"> T. Manlio</span> consule in deditionem accepti, nihil deinde mouerant; eo petendi auxilii ab Romanis causa iustior fuit. <span class="">section 3</span> sed priusquam consules ab urbe—iusserat enim senatus defendi Auruncos—exercitum educerent, fama <span class="">section 4</span> adfertur Auruncos metu oppidum deseruisse profugosque cum coniugibus ac liberis Suessam communisse, quae nunc Aurunca appellatur, moenia antiqua eorum urbemque ab Sidicinis deletam. <span class="">section 5</span> ob ea infensus consulibus senatus, quorum cunctatione proditi socii essent, dictatorem dici iussit. dictus <span class="persName"> C. Claudius Inregillensis</span> magistrum equitum <span class="persName"> C. Claudium Hortatorem</span> dixit. <span class="">section 6</span> religio inde iniecta de dictatore et, cum augures uitio creatum uideri dixissent, dictator magisterque equitum se magistratu abdicarunt. <span class="">section 7</span> eo anno Minucia Uestalis, suspecta primo propter mundiorem iusto cultum, insimulata deinde apud pontifices ab indice seruo, <span class="">section 8</span> <span class="pagebreak" id="p.8030">[Page abstinere fami]</span> cum decreto eorum iussa esset sacris abstinere familiamque in potestate habere, facto iudicio uiua sub terram ad portam Collinam dextra uiam stratam defossa Scelerato campo; credo ab incesto id ei loco nomen factum. <span class="">section 9</span> eodem anno <span class="persName"> Q. Publilius Philo</span> praetor primum de plebe aduersante Sulpicio consule, qui negabat rationem eius se habiturum, est factus senatu, cum in summis imperiis id non obtinuisset, minus in praetura tendente.</p><p><span class="">chapter 16</span> <span class="">section 1</span> insequens annus, <span class="persName"> L. Papirio Crasso</span> <span class="persName"> K. Duillio</span> consulibus, Ausonum magis nouo quam magno bello fuit insignis. <span class="">section 2</span> ea gens Cales urbem incolebat; Sidicinis finitimis arma coniunxerat; <span class="">section 3</span> unoque proelio haud sane memorabili duorum populorum exercitus fusus, propinquitate urbium et ad fugam pronior et in fuga ipsa tutior fuit. nec tamen omissa eius belli cura patribus, quia totiens iam Sidicini aut ipsi mouerant bellum aut mouentibus auxilium tulerant aut causa armorum fuerant. <span class="">section 4</span> itaque omni ope adnisi sunt, ut maximum ea tempestate imperatorem <span class="persName"> M. Ualerium Coruum</span> consulem quartum facerent; <span class="">section 5</span> collega additus Coruo <span class="persName"> M. Atilius Regulus</span> ; et ne forte casu erraretur, petitum ab consulibus ut extra sortem Corui ea prouincia esset. <span class="">section 6</span> <span class="pagebreak" id="p.8031">[Page pauidos clamo]</span> exercitu uictore a superioribus consulibus accepto ad Cales, unde bellum ortum erat, profectus, cum hostes ab superioris etiam certaminis memoria pauidos clamore atque impetu primo fudisset, moenia ipsa oppugnare est adgressus. <span class="">section 7</span> et militum quidem is erat ardor ut iam inde cum scalis succedere ad muros uellent euasurosque contenderent; <span class="">section 8</span> Coruus, quia id arduum factu erat, labore militum potius quam periculo peragere inceptum uoluit. itaque aggerem et uineas egit turresque muro admouit, quarum usum forte oblata opportunitas praeuertit. <span class="">section 9</span> namque <span class="persName"> M. Fabius</span> , captiuus Romanus, cum per neglegentiam custodum festo die uinculis ruptis per murum inter opera Romanorum, religata ad pinnam muri reste suspensus, manibus se demisisset, perpulit imperatorem ut uino epulisque sopitos hostes adgrederetur; <span class="">section 10</span> nec maiore certamine capti cum urbe Ausones sunt quam acie fusi erant. praeda capta ingens est praesidioque imposito Calibus reductae Romam legiones. <span class="">section 11</span> consul ex senatus consulto triumphauit et, ne Atilius expers gloriae esset, iussi ambo consules aduersus Sidicinos ducere exercitum. <span class="">section 12</span> dictatorem ante ex senatus consulto comitiorum habendorum causa dixerunt <span class="persName"> L. Aemilium Mamercinum</span> ; is magistrum equitum <span class="persName"> Q. Publilium Philonem</span> dixit. dictatore comitia habente consules creati sunt <span class="persName"> T. Ueturius</span> <span class="persName"> Sp. Postumius</span> . <span class="">section 13</span> &lt;ei&gt; etsi belli pars cum Sidicinis restabat, tamen, ut beneficio praeuenirent desiderium plebis, de colonia deducenda Cales rettulerunt; <span class="">section 14</span> <span class="pagebreak" id="p.8032">[Page agroque diuidu]</span> factoque senatus consulto ut duo milia quingenti homines eo scriberentur, tres uiros coloniae deducendae agroque diuidundo creauerunt <span class="persName"> K. Duillium</span> <span class="persName"> T. Quinctium</span> <span class="persName"> M. Fabium</span> .</p><p><span class="">chapter 17</span> <span class="">section 1</span> noui deinde consules a ueteribus exercitu accepto ingressi hostium fines populando usque ad moenia atque urbem peruenerunt. <span class="">section 2</span> ibi quia ingenti exercitu comparato Sidicini et ipsi pro extrema spe dimicaturi enixe uidebantur et Samnium fama erat conciri ad bellum, <span class="">section 3</span> dictator ab consulibus ex auctoritate senatus dictus <span class="persName"> P. Cornelius Rufinus</span> , magister equitum <span class="persName"> M. Antonius</span> . <span class="">section 4</span> religio deinde incessit uitio eos creatos magistratuque se abdicauerunt; et quia pestilentia insecuta est, uelut omnibus eo uitio contactis auspiciis res ad interregnum rediit. <span class="">section 5</span> ab interregno inito per quintum demum interregem, <span class="persName"> M. Ualerium Coruum</span> , creati consules <span class="persName"> A. Cornelius</span> iterum et <span class="persName"> Cn. Domitius</span> . <span class="">section 6</span> tranquillis rebus fama Gallici belli pro tumultu ualuit ut dictatorem dici placeret; dictus <span class="persName"> M. Papirius Crassus</span> et magister equitum <span class="persName"> P. Ualerius Publicola</span> . <span class="">section 7</span> a quibus cum dilectus intentius quam aduersus finitima bella haberetur, exploratores missi attulerunt quieta omnia apud Gallos esse. <span class="">section 8</span> Samnium quoque iam alterum annum turbari nouis consiliis suspectum erat; eo ex agro Sidicino exercitus Romanus non deductus. <span class="">section 9</span> ceterum Samnites bellum Alexandri Epirensis in Lucanos traxit; qui duo populi aduersus regem escensionem a Paesto facientem signis conlatis pugnauerunt. <span class="">section 10</span> <span class="pagebreak" id="p.8033">[Page qua fide cult]</span> eo certamine superior Alexander—incertum qua fide culturus, si perinde cetera processissent—pacem cum Romanis fecit. <span class="">section 11</span> eodem anno census actus nouique ciues censi. tribus propter eos additae Maecia et Scaptia; censores addiderunt <span class="persName"> Q. Publilius Philo</span> <span class="persName"> Sp. Postumius</span> . <span class="">section 12</span> Romani facti Acerrani lege ab <span class="persName"> L. Papirio</span> praetore lata, qua ciuitas sine suffragio data. haec eo anno domi militiaeque gesta.</p><p><span class="">chapter 18</span> <span class="">section 1</span> foedus insequens annus seu intemperie caeli seu humana fraude fuit, <span class="persName"> M. Claudio Marcello</span> <span class="persName"> C. Ualerio</span> consulibus.— <span class="">section 2</span> Flaccum Potitumque uarie in annalibus cognomen consulis inuenio; ceterum in eo parui refert quid ueri sit—. illud peruelim—nec omnes auctores sunt—proditum falso esse uenenis absumptos quorum mors infamem annum pestilentia fecerit; <span class="">section 3</span> sicut proditur tamen res, ne cui auctorum fidem abrogauerim, exponenda est. <span class="">section 4</span> cum primores ciuitatis similibus morbis eodemque ferme omnes euentu morerentur, ancilla quaedam ad <span class="persName"> Q. Fabium Maximum</span> aedilem curulem indicaturam se causam publicae pestis professa est, si ab eo fides sibi data esset haud futurum noxae indicium. <span class="">section 5</span> Fabius confestim rem ad consules, consules ad senatum referunt consensusque ordinis fides indici data. <span class="">section 6</span> tum patefactum muliebri fraude ciuitatem premi matronasque ea uenena coquere et, si sequi extemplo uelint, manifesto deprehendi posse. <span class="">section 7</span> secuti indicem et coquentes quasdam medicamenta et recondita alia inuenerunt; <span class="">section 8</span> <span class="pagebreak" id="p.8034">[Page uiginti matron]</span> quibus in forum delatis et ad uiginti matronis, apud quas deprehensa erant, per uiatorem accitis duae ex eis, Cornelia ac Sergia, patriciae utraque gentis, cum ea medicamenta salubria esse contenderent, ab confutante indice bibere iussae ut se falsum commentam arguerent, <span class="">section 9</span> spatio ad conloquendum sumpto, cum submoto populo [in conspectu omnium] rem ad ceteras rettulissent, haud abnuentibus et illis bibere, epoto &lt;in conspectu omnium&gt; medicamento suamet ipsae fraude omnes interierunt. <span class="">section 10</span> comprehensae extemplo earum comites magnum numerum matronarum indicauerunt; ex quibus ad centum septuaginta damnatae; <span class="">section 11</span> neque de ueneficiis ante eam diem Romae quaesitum est. prodigii ea res loco habita captisque magis mentibus quam consceleratis similis uisa; <span class="">section 12</span> itaque memoria ex annalibus repetita in secessionibus quondam plebis clauum ab dictatore fixum alienatas[que] discordia mentes hominum eo piaculo compotes sui fecisse, dictatorem claui figendi causa creari placuit. <span class="">section 13</span> creatus <span class="persName"> Cn. Quinctilius</span> magistrum equitum <span class="persName"> L. Ualerium</span> dixit, qui fixo clauo magistratu se abdicauerunt.</p><p><span class="">chapter 19</span> <span class="">section 1</span> creati consules <span class="persName"> L. Papirius Crassus</span> iterum <span class="persName"> L. Plautius Uenox</span> ; cuius principio anni legati ex Uolscis Fabraterni et Lucani Romam uenerunt, orantes ut in fidem reciperentur: <span class="">section 2</span> si a Samnitium armis defensi essent, se sub imperio populi Romani fideliter atque oboedienter futuros. missi tum ab senatu legati denuntiatumque Samnitibus, <span class="">section 3</span> <span class="pagebreak" id="p.8035">[Page finibus uim a]</span> ut eorum populorum finibus uim abstinerent; ualuitque ea legatio, non tam quia pacem uolebant Samnites quam quia nondum parati erant ad bellum. <span class="">section 4</span> eodem anno Priuernas bellum initum, cuius socii Fundani, dux etiam fuit Fundanus, Uitruuius Uaccus, uir non domi solum sed etiam Romae clarus; aedes fuere in Palatio eius, qua Uacci prata diruto aedificio publicatoque solo appellata. <span class="">section 5</span> aduersus hunc uastantem effuse Setinum Norbanumque et Coranum agrum <span class="persName"> L. Papirius</span> profectus haud procul castris eius consedit. <span class="">section 6</span> Uitruuio nec ut uallo se teneret aduersus ualidiorem hostem sana constare mens, nec ut longius a castris dimicaret animus suppetere; <span class="">section 7</span> uix tota extra portam castrorum explicata acie, fugam magis retro quam proelium aut hostem spectante milite, sine consilio, sine audacia depugnat. <span class="">section 8</span> ut et leui momento nec ambigue est uictus, ita breuitate ipsa loci facilique receptu in tam propinqua castra haud aegre militem a multa caede est tutatus; <span class="">section 9</span> nec fere quisquam in ipso certamine, pauci in turba fugae extremae, cum in castra ruerent, caesi; primisque tenebris Priuernum inde petitum agmine trepido, ut muris potius quam uallo sese tutarentur. a Priuerno Plautius alter consul peruastatis passim agris praedaque abacta in agrum Fundanum exercitum inducit. <span class="">section 10</span> <span class="pagebreak" id="p.8036">[Page Priuernum habu]</span> ingredienti fines senatus Fundanorum occurrit; negant se pro Uitruuio sectamque eius secutis precatum uenisse sed pro Fundano populo; quem extra culpam belli esse ipsum Uitruuium iudicasse, cum receptaculum fugae Priuernum habuerit non patriam [Fundanos]. <span class="">section 11</span> Priuerni igitur hostes populi Romani quaerendos persequendosque esse, qui simul a Fundanis ac Romanis utriusque patriae immemores defecerint: Fundis pacem esse et animos Romanos et gratam memoriam acceptae ciuitatis. <span class="">section 12</span> orare se consulem ut bellum ab innoxio populo abstineat; agros, urbem, corpora ipsorum coniugumque ac liberorum suorum in potestate populi Romani esse futuraque. <span class="">section 13</span> conlaudatis Fundanis consul litterisque Romam missis in officio Fundanos esse ad Priuernum flexit iter. prius animaduersum in eos qui capita coniurationis fuerant a consule scribit Claudius: <span class="">section 14</span> ad trecentos quinquaginta ex coniuratis uinctos Romam missos eamque deditionem ab senatu non acceptam, quod egentium atque humilium poena defungi uelle Fundanum populum censuerint.</p><p><span class="">chapter 20</span> <span class="">section 1</span> Priuernum duobus consularibus exercitibus cum obsideretur, alter consul comitiorum causa Romam reuocatus. <span class="">section 2</span> carceres eo anno in circo primum statuti. nondum perfunctos cura Priuernatis belli tumultus Gallici fama atrox inuasit, haud ferme unquam neglecta patribus. <span class="">section 3</span> <span class="pagebreak" id="p.8037">[Page sine ulla uac]</span> extemplo igitur consules noui, <span class="persName"> L. Aemilius Mamercinus</span> et <span class="persName"> C. Plautius</span> , eo ipso die, Kalendis Quinctilibus, quo magistratum inierunt, comparare inter se prouincias iussi, Mamercinus, cui Gallicum bellum euenerat, scribere exercitum sine ulla uacationis uenia; <span class="">section 4</span> quin opificum quoque uolgus et sellularii, minime militiae idoneum genus, exciti dicuntur; Ueiosque ingens exercitus contractus, ut inde obuiam Gallis iretur; <span class="">section 5</span> longius discedi, ne alio itinere hostis falleret ad urbem incedens, non placuit. paucos deinde post dies satis explorata temporis eius quiete a Gallis Priuernum omnis conuersa uis. <span class="">section 6</span> duplex inde fama est: alii ui captam urbem Uitruuiumque uiuum in potestatem uenisse: alii priusquam ultima adhiberetur uis, ipsos se in deditionem consuli caduceum praeferentes permisisse auctores sunt Uitruuiumque ab suis traditum. <span class="">section 7</span> senatus de Uitruuio Priuernatibusque consultus consulem Plautium dirutis Priuerni muris praesidioque ualido imposito ad triumphum accersit: Uitruuium in carcere adseruari iussit quoad consul redisset, tum uerberatum necari: <span class="">section 8</span> <span class="pagebreak" id="p.8038">[Page aduersus aedem]</span> aedes eius, quae essent in Palatio, diruendas, bona Semoni Sango censuerunt consecranda. quodque aeris ex eis redactum est, ex eo aenei orbes facti positi in sacello Sangus aduersus aedem Quirini. <span class="">section 9</span> de senatu Priuernate ita decretum, ut qui senator Priuerni post defectionem ab Romanis mansisset trans Tiberim lege eadem qua Ueliterni habitaret. <span class="">section 10</span> his ita decretis usque ad triumphum Plauti silentium de Priuernatibus fuit; post triumphum consul necato Uitruuio sociisque eius noxae apud satiatos iam suppliciis nocentium tutam mentionem de Priuernatibus ratus, <span class="">section 11</span> 'quoniam auctores defectionis' inquit, 'meritas poenas et ab dis immortalibus et a uobis habent, patres conscripti, quid placet de innoxia multitudine fieri? <span class="">section 12</span> equidem, etsi meae partes exquirendae magis sententiae quam dandae sunt, tamen, cum uideam Priuernates uicinos Samnitibus esse, unde nunc nobis incertissima pax est, quam minimum irarum inter nos illosque relinqui uelim'.</p><p><span class="">chapter 21</span> <span class="">section 1</span> cum ipsa per se res anceps esset, prout cuiusque ingenium erat atrocius mitiusue suadentibus, tum incertiora omnia unus ex Priuernatibus legatis fecit, magis condicionis in qua natus esset quam praesentis necessitatis memor; <span class="">section 2</span> qui interrogatus a quodam tristioris sententiae auctore quam poenam meritos Priuernates censeret, 'eam' inquit 'quam merentur qui se libertate dignos censent'. <span class="">section 3</span> cuius cum feroci responso infestiores factos uideret consul eos qui ante Priuernatium causam impugnabant, ut ipse benigna interrogatione mitius responsum eliceret, <span class="">section 4</span> 'quid si poenam' inquit, 'remittimus uobis, qualem nos pacem uobiscum habituros speremus?' 'si bonam dederitis,' inquit 'et fidam et perpetuam; si malam, haud diuturnam.' <span class="">section 5</span> tum uero minari nec id ambigue Priuernatem quidam et illis uocibus ad rebellandum incitari pacatos populos; <span class="">section 6</span> <span class="pagebreak" id="p.8039">[Page trahere et dic]</span> pars melior senatus ad molliora responsa trahere et dicere uiri et liberi uocem auditam: an credi posse ullum populum aut hominem denique in ea condicione, cuius eum paeniteat, diutius quam necesse sit mansurum? <span class="">section 7</span> ibi pacem esse fidam ubi uoluntarii pacati sint, neque eo loco ubi seruitutem esse uelint fidem sperandam esse. <span class="">section 8</span> in hanc sententiam maxime consul ipse inclinauit animos, identidem ad principes sententiarum consulares, uti exaudiri posset a pluribus, <span class="">section 9</span> dicendo eos demum qui nihil praeterquam de libertate cogitent dignos esse qui Romani fiant. <span class="">section 10</span> itaque et in senatu causam obtinuere et ex auctoritate patrum latum ad populum est ut Priuernatibus ciuitas daretur. <span class="">section 11</span> eodem anno Anxur trecenti in coloniam missi sunt; bina iugera agri acceperunt.</p><p><span class="">chapter 22</span> <span class="">section 1</span> secutus est annus nulla re belli domiue insignis, <span class="persName"> P. Plautio Proculo</span> <span class="persName"> P. Cornelio Scapula</span> consulibus, praeterquam quod Fregellas—Segninorum is ager, <span class="">section 2</span> deinde Uolscorum fuerat—colonia deducta et populo uisceratio data a <span class="persName"> M. Flauio</span> in funere matris. <span class="">section 3</span> erant qui per speciem honorandae parentis meritam mercedem populo solutam interpretarentur, quod eum die dicta ab aedilibus crimine stupratae matrisfamiliae absoluisset. <span class="">section 4</span> data uisceratio in praeteritam iudicii gratiam honoris etiam ei causa fuit tribunatuque plebei proximis comitiis absens petentibus praefertur. <span class="">section 5</span> <span class="pagebreak" id="index.xml-pb-d30e1584">[Page p.8040]</span> Palaepolis fuit haud procul inde ubi nunc Neapolis sita est; duabus urbibus populus idem habitabat. Cumis erant oriundi; Cumani Chalcide Euboica originem trahunt. <span class="">section 6</span> classe, qua aduecti ab domo fuerant, multum in ora maris eius quod accolunt potuere, primo &lt;in&gt; insulas Aenariam et Pithecusas egressi, deinde in continentem ausi sedes transferre. <span class="">section 7</span> haec ciuitas cum suis uiribus tum Samnitium infidae aduersus Romanos societati freta, siue pestilentiae quae Romanam urbem adorta nuntiabatur fidens, multa hostilia aduersus Romanos agrum Campanum Falernumque incolentes fecit. <span class="">section 8</span> igitur <span class="persName"> L. Cornelio Lentulo</span> <span class="persName"> Q. Publilio Philone</span> iterum consulibus, fetialibus Palaepolim ad res repetendas missis cum relatum esset a Graecis, gente lingua magis strenua quam factis, ferox responsum, ex auctoritate patrum populus Palaepolitanis bellum fieri iussit. <span class="">section 9</span> inter consules prouinciis comparatis bello Graeci persequendi Publilio euenerunt; Cornelius altero exercitu Samnitibus, si qua se mouerent, <span class="">section 10</span> <span class="pagebreak" id="p.8041">[Page imminentes ad]</span> oppositus—fama autem erat defectioni Campanorum imminentes admoturos castra—; ibi optimum uisum Cornelio statiua habere.</p><p><span class="">chapter 23</span> <span class="">section 1</span> ab utroque consule exiguam spem pacis cum Samnitibus esse certior fit senatus: Publilius duo milia Nolanorum militum et quattuor Samnitium magis Nolanis cogentibus quam uoluntate Graecorum recepta Palaepoli; <span class="">section 2</span> [miserat; Romae compertum,] Cornelius dilectum indictum a magistratibus uniuersumque Samnium erectum ac uicinos populos, Priuernatem Fundanumque et Formianum, haud ambigue sollicitari. <span class="">section 3</span> ob haec cum legatos mitti placuisset prius ad Samnites quam bellum fieret, responsum redditur ab Samnitibus ferox. <span class="">section 4</span> ultro incusabant iniurias Romanorum, neque eo neglegentius ea quae ipsis obicerentur purgabant: <span class="">section 5</span> haud ullo publico consilio auxilioue iuuari Graecos nec Fundanum Formianumue a se sollicitatos; quippe minime paenitere se uirium suarum, si bellum placeat. <span class="">section 6</span> ceterum non posse dissimulare aegre pati ciuitatem Samnitium quod Fregellas ex Uolscis captas dirutasque ab se restituerit Romanus populus coloniamque in Samnitium agro imposuerint, quam coloni eorum Fregellas appellent; <span class="">section 7</span> eam se contumeliam iniuriamque, ni sibi ab iis qui fecerint dematur, ipsos omni ui depulsuros esse. <span class="">section 8</span> <span class="pagebreak" id="index.xml-pb-d30e1645">[Page p.8042]</span> cum Romanus legatus ad disceptandum eos ad communes socios atque amicos uocaret, 'quid perplexe agimus?' inquit; 'nostra certamina, Romani, non uerba legatorum nec hominum quisquam disceptator sed campus Campanus, in quo concurrendum est, et arma et communis Mars belli decernet. <span class="">section 9</span> proinde inter Capuam Suessulamque castra castris conferamus et Samnis Romanusne imperio <span class="">section 10</span> Italiam regat decernamus.' legati Romanorum cum se non quo hostis uocasset sed quo imperatores sui duxissent ituros esse respondissent * * * * iam Publilius inter Palaepolim Neapolimque loco opportune capto diremerat hostibus societatem auxilii mutui qua, ut quisque locus premeretur, inter se usi fuerant. <span class="">section 11</span> itaque cum et comitiorum dies instaret et Publilium imminentem hostium muris auocari ab spe capiendae in dies urbis haud e re publica esset, <span class="">section 12</span> actum cum tribunis est ad populum ferrent ut, cum <span class="persName"> Q. Publilius Philo</span> consulatu abisset, pro consule rem gereret quoad debellatum cum Graecis esset. <span class="">section 13</span> <span class="persName"> L. Cornelio</span> , quia ne eum quidem in Samnium iam ingressum reuocari ab impetu belli placebat, litterae missae ut dictatorem comitiorum causa diceret. <span class="">section 14</span> <span class="pagebreak" id="p.8043">[Page nec tamen ab d]</span> dixit <span class="persName"> M. Claudium Marcellum</span> ; ab eo magister equitum dictus <span class="persName"> Sp. Postumius</span> . nec tamen ab dictatore comitia sunt habita, quia uitione creatus esset in disquisitionem uenit. consulti augures uitiosum uideri dictatorem pronuntiauerunt. <span class="">section 15</span> eam rem tribuni suspectam infamemque criminando fecerunt: nam neque facile fuisse id uitium nosci, cum consul oriens de nocte silentio diceret dictatorem, neque ab consule cuiquam <span class="">section 16</span> publice priuatimue de ea re scriptum esse nec quemquam mortalium exstare qui se uidisse aut audisse quid dicat quod auspicium dirimeret, neque augures diuinare Romae sedentes potuisse quid in castris consuli uitii obuenisset; cui non apparere, quod plebeius dictator sit, id uitium auguribus uisum? <span class="">section 17</span> haec aliaque ab tribunis nequiquam iactata; tamen ad interregnum res redit, dilatisque alia atque alia de causa comitiis quartus decimus demum interrex <span class="persName"> L. Aemilius</span> consules creat <span class="persName"> C. Poetelium</span> <span class="persName"> L. Papirium Mugillanum</span> ; Cursorem in aliis annalibus inuenio.</p><p><span class="">chapter 24</span> <span class="">section 1</span> eodem anno Alexandream in Aegypto proditum conditam Alexandrumque Epiri regem ab exsule Lucano interfectum sortes Dodonaei Iouis euentu adfirmasse. <span class="">section 2</span> accito ab Tarentinis in Italiam data dictio erat, caueret Acherusiam aquam Pandosiamque urbem: ibi fatis eius terminum dari. <span class="">section 3</span> <span class="pagebreak" id="p.8044">[Page Molosside flue]</span> eoque ocius transmisit in Italiam ut quam maxime procul abesset urbe Pandosia in Epiro et Acheronte amni, quem ex Molosside fluentem in Stagna Inferna accipit Thesprotius sinus. <span class="">section 4</span> ceterum ut ferme fugiendo in media fata ruitur, cum saepe Bruttias Lucanasque legiones fudisset, Heracleam, Tarentinorum coloniam, ex Lucanis Sipontumque, Bruttiorum Consentiam ac Terinam, alias inde Messapiorum ac Lucanorum cepisset urbes et trecentas familias illustres in Epirum quas obsidum numero haberet misisset, <span class="">section 5</span> haud procul Pandosia urbe, imminente Lucanis ac Bruttiis finibus, tres tumulos aliquantum inter se distantes insedit, ex quibus incursiones in omnem partem agri hostilis faceret; <span class="">section 6</span> et ducentos ferme Lucanorum exsules circa se pro fidis habebat, ut pleraque eius generis ingenia sunt, cum fortuna mutabilem gerentes fidem. <span class="">section 7</span> imbres continui campis omnibus inundatis cum interclusissent trifariam exercitum a mutuo inter se auxilio, duo praesidia quae sine rege erant improuiso hostium aduentu opprimuntur; deletisque eis ad ipsius obsidionem omnes conuersi. <span class="">section 8</span> <span class="pagebreak" id="p.8045">[Page sunt pactoque ]</span> inde ab Lucanis exsulibus ad suos nuntii missi sunt pactoque reditu promissum est regem aut uiuum aut mortuum in potestatem daturos. <span class="">section 9</span> ceterum cum delectis ipse egregium facinus ausus per medios erumpit hostes et ducem Lucanorum comminus congressum obtruncat; <span class="">section 10</span> contrahensque suos ex fuga palatos peruenit ad amnem ruinis recentibus pontis, quem uis aequae abstulerat, indicantem iter. <span class="">section 11</span> quem cum incerto uado transiret agmen, fessus metu ac labore miles, increpans nomen abominandum fluminis, 'iure Acheros uocaris' inquit. quod ubi ad aures accidit regis, adiecit extemplo animum fatis suis substititque dubius an transiret. <span class="">section 12</span> tum Sotimus, minister ex regiis pueris, quid in tanto discrimine periculi cunctaretur interrogans indicat Lucanos insidiis quaerere locum. <span class="">section 13</span> quos ubi respexit rex procul grege facto uenientes, stringit gladium et per medium amnem transmittit equum; iamque in uadum egressum eminus ueruto Lucanus exsul transfigit. <span class="">section 14</span> lapsum inde cum inhaerente telo corpus exanime detulit amnis in hostium praesidia. ibi foeda laceratio corporis facta. namque praeciso medio partem Consentiam misere, pars ipsis retenta ad ludibrium; <span class="">section 15</span> quae cum iaculis saxisque procul incesseretur, mulier una ultra humanarum irarum fidem saeuienti turbae immixta, ut parumper sustinerent precata, flens ait uirum sibi liberosque captos apud hostes esse; sperare corpore regio utcumque mulcato se suos redempturam. <span class="">section 16</span> <span class="pagebreak" id="p.8046">[Page laceratione fu]</span> is finis laceratione fuit, sepultumque Consentiae quod membrorum reliquum fuit cura mulieris unius, ossaque Metapontum ad hostes remissa, <span class="">section 17</span> inde Epirum deuecta ad Cleopatram uxorem sororemque Olympiadem, quarum mater magni Alexandri altera, soror altera fuit. <span class="">section 18</span> haec de Alexandri Epirensis tristi euentu, quamquam Romano bello fortuna eum abstinuit, tamen, quia in Italia bella gessit, paucis dixisse satis sit.</p><p><span class="">chapter 25</span> <span class="">section 1</span> eodem anno lectisternium Romae quinto post conditam urbem iisdem quibus ante placandis habitum est dies. <span class="">section 2</span> noui deinde consules iussu populi cum misissent qui indicerent Samnitibus bellum, ipsi maiore conatu quam aduersus Graecos cuncta parabant; et alia noua nihil tum animo tale agitantibus accesserunt auxilia. <span class="">section 3</span> Lucani atque Apuli, quibus gentibus nihil ad eam diem cum Romano populo fuerat, in fidem uenerunt, arma uirosque ad bellum pollicentes; <span class="">section 4</span> foedere ergo in amicitiam accepti. eodem tempore etiam in Samnio res prospere gesta. tria oppida in potestatem uenerunt, Allifae, Callifae, Rufrium, aliusque ager primo aduentu consulum longe lateque est peruastatus. <span class="">section 5</span> hoc bello tam prospere commisso, alteri quoque bello quo Graeci obsidebantur iam finis aderat. nam praeterquam quod intersaeptis munimentis hostium pars parti abscisa erat, foediora aliquanto intra muros iis quibus hostis <span class="">section 6</span> <span class="pagebreak" id="index.xml-pb-d30e1808">[Page p.8047]</span> territabat patiebantur et uelut capti a suismet ipsis praesidiis indigna iam liberis quoque ac coniugibus et quae captarum urbium extrema sunt [patiebantur]. <span class="">section 7</span> itaque cum et a Tarento et a Samnitibus fama esset noua auxilia uentura, Samnitium plus quam uellent intra moenia esse rebantur, <span class="">section 8</span> Tarentinorum iuuentutem, Graeci Graecos, haud minus per quos Samniti Nolanoque quam ut Romanis hostibus resisterent, exspectabant. postremo leuissimum malorum deditio ad Romanos uisa: <span class="">section 9</span> Charilaus et Nymphius principes ciuitatis communicato inter se consilio partes ad rem agendam diuisere, ut alter ad imperatorem Romanorum transfugeret, alter subsisteret ad praebendam opportunam consilio urbem. <span class="">section 10</span> Charilaus fuit qui ad Publilium Philonem uenit et, quod bonum faustum felix Palaepolitanis populoque Romano esset, tradere se ait moenia statuisse. <span class="">section 11</span> eo facto utrum ab se prodita an seruata patria uideatur, in fide Romana positum esse. sibi priuatim nec pacisci quicquam nec petere; <span class="">section 12</span> publice petere quam pacisci magis ut, si successisset inceptum, cogitaret populus Romanus potius cum quanto studio periculoque reditum in amicitiam suam esset quam qua stultitia et temeritate de officio decessum. <span class="">section 13</span> conlaudatus ab imperatore tria milia militum ad occupandam eam partem urbis quam Samnites insidebant accepit; praesidio ei <span class="persName"> L. Quinctius</span> tribunus militum praepositus. <span class="">chapter 26</span> <span class="">section 1</span> <span class="pagebreak" id="index.xml-pb-d30e1839">[Page p.8048]</span></p><p>eodem tempore et Nymphius praetorem Samnitium arte adgressus perpulerat, ut, quoniam omnis Romanus exercitus aut circa Palaepolim aut in Samnio esset, sineret se classe circumuehi ad Romanum agrum, non oram modo maris sed ipsi urbi propinqua loca depopulaturum; <span class="">section 2</span> sed ut falleret, nocte proficiscendum esse extemploque naues deducendas. quod quo maturius fieret, omnis iuuentus Samnitium praeter necessarium urbis praesidium ad litus missa. <span class="">section 3</span> ubi dum Nymphius in tenebris et multitudine semet ipsa impediente, sedulo aliis alia imperia turbans, terit tempus, Charilaus ex composito ab sociis in urbem receptus, cum summa urbis Romano milite implesset, tolli clamorem iussit; <span class="">section 4</span> ad quem Graeci signo accepto a principibus quieuere, Nolani per auersam partem urbis uia Nolam ferente effugiunt. Samnitibus exclusis ab urbe ut expeditior in praesentia fuga, ita foedior postquam periculo euaserunt uisa, quippe qui inermes nulla rerum suarum non relicta inter hostes, <span class="">section 5</span> ludibrium non externis modo sed etiam popularibus, spoliati atque egentes domos rediere. <span class="">section 6</span> haud ignarus opinionis alterius, qua haec proditio ab Samnitibus facta traditur, cum auctoribus hoc dedi, quibus dignius credi est, tum foedus Neapolitanum—eo enim deinde summa rei Graecorum uenit —similius uero facit ipsos in amicitiam redisse. <span class="">section 7</span> <span class="pagebreak" id="p.8049">[Page contigere pro]</span> Publilio triumphus decretus, quod satis credebatur obsidione domitos hostes in fidem uenisse. duo singularia haec ei uiro primum contigere, prorogatio imperii non ante in ullo facta et acto honore triumphus.</p><p><span class="">chapter 27</span> <span class="">section 1</span> aliud subinde bellum cum alterius orae Graecis exortum. <span class="">section 2</span> namque Tarentini cum rem Palaepolitanam uana spe auxilii aliquamdiu sustinuissent, postquam Romanos urbe potitos accepere, uelut destituti ac non qui ipsi destituissent, increpare Palaepolitanos, ira atque inuidia in Romanos furere, eo etiam quod Lucanos et Apulos—nam utraque eo anno societas coepta est—in fidem populi Romani uenisse allatum est: <span class="">section 3</span> quippe propemodum peruentum ad se esse iamque in eo rem fore ut Romani aut hostes aut domini habendi sint. <span class="">section 4</span> discrimen profecto rerum suarum in bello Samnitium euentuque eius uerti; eam solam gentem restare nec eam ipsam satis ualidam, quando Lucanus defecerit; <span class="">section 5</span> quem reuocari adhuc impellique ad abolendam societatem Romanam posse, si qua ars serendis discordiis adhibeatur. <span class="">section 6</span> haec consilia cum apud cupidos rerum nouandarum ualuissent, ex iuuentute quidam Lucanorum pretio adsciti, clari magis inter populares quam honesti, inter se mulcati ipsi uirgis, cum corpora nuda intulissent in ciuium coetum, uociferati sunt se, <span class="">section 7</span> quod castra Romana ingredi ausi essent, a consulibus uirgis caesos ac prope securi percussos esse. <span class="">section 8</span> deformis suapte natura res cum speciem iniuriae magis quam doli prae se ferret, concitati homines cogunt clamore suo magistratus senatum uocare; <span class="">section 9</span> et alii circumstantes concilium bellum in Romanos poscunt, alii ad concitandam in arma multitudinem agrestium discurrunt, tumultuque etiam sanos consternante animos decernitur ut societas cum Samnitibus renouaretur, legatique ad eam rem mittuntur. <span class="">section 10</span> <span class="pagebreak" id="index.xml-pb-d30e1884">[Page p.8050]</span> repentina res quia quam causam nullam tam ne fidem quidem habebat, coacti a Samnitibus et obsides dare et praesidia in loca munita accipere, caeci fraude et ira nihil recusarunt. <span class="">section 11</span> dilucere deinde breui fraus coepit postquam criminum falsorum auctores Tarentum commigrauere; sed amissa omni de se potestate nihil ultra quam ut paeniteret frustra restabat.</p><p><span class="">chapter 28</span> <span class="">section 1</span> eo anno plebi Romanae uelut aliud initium libertatis factum est quod necti desierunt; mutatum autem ius ob unius feneratoris simul libidinem, simul crudelitatem insignem. <span class="">section 2</span> <span class="persName"> L. Papirius</span> is fuit, cui cum se <span class="persName"> C. Publilius</span> ob aes alienum paternum nexum dedisset, quae aetas formaque misericordiam elicere poterant, ad libidinem et contumeliam animum accenderunt. <span class="">section 3</span> [ut] florem aetatis eius fructum aduenticium crediti ratus, primo perlicere adulescentem sermone incesto est conatus; dein, postquam aspernabantur flagitium aures, minis territare atque identidem admonere fortunae; <span class="">section 4</span> postremo, cum ingenuitatis magis quam praesentis condicionis memorem uideret, nudari iubet uerberaque adferri. <span class="">section 5</span> quibus laceratus iuuenis cum se in publicum proripuisset, libidinem crudelitatemque conquerens feneratoris, <span class="">section 6</span> <span class="pagebreak" id="p.8051">[Page curiam concurr]</span> ingens uis hominum cum aetatis miseratione atque indignitate iniuriae accensa, tum suae condicionis liberumque suorum respectu, in forum atque inde agmine facto ad curiam concurrit; <span class="">section 7</span> et cum consules tumultu repentino coacti senatum uocarent, introeuntibus in curiam patribus laceratum iuuenis tergum procumbentes ad singulorum pedes ostentabant. <span class="">section 8</span> uictum eo die ob impotentem iniuriam unius ingens uinculum fidei iussique consules ferre ad populum ne quis, nisi qui noxam meruisset, donec poenam lueret in compedibus aut in neruo teneretur; <span class="">section 9</span> pecuniae creditae bona debitoris, non corpus obnoxium esset. ita nexi soluti, cautumque in posterum ne necterentur.</p><p><span class="">chapter 29</span> <span class="">section 1</span> eodem anno cum satis per se ipsum Samnitium bellum et defectio repens Lucanorum auctoresque defectionis Tarentini sollicitos haberent patres, accessit ut et Uestinus populus Samnitibus sese coniungeret. <span class="">section 2</span> quae res sicut eo anno sermonibus magis passim hominum iactata quam in publico ullo concilio est, ita insequentis anni consulibus, <span class="persName"> L. Furio Camillo</span> iterum Iunio Bruto Scaeuae, nulla prior potiorque uisa est de qua ad senatum referrent. <span class="">section 3</span> et quamquam &lt;non&gt; noua res erat, tamen tanta cura patres incessit ut pariter eam susceptam neglectamque timerent, ne aut impunitas eorum lasciuia superbiaque aut bello poenae expetitae metu propinquo atque ira concirent finitimos populos; <span class="">section 4</span> et erat genus omne abunde bello Samnitibus par, Marsi Paelignique et Marrucini, quos, si Uestinus attingeretur, omnes habendos hostes. <span class="">section 5</span> uicit tamen pars quae in praesentia uideri potuit maioris animi quam consilii; sed euentus docuit fortes fortunam iuuare. <span class="">section 6</span> bellum ex auctoritate patrum populus aduersus Uestinos iussit. prouincia ea Bruto, Samnium Camillo sorte euenit. <span class="">section 7</span> exercitus utroque ducti et cura tuendorum finium hostes prohibiti coniungere arma. <span class="">section 8</span> <span class="pagebreak" id="p.8052">[Page subtraxit mi]</span> ceterum alterum consulem <span class="persName"> L. Furium</span> , cui maior moles rerum imposita erat, morbo graui implicitum fortuna bello subtraxit; <span class="">section 9</span> iussusque dictatorem dicere rei gerendae causa longe clarissimum bello ea tempestate dixit, <span class="persName"> L. Papirium Cursorem</span> , a quo <span class="persName"> Q. Fabius Maximus Rullianus</span> magister equitum est dictus, <span class="">section 10</span> par nobile rebus in eo magistratu gestis, discordia tamen, qua prope ad ultimum dimicationis uentum est, nobilius. <span class="">section 11</span> ab altero consule in Uestinis multiplex bellum nec usquam uario euentu gestum est. nam et peruastauit agros et populando atque urendo tecta hostium sataque in aciem inuitos extraxit; <span class="">section 12</span> et ita proelio uno accidit Uestinorum res, haudquaquam tamen incruento milite suo, ut non in castra solum refugerent hostes sed iam ne uallo quidem ac fossis freti dilaberentur in oppida, situ urbium moenibusque se defensuri. <span class="">section 13</span> postremo oppida quoque ui expugnare adortus, primo Cutinam ingenti ardore militum a uolnerum ira quod haud fere quisquam integer proelio excesserat, scalis cepit, deinde Cingiliam. <span class="">section 14</span> utriusque urbis praedam militibus, quod eos neque portae nec muri hostium arcuerant, concessit.</p><p><span class="">chapter 30</span> <span class="">section 1</span> <span class="pagebreak" id="p.8053">[Page rabiem atque i]</span> in Samnium incertis itum auspiciis est; cuius rei uitium non in belli euentum, quod prospere gestum est, sed in rabiem atque iras imperatorum uertit. <span class="">section 2</span> namque Papirius dictator a pullario monitus cum ad auspicium repetendum Romam proficisceretur, magistro equitum denuntiauit ut sese loco teneret neu absente se cum hoste manum consereret. <span class="">section 3</span> <span class="persName"> Q. Fabius</span> cum post profectionem dictatoris per exploratores comperisset perinde omnia soluta apud hostes ac si nemo Romanus in Samnio esset, <span class="">section 4</span> seu ferox adulescens indignitate accensus quod omnia in dictatore uiderentur reposita esse seu occasione bene gerendae rei inductus, exercitu instructo paratoque profectus ad Imbrinium—ita uocant locum—acie cum Samnitibus conflixit. <span class="">section 5</span> ea fortuna pugnae fuit ut nihil relictum sit quo, si adfuisset dictator, res melius geri potuerit; non dux militi, non miles duci defuit. <span class="">section 6</span> eques etiam auctore <span class="persName"> L. Cominio</span> tribuno militum, qui aliquotiens impetu capto perrumpere non poterat hostium agmen, detraxit frenos equis atque ita concitatos calcaribus permisit ut sustinere eos nulla uis posset; per arma, per uiros late stragem dedere; <span class="">section 7</span> secutus pedes impetum equitum turbatis hostibus intulit signa. uiginti milia hostium caesa eo die traduntur. auctores habeo bis cum hoste signa conlata dictatore absente, bis rem egregie gestam; apud antiquissimos scriptores una haec pugna inuenitur; in quibusdam annalibus tota res praetermissa est. <span class="">section 8</span> <span class="pagebreak" id="index.xml-pb-d30e2059">[Page p.8054]</span> magister equitum ut ex tanta caede multis potitus spoliis congesta in ingentem aceruum hostilia arma subdito igne concremauit, <span class="">section 9</span> seu uotum id deorum cuipiam fuit seu credere libet Fabio auctori eo factum ne suae gloriae fructum dictator caperet nomenque ibi scriberet aut spolia in triumpho ferret. <span class="">section 10</span> litterae quoque de re prospere gesta ad senatum non ad dictatorem missae argumentum fuere minime cum eo communicantis laudes. ita certe dictator id factum accepit, ut laetis aliis uictoria parta prae se ferret iram tristitiamque. <span class="">section 11</span> misso itaque repente senatu se ex curia proripuit, tum uero non Samnitium magis legiones quam maiestatem dictatoriam et disciplinam militarem a magistro equitum uictam et euersam dictitans, si illi impune spretum imperium fuisset. <span class="">section 12</span> itaque plenus minarum iraeque profectus in castra, cum maximis itineribus isset, non tamen praeuenire famam aduentus sui potuit; <span class="">section 13</span> praecucurrerant enim ab urbe qui nuntiarent dictatorem auidum poenae uenire, alternis paene uerbis <span class="persName"> T. Manli</span> factum laudantem.</p><p><span class="">chapter 31</span> <span class="">section 1</span> Fabius contione extemplo aduocata obtestatus milites est ut, qua uirtute rem publicam ab infestissimis hostibus defendissent, eadem se cuius ductu auspicioque uicissent ab impotenti crudelitate dictatoris tutarentur: <span class="">section 2</span> uenire amentem inuidia, iratum uirtuti alienae felicitatique; furere quod se absente res publica egregie gesta esset; malle, si mutare fortunam posset, apud Samnites quam Romanos uictoriam esse; <span class="">section 3</span> <span class="pagebreak" id="p.8055">[Page inuidia impedi]</span> imperium dictitare spretum, tamquam non eadem mente pugnari uetuerit qua pugnatum doleat. et tunc inuidia impedire uirtutem alienam uoluisse cupidissimisque arma ablaturum fuisse militibus, <span class="">section 4</span> ne se absente moueri possent; et nunc id furere, id aegre pati, quod sine <span class="persName"> L. Papirio</span> non inermes, non manci milites fuerint, quod se <span class="persName"> Q. Fabius</span> magistrum equitum duxerit ac non accensum dictatoris. <span class="">section 5</span> quid illum facturum fuisse, si, quod belli casus ferunt Marsque communis, aduersa pugna euenisset, qui sibi deuictis hostibus, re publica bene gesta ita ut non ab illo unico duce melius geri potuerit, supplicium magistro equitum tunc uictori minetur? <span class="">section 6</span> neque illum magistro equitum infestiorem quam tribunis militum, quam centurionibus, quam militibus esse. si posset, in omnes saeuiturum fuisse: quia id nequeat, in unum saeuire. <span class="">section 7</span> <span class="pagebreak" id="p.8056">[Page uelut in capto]</span> etenim inuidiam tamquam ignem summa petere; in caput consilii, in ducem incurrere; si se simul cum gloria rei gestae exstinxisset, [tunc uictorem] uelut in capto exercitu dominantem quidquid licuerit in magistro equitum in militibus ausurum. <span class="">section 8</span> proinde adessent in sua causa omnium libertati. si consensum exercitus eundem qui in proelio fuerit in tuenda uictoria uideat et salutem unius omnibus curae esse, inclinaturum ad clementiorem sententiam animum. <span class="">section 9</span> postremo se uitam fortunasque suas illorum fidei uirtutique permittere.</p><p><span class="">chapter 32</span> <span class="">section 1</span> clamor e tota contione ortus, uti bonum animum haberet: neminem illi uim allaturum saluis legionibus Romanis. haud multo post dictator aduenit classicoque extemplo ad contionem aduocauit. <span class="">section 2</span> tum silentio facto praeco <span class="persName"> Q. Fabium</span> magistrum equitum citauit; qui simul ex inferiore loco ad tribunal accessit, <span class="">section 3</span> <span class="pagebreak" id="p.8057">[Page equitum dicto ]</span> tum dictator 'quaero' inquit 'de te, <span class="persName"> Q. Fabi</span> , cum summum imperium dictatoris sit pareantque ei consules, regia potestas, praetores, iisdem auspiciis quibus consules creati, aequum censeas necne magistrum equitum dicto audientem esse; <span class="">section 4</span> itemque illud interrogo, cum me incertis auspiciis profectum ab domo scirem, utrum mihi turbatis religionibus res publica in discrimen committenda fuerit an auspicia repetenda ne quid dubiis dis agerem; <span class="">section 5</span> simul illud, quae dictatori religio impedimento ad rem gerendam fuerit, num ea magister equitum solutus ac liber potuerit esse. sed quid ego haec interrogo, cum, si ego tacitus abissem, tamen tibi ad uoluntatis interpretationem meae dirigenda tua sententia fuerit? <span class="">section 6</span> quin tu respondes uetuerimne te quicquam rei me absente agere, uetuerimne signa cum hostibus conferre? <span class="">section 7</span> quo tu imperio meo spreto, incertis auspiciis, turbatis religionibus, aduersus morem militarem disciplinamque maiorum et numen deorum ausus es cum hoste confligere. <span class="">section 8</span> ad haec quae interrogatus es responde; at extra ea caue uocem mittas. accede, lictor.' <span class="">section 9</span> aduersus [quae] singula cum respondere haud facile esset, et nunc quereretur eundem accusatorem capitis sui ac iudicem esse, modo uitam sibi eripi citius quam gloriam <span class="">section 10</span> rerum gestarum posse uociferaretur purgaretque se in uicem atque ultro accusaret, tunc Papirius redintegrata ira spoliari magistrum equitum ac uirgas et secures expediri iussit. <span class="">section 11</span> <span class="pagebreak" id="index.xml-pb-d30e2176">[Page p.8058]</span> Fabius fidem militum implorans lacerantibus uestem lictoribus ad triarios tumultum iam [in contione] miscentes sese recepit. <span class="">section 12</span> inde clamor in totam contionem est perlatus; alibi preces, alibi minae audiebantur. qui proximi forte tribunali steterant, quia subiecti oculis imperatoris noscitari poterant, orabant ut parceret magistro equitum neu cum eo exercitum damnaret; <span class="">section 13</span> extrema contio et circa Fabium globus increpabant inclementem dictatorem nec procul seditione aberant. <span class="">section 14</span> ne tribunal quidem satis quietum erat; legati circumstantes sellam orabant ut rem in posterum diem differret et irae suae spatium et consilio tempus daret: <span class="">section 15</span> satis castigatam adulescentiam Fabi esse, satis deformatam uictoriam; ne ad extremum finem supplicii tenderet neu unico iuueni neu patri eius, clarissimo uiro, neu Fabiae genti eam iniungeret ignominiam. <span class="">section 16</span> cum parum precibus, parum causa proficerent, intueri saeuientem contionem iubebant: ita inritatis militum animis subdere ignem ac materiam seditioni non esse aetatis, non prudentiae eius; <span class="">section 17</span> neminem id <span class="persName"> Q. Fabio</span> poenam deprecanti suam uitio uersurum sed dictatori, si occaecatus ira infestam multitudinem in se prauo certamine mouisset. <span class="">section 18</span> postremo, ne id se gratiae dare <span class="persName"> Q. Fabi</span> crederet, se ius iurandum dare paratos esse non uideri e re publica in <span class="persName"> Q. Fabium</span> eo tempore animaduerti.</p><p><span class="">chapter 33</span> <span class="">section 1</span> <span class="pagebreak" id="p.8059">[Page placarent ius]</span> his uocibus cum in se magis incitarent dictatorem quam magistro equitum placarent, iussi de tribunali descendere legati; <span class="">section 2</span> et silentio nequiquam per praeconem temptato, prae strepitu ac tumultu &lt;cum&gt; nec ipsius dictatoris nec apparitorum eius uox audiretur, nox uelut in proelio certamini finem fecit. <span class="">section 3</span> magister equitum, iussus postero die adesse, cum omnes adfirmarent infestius Papirium exarsurum, agitatum contentione ipsa exacerbatumque, clam ex castris Romam profugit; <span class="">section 4</span> et patre auctore <span class="persName"> M. Fabio</span> , qui ter iam consul dictatorque fuerat, uocato extemplo senatu, cum maxime conquereretur apud patres uim atque iniuriam dictatoris, repente strepitus <span class="">section 5</span> ante curiam lictorum summouentium auditur et ipse infensus aderat, postquam comperit profectum ex castris, cum expedito equitatu secutus. iteratur deinde contentio et prendi Fabium Papirius iussit. <span class="">section 6</span> ubi cum deprecantibus primoribus patrum atque uniuerso senatu perstaret in incepto immitis animus, <span class="">section 7</span> tum pater <span class="persName"> M. Fabius</span> 'quando quidem' inquit 'apud te nec auctoritas senatus nec aetas mea, cui orbitatem paras, nec uirtus nobilitasque magistri equitum a te ipso nominati ualet nec preces, quae saepe hostem mitigauere, quae deorum iras placant, <span class="">section 8</span> tribunos plebis appello et prouoco ad populum eumque tibi, fugienti exercitus tui, fugienti senatus iudicium, iudicem fero, qui certe unus plus quam tua dictatura potest polletque. uidero cessurusne prouocationi sis, cui rex Romanus <span class="persName"> Tullus Hostilius</span> cessit.' ex curia in contionem itur. <span class="">section 9</span> <span class="pagebreak" id="p.8060">[Page cum omni agmin]</span> quo cum paucis dictator, cum omni agmine principum magister equitum &lt;cum&gt; escendisset, deduci eum de rostris Papirius in partem inferiorem iussit. <span class="">section 10</span> secutus pater 'bene agis' inquit, 'cum eo nos deduci iussisti unde et priuati uocem mittere possemus.' ibi primo non tam perpetuae orationes quam altercatio exaudiebantur; <span class="">section 11</span> uicit deinde strepitum uox et indignatio Fabi senis increpantis superbiam crudelitatemque Papiri: <span class="">section 12</span> se quoque dictatorem Romae fuisse nec a se quemquam, ne plebis quidem hominem, non centurionem, non militem, uiolatum; <span class="">section 13</span> Papirium tamquam ex hostium ducibus, sic ex Romano imperatore uictoriam et triumphum petere. quantum interesse inter moderationem antiquorum et nouam superbiam crudelitatemque. <span class="">section 14</span> dictatorem Quinctium Cincinnatum in <span class="persName"> L. Minucium</span> consulem ex obsidione a se ereptum non ultra saeuisse quam ut legatum eum ad exercitum pro consule relinqueret. <span class="">section 15</span> <span class="persName"> M. Furium Camillum</span> in <span class="persName"> L. Furio</span> , qui contempta sua senectute et auctoritate foedissimo cum euentu pugnasset, non solum in praesentia moderatum irae esse ne quid de collega secus populo aut senatui scriberet, <span class="">section 16</span> sed cum reuertisset potissimum ex tribunis consularibus habuisse quem ex collegis optione ab senatu data socium sibi imperii deligeret. <span class="">section 17</span> <span class="pagebreak" id="p.8061">[Page anquisitum ob ]</span> nam populi quidem, penes quem potestas omnium rerum esset, ne iram quidem unquam atrociorem fuisse in eos qui temeritate atque inscitia exercitus amisissent quam ut pecunia eos multaret: capite anquisitum ob rem bello male gestam de imperatore nullo ad eam diem esse. <span class="">section 18</span> nunc ducibus populi Romani, quae ne uictis quidem bello fas fuerit, uirgas et secures uictoribus et iustissimos meritis triumphos intentari. <span class="">section 19</span> quid enim tandem passurum fuisse filium suum, si exercitum amisisset, si fusus, fugatus, castris exutus fuisset? quo ultra iram uiolentiamque eius excessuram fuisse quam ut uerberaret necaretque? quam conueniens esse <span class="">section 20</span> propter <span class="persName"> Q. Fabium</span> ciuitatem in laetitia uictoria supplicationibus ac gratulationibus esse, eum propter quem deum delubra pateant, arae sacrificiis fument, honore donis cumulentur, <span class="">section 21</span> nudatum uirgis lacerari in conspectu populi Romani, intuentem Capitolium atque arcem deosque ab se duobus proeliis haud frustra aduocatos. <span class="">section 22</span> quo id animo exercitum, qui eius ductu auspiciisque uicisset, laturum? quem luctum in castris Romanis, quam laetitiam inter hostes fore. <span class="">section 23</span> haec simul iurgans, querens, deum hominumque fidem obtestans, et complexus filium plurimis cum lacrimis agebat.</p><p><span class="">chapter 34</span> <span class="">section 1</span> stabat cum eo senatus maiestas, fauor populi, tribunicium auxilium, memoria absentis exercitus; <span class="">section 2</span> ex parte altera imperium inuictum populi Romani et disciplina rei militaris et dictatoris edictum pro numine semper obseruatum et Manliana imperia et posthabita filii caritas publicae utilitati iactabantur: <span class="">section 3</span> <span class="pagebreak" id="p.8062">[Page paruae discip]</span> hoc etiam <span class="persName"> L. Brutum</span> , conditorem Romanae libertatis, antea in duobus liberis fecisse; nunc patres comes et senes faciles de alieno imperio spreto, tamquam rei paruae, disciplinae militaris euersae iuuentuti gratiam facere. <span class="">section 4</span> se tamen perstaturum in incepto nec ei, qui aduersus edictum suum turbatis religionibus ac dubiis auspiciis pugnasset, quicquam ex iusta poena remissurum. <span class="">section 5</span> maiestas imperii perpetuane esset non esse in sua potestate: <span class="persName"> L. Papirium</span> nihil eius deminuturum; <span class="">section 6</span> optare ne potestas tribunicia, inuiolata ipsa, uiolet intercessione sua Romanum imperium neu populus in se potissimum dictatore uim et ius dictaturae exstinguat. <span class="">section 7</span> quod si fecisset, non <span class="persName"> L. Papirium</span> sed tribunos, sed prauum populi iudicium nequiquam posteros accusaturos, cum polluta semel militari disciplina non miles centurionis, non centurio tribuni, non tribunus legati, non legatus consulis, <span class="">section 8</span> non magister equitum dictatoris pareat imperio, nemo hominum, nemo deorum uerecundiam habeat, non edicta imperatorum, <span class="">section 9</span> non auspicia obseruentur, sine commeatu uagi milites in pacato, in hostico errent, immemores sacramenti licentia sua se ubi uelint exauctorent, <span class="">section 10</span> <span class="pagebreak" id="p.8063">[Page signa neque c]</span> infrequentia deserantur signa, neque conueniatur ad edictum, nec discernatur interdiu nocte, aequo iniquo loco, &lt;iussu&gt; iniussu imperatoris pugnent, et non signa, non ordines seruent, latrocinii modo <span class="">section 11</span> caeca et fortuita pro sollemni et sacrata militia sit.—'horum criminum uos reos in omnia saecula offerte, tribuni plebi; uestra obnoxia capita pro licentia <span class="persName"> Q. Fabi</span> obicite.'</p><p><span class="">chapter 35</span> <span class="">section 1</span> stupentes tribunos et suam iam uicem magis anxios quam eius cui auxilium ab se petebatur, liberauit onere consensus populi Romani ad preces et obtestationem uersus ut sibi poenam magistri equitum dictator remitteret. <span class="">section 2</span> tribuni quoque inclinatam rem in preces subsecuti orare dictatorem insistunt ut ueniam errori humano, ueniam adulescentiae <span class="persName"> Q. Fabi</span> daret; satis eum poenarum dedisse. <span class="">section 3</span> iam ipse adulescens, iam pater <span class="persName"> M. Fabius</span> contentionis obliti procumbere ad genua et iram deprecari dictatoris. <span class="">section 4</span> tum dictator silentio facto 'bene habet' inquit, 'Quirites; uicit disciplina militaris, uicit imperii maiestas, quae in discrimine fuerunt an ulla post hanc diem essent. <span class="">section 5</span> non noxae eximitur <span class="persName"> Q. Fabius</span> , qui contra edictum imperatoris pugnauit, sed noxae damnatus donatur populo Romano, donatur tribuniciae potestati precarium non iustum auxilium ferenti. <span class="">section 6</span> <span class="pagebreak" id="p.8064">[Page quo fuit L Pa]</span> uiue, <span class="persName"> Q. Fabi</span> , felicior hoc consensu ciuitatis ad tuendum te quam qua paulo ante insultabas uictoria; uiue, id facinus ausus, cuius tibi ne parens quidem, si eodem loco fuisset quo fuit <span class="persName"> L. Papirius</span> , ueniam dedisset. <span class="">section 7</span> mecum, ut uoles, reuerteris in gratiam; populo Romano, cui uitam debes, nihil maius praestiteris quam si hic tibi dies satis documenti dederit ut bello ac pace pati legitima imperia possis.' <span class="">section 8</span> cum se nihil morari magistrum equitum pronuntiasset, degressum eum templo laetus senatus, laetior populus, circumfusi ac gratulantes hinc magistro equitum, <span class="">section 9</span> hinc dictatori, prosecuti sunt, firmatumque imperium militare haud minus periculo <span class="persName"> Q. Fabi</span> quam supplicio miserabili adulescentis Manli uidebatur. <span class="">section 10</span> forte ita eo anno euenit ut, quotienscumque dictator ab exercitu recessisset, hostes in Samnio mouerentur. ceterum in oculis exemplum erat <span class="persName"> Q. Fabius</span> <span class="persName"> M. Ualerio</span> legato, qui castris praeerat, ne quam uim hostium magis quam trucem dictatoris iram timeret. <span class="">section 11</span> itaque frumentatores cum circumuenti ex insidiis caesi loco iniquo essent, creditum uolgo est subueniri eis ab legato potuisse, ni tristia edicta exhorruisset. <span class="">section 12</span> ea quoque ira alienauit a dictatore militum animos iam ante infensos quod implacabilis <span class="persName"> Q. Fabio</span> fuisset et, quod suis precibus negasset, eius populo Romano ueniam dedisset.</p><p><span class="">chapter 36</span> <span class="">section 1</span> postquam dictator praeposito in urbe <span class="persName"> L. Papirio Crasso</span> , magistro equitum <span class="persName"> Q. Fabio</span> uetito quicquam pro magistratu agere, <span class="">section 2</span> <span class="pagebreak" id="p.8065">[Page eius fuit nec ]</span> in castra rediit, neque ciuibus satis laetus aduentus eius fuit nec hostibus quicquam attulit terroris. namque postero die, seu ignari uenisse dictatorem seu adesset an abesset parui facientes, instructa acie ad castra accesserunt. <span class="">section 3</span> ceterum tantum momenti in uno uiro <span class="persName"> L. Papirio</span> fuit ut, si ducis consilia fauor subsecutus militum foret, debellari eo die cum Samnitibus potuisse pro haud dubio habitum sit; <span class="">section 4</span> ita instruxit aciem [loco ac subsidiis], ita omni arte bellica firmauit; cessatum a milite ac de industria, ut obtrectaretur laudibus ducis, impedita uictoria est. plures Samnitium cecidere, plures Romani uolnerati sunt. <span class="">section 5</span> sensit peritus dux quae res uictoriae obstaret: temperandum ingenium suum esse et seueritatem miscendam comitati. <span class="">section 6</span> itaque adhibitis legatis ipse circuit saucios milites inserens in tentoria caput, singulosque ut sese haberet rogitans curam eorum nominatim legatis tribunisque et praefectis demandabat. <span class="">section 7</span> rem per se popularem ita dextere egit, ut medendis corporibus animi multo prius militum imperatori reconciliarentur nec quicquam ad salubritatem efficacius fuerit quam quod grato animo ea cura accepta est. <span class="">section 8</span> <span class="pagebreak" id="p.8066">[Page Samnites ut i]</span> refecto exercitu cum hoste congressus haud dubia spe sua militumque ita fudit fugauitque Samnites ut ille ultimus eis dies conferendi signa cum dictatore fuerit. <span class="">section 9</span> incessit deinde qua duxit praedae spes uictor exercitus perlustrauitque hostium agros, nulla arma, nullam uim nec apertam nec insidiis expertus. <span class="">section 10</span> addebat alacritatem quod dictator praedam omnem edixerat militibus; nec ira magis publica quam priuatum compendium in hostem acuebat. <span class="">section 11</span> his cladibus subacti Samnites pacem a dictatore petiere; cum quo pacti ut singula uestimenta militibus et annuum stipendium darent, <span class="">section 12</span> cum ire ad senatum iussi essent, secuturos se dictatorem responderunt, unius eius fidei uirtutique causam suam commendantes. ita deductus ex Samnitibus exercitus.</p><p><span class="">chapter 37</span> <span class="">section 1</span> dictator triumphans urbem est ingressus; et cum se dictatura abdicare uellet, iussu patrum priusquam abdicaret consules creauit <span class="persName"> C. Sulpicium Longum</span> iterum <span class="persName"> Q. Aemilium Cerretanum</span> . <span class="">section 2</span> Samnites infecta pace quia de condicionibus agebatur indutias annuas ab urbe rettulerunt; nec earum ipsarum sancta fides fuit; adeo, postquam Papirium abisse magistratu nuntiatum est, arrecti ad bellandum animi sunt. <span class="">section 3</span> <span class="pagebreak" id="p.8067">[Page bellum accessi]</span> <span class="persName"> C. Sulpicio</span> <span class="persName"> Q. Aemilio</span> —Aulium quidam annales habent— consulibus ad defectionem Samnitium Apulum nouum bellum accessit. utroque exercitus missi. Sulpicio Samnites, Apuli Aemilio sorte euenerunt. <span class="">section 4</span> sunt qui non ipsis Apulis bellum inlatum sed socios eius gentis populos ab Samnitium ui atque iniuriis defensos scribant; <span class="">section 5</span> ceterum fortuna Samnitium, uix a se ipsis eo tempore propulsantium bellum, propius ut sit uero facit non Apulis ab Samnitibus arma inlata sed cum utraque simul gente bellum Romanis fuisse. <span class="">section 6</span> nec tamen res ulla memorabilis acta; ager Apulus Samniumque euastatum; hostes nec hic nec illic inuenti. Romae nocturnus terror ita ex somno trepidam repente ciuitatem exciuit ut Capitolium atque arx moeniaque et portae plena armatorum fuerint; <span class="">section 7</span> et cum concursatum clamatumque ad arma omnibus locis esset, prima luce nec auctor nec causa terroris comparuit. <span class="">section 8</span> eodem anno de Tusculanis Flauia rogatione populi fuit iudicium. <span class="persName"> M. Flauius</span> tribunus plebis tulit ad populum ut in Tusculanos animaduerteretur, quod eorum ope ac consilio Ueliterni Priuernatesque populo Romano bellum fecissent. <span class="">section 9</span> populus Tusculanus cum coniugibus ac liberis Romam uenit. ea multitudo ueste mutata et specie reorum tribus circuit genibus se omnium aduoluens; <span class="">section 10</span> plus itaque misericordia ad poenae ueniam impetrandam quam causa ad crimen purgandum ualuit. <span class="">section 11</span> tribus omnes praeter Polliam antiquarunt legem: Polliae sententia fuit puberes uerberatos necari, coniuges liberosque sub corona lege belli uenire. <span class="">section 12</span> <span class="pagebreak" id="index.xml-pb-d30e2680">[Page p.8068]</span> memoriam eius irae Tusculanis in poenae tam atrocis auctores mansisse ad patrum aetatem constat nec quemquam ferme ex Pollia tribu candidatum Papiriam ferre solitum.</p><p><span class="">chapter 38</span> <span class="">section 1</span> insequenti anno, <span class="persName"> Q. Fabio</span> <span class="persName"> L. Fuluio</span> consulibus, <span class="persName"> A. Cornelius Aruina</span> dictator et <span class="persName"> M. Fabius Ambustus</span> magister equitum, metu grauioris in Samnio belli—conducta enim pretio a finitimis iuuentus dicebatur—intentiore dilectu habito egregium exercitum aduersus Samnites duxerunt. <span class="">section 2</span> castra in hostico incuriose ita posita tamquam procul abesset hostis, cum subito aduenere Samnitium legiones tanta ferocia ut uallum usque ad stationem Romanam inferrent. <span class="">section 3</span> nox iam appetebat; id prohibuit munimenta adoriri; nec dissimulabant orta luce postero die facturos. <span class="">section 4</span> dictator ubi propiorem spe dimicationem uidit, ne militum uirtuti damno locus esset, ignibus crebris relictis qui conspectum hostium frustrarentur, silentio legiones educit; nec tamen fallere propter propinquitatem castrorum potuit. <span class="">section 5</span> <span class="pagebreak" id="p.8069">[Page lucesceret pr]</span> eques extemplo insecutus ita institit agmini ut, donec lucesceret, proelio abstineret; ne pedestres quidem copiae ante lucem castris egressae. <span class="">section 6</span> eques luce demum ausus incursare in hostem carpendo nouissimos premendoque iniquis ad transitum locis agmen detinuit. interim pedes equitem adsecutus et totis iam copiis Samnis urgebat. <span class="">section 7</span> tum dictator, postquam sine magno incommodo progredi non poterat, eum ipsum in quo constiterat locum castris dimetari iussit. id uero circumfuso undique equitatu—ut uallum peteretur opusque inciperet—fieri non poterat. <span class="">section 8</span> itaque ubi neque eundi neque manendi copiam esse uidet, instruit aciem impedimentis ex agmine remotis. instruunt contra et hostes et animis et uiribus pares. <span class="">section 9</span> auxerat id maxime animos quod ignari loco iniquo, non hosti cessum, uelut fugientes ac territos terribiles ipsi secuti fuerant. <span class="">section 10</span> id aliquamdiu aequauit pugnam iam pridem desueto Samnite clamorem Romani exercitus pati; et hercule illo die ab hora diei tertia ad octauam ita anceps dicitur certamen stetisse ut neque clamor, ut primo semel concursu est sublatus, iteratus sit neque signa promota loco retroue recepta neque recursum ab ulla sit parte. <span class="">section 11</span> <span class="pagebreak" id="p.8070">[Page urgentes scuti]</span> in suo quisque gradu obnixi, urgentes scutis, sine respiratione ac respectu pugnabant; fremitus aequalis tenorque idem pugnae in defatigationem ultimam aut noctem spectabat. <span class="">section 12</span> iam uiris uires, iam ferro sua uis, iam consilia ducibus deerant, cum subito Samnitium equites, cum turma una longius prouecta accepissent impedimenta Romanorum procul ab armatis sine praesidio, sine munimento stare, auiditate praedae impetum faciunt. <span class="">section 13</span> quod ubi dictatori trepidus nuntius attulit, 'sine modo' inquit, 'sese praeda praepediant.' alii deinde super alios diripi passim ferrique fortunas militum uociferabantur. <span class="">section 14</span> tum magistro equitum accito 'uides tu' inquit, ' <span class="persName"> M. Fabi</span> , ab hostium equite omissam pugnam? haerent impediti impedimentis nostris. <span class="">section 15</span> adgredere, quod inter praedandum omni multitudini euenit, dissipatos—raros equis insidentes, raros, quibus ferrum in manu sit, inuenies—equosque dum praeda onerant, caede inermes cruentamque illis praedam redde. <span class="">section 16</span> mihi legiones peditumque pugna curae erunt; penes te equestre sit decus.'</p><p><span class="">chapter 39</span> <span class="">section 1</span> equitum acies qualis quae esse instructissima potest inuecta in dissipatos impeditosque hostes caede omnia replet. <span class="">section 2</span> <span class="pagebreak" id="p.8071">[Page neque fugae sa]</span> inter sarcinas omissas repente, obiacentes pedibus fugientium consternatorumque equorum, neque pugnae neque fugae satis potentes caeduntur. <span class="">section 3</span> tum deleto prope equitatu hostium <span class="persName"> M. Fabius</span> circumductis paululum alis ab tergo pedestrem aciem adoritur. <span class="">section 4</span> clamor inde nouus accidens et Samnitium terruit animos et dictator, ubi respectantes hostium antesignanos turbataque signa et fluctuantem aciem uidit, tum appellare, tum adhortari milites, tribunos principesque ordinum nominatim ad iterandam secum pugnam uocare. <span class="">section 5</span> nouato clamore signa inferuntur, et quidquid progrediebantur magis magisque turbatos hostes cernebant. eques ipse iam primis erat in conspectu et Cornelius respiciens ad manipulos militum, <span class="">section 6</span> quod manu, quod uoce poterat, monstrabat uexilla se suorum parmasque cernere equitum. <span class="">section 7</span> quod ubi auditum simul uisumque est, adeo repente laboris per diem paene totum tolerati uolnerumque obliti sunt, ut haud secus quam si tum integri e castris signum pugnae accepissent concitauerint se in hostem. <span class="">section 8</span> nec ultra Samnis tolerare terrorem equitum peditumque uim potuit; partim in medio caesi, partim in fugam dissipati sunt. <span class="">section 9</span> pedes restantes ac circumuentos cecidit: ab equite fugientium strages est facta, inter quos et ipse imperator cecidit. <span class="">section 10</span> <span class="pagebreak" id="index.xml-pb-d30e2814">[Page p.8072]</span> hoc demum proelium Samnitium res ita infregit, ut omnibus conciliis fremerent minime id quidem mirum esse, si impio bello et contra foedus suscepto, infestioribus merito deis quam hominibus nihil prospere agerent: <span class="">section 11</span> expiandum id bellum magna mercede luendumque esse; id referre tantum utrum supplicia noxio paucorum an omnium innoxio praebeant sanguine; audebantque iam quidam nominare auctores armorum. <span class="">section 12</span> unum maxime nomen per consensum clamantium Brutuli Papi exaudiebatur; uir nobilis potensque erat, haud dubie proximarum indutiarum ruptor. de eo coacti <span class="">section 13</span> referre praetores decretum fecerunt ut <span class="persName"> Brutulus Papius</span> Romanis dederetur et cum eo praeda omnis Romana captiuique ut Romam mitterentur quaeque res per fetiales ex foedere repetitae essent secundum ius fasque restituerentur. <span class="">section 14</span> fetiales Romam, ut censuerunt, missi et corpus Brutuli exanime; ipse morte uoluntaria ignominiae se ac supplicio subtraxit. <span class="">section 15</span> placuit cum corpore bona quoque eius dedi. nihil tamen earum rerum praeter captiuos ac si qua cognita ex praeda sunt acceptum est; ceterarum rerum inrita fuit deditio. dictator ex senatus consulto triumphauit.</p><p><span class="">chapter 40</span> <span class="">section 1</span> hoc bellum a consulibus bellatum quidam auctores sunt eosque de Samnitibus triumphasse; Fabium etiam in Apuliam processisse atque inde magnas praedas egisse. <span class="">section 2</span> nec discrepat quin dictator eo anno <span class="persName"> A. Cornelius</span> fuerit; id ambigitur belline gerendi causa creatus sit an ut esset qui ludis Romanis, quia <span class="persName"> L. Plautius</span> praetor graui morbo forte implicitus erat, <span class="">section 3</span> <span class="pagebreak" id="p.8073">[Page haud sane memo]</span> signum mittendis quadrigis daret functusque eo haud sane memorandi imperii ministerio se dictatura abdicaret. nec facile est aut rem rei aut auctorem auctori praeferre. <span class="">section 4</span> uitiatam memoriam funebribus laudibus reor falsisque imaginum titulis, dum familiae ad se quaeque famam rerum gestarum honorumque fallente mendacio trahunt; <span class="">section 5</span> inde certe et singulorum gesta et publica monumenta rerum confusa. nec quisquam aequalis temporibus illis scriptor exstat quo satis certo auctore stetur.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Titus Livius (Livy).
	    Date: 2014-10-09<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:20:49Z.
	       SAXON HE 9.8.0.5.
		 --></address></div></body></html>