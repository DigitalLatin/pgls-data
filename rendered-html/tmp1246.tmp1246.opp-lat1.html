<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">STEPHANI ABBATIS EPISTOLA AD SANCTUM AUNARIUM, AUTISSIODORENSEM EPISCOPUM.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">STEPHANI ABBATIS EPISTOLA AD SANCTUM AUNARIUM, AUTISSIODORENSEM EPISCOPUM.</span></span></h2><p><span class="">PLSection A</span><br /> Domino beatissimo et apostolicis intulis decorato <br /> Patri spirituali, Aunario episcopo, Stephanus, om­ <br /> nium servorum Christi famulus.</p><p>Decursis litteris apostolatus vestri, quod sancti <br /> desiderii ardor summa alacritate prætendit, luce <br /> clarius approbavi. Est ergo devotionis vestræ pro­ <br /> positum, virorum opinatissimorum Germani et Ama­ <br /> toris floridæ vitae nobiles actus describi; sed ad eos <br /> lepidissimi callis vestri dirigatur intentio, qui pos­ <br /> sunt virtutum lumina aquiparis afflatibus inspicere. <br /> Verum ego (cujus iners ingenium gemino rigore <br /> torpescit, et lingua balbutiens, faucium inter rau­ <br /> cidulos cursus squallido sitis impedita rigore, non <br /> loquitur, sed potius stridet) quomodo potero divi­ <br /> nitus inspirata virorum sanctissimorum munera <span class="">PLSection B</span><br /> polito expedire sermone, qui nec privata possum <br /> humano casu congesta negotia explicare? Ridiculo, <br /> ai fallor, ac inexplicabili ludibrio semet impendit <br /> Quisquis ultra virium suarum possibilitatem onus <span class="">PLSection A</span><br /> assumit. Nonne ferarum sectatores, si minus captiosa <br /> industria formaverit, audax temeritas pessumdabit ? <br /> Nunquam tiro victoriæ monumenta parma, quae est <br /> picta, gestavit, si eum docta veterani exempli manus <br /> non instruxit. Nunquam etiam aeris sibi concessum <br /> patulum iter ales tutius resecavit, cui praevia dux <br /> penniger mater non fuerit. Jacebit profecto fluctuum <br /> elisione truncatus, quisquis suae procacitatis fisus <br /> auctoramento , indocilem raiis dexteram ingerit <br /> clavo: sic unusquisque in diversum imperitiae hamo <br /> inscinditur, si doctorum favoribus minime adjuvetur. <br /> Ego , beatissime vir, quaeso ut illa mihi culmen <br /> apicis tui imponat, quae facile me posse perficere <br /> non dubitat; si tamen et in hoc opere, quidquid <br /> illepide aut infacete rustica garrulitas digesserit, <span class="">PLSection B</span><br /> æquanimiter feras, aggrediar ; et faciam quae paterna <br /> infert ac jubet auctoritas. Vale in longum tempus, <br /> domine papa.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:47:25Z.
	       SAXON HE 9.8.0.5.
		 --></address></div></body></html>