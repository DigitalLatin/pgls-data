<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">ORDO MONASTICUS S. P. BENEDICTO ATTRIBUTUS.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">ORDO MONASTICUS S. P. BENEDICTO ATTRIBUTUS.</span></span></h2><p><span style="font-style:italic">Qualiter fratribus in monasterio religiose ac studiose conversari, ac Domino militare oportet.</span></p><p><span class="">PLSection B</span>Imprimis nocturnis horis, cum ad opus divinum de lecto surrexerit frater, primum signum sibi sanctae crucis imponat, per invocationem sanctae Trinitatis; deinde dicit versum, <span style="font-style:italic">Domine, labia mea aperies</span>; postea psalmum : <span style="font-style:italic">Deus, in adjutorium</span>, cum <span style="font-style:italic">Gloria Patri</span>. Tunc provideat sibi frater corporeae necessitatem naturae, et sic ad oratorium festinet, psallendo psal- mum : <span style="font-style:italic">Ad te, Domine, levavi animam</span>, usque ad finem, cum summa reverentia et cautela intrans, ne alios orantes impediat : et profectus in locum congruum, effundat preces in conspectu Domini, magis corde quam ore : ita ut illius vox vicinior sit Deo quam sibi : et tunc referat gratias Deo, dicendo :</p><p><span style="font-style:italic">Gratias tibi ago, omnipotens Deus, qui me dignatus es in hac nocte custodire; deprecor immensam clemen- tiam tuam, ut concedas mihi venturum diem sic pera- gere in tuo servitio cum humilitate et discretione, qua- tenus tibi complaceam. Amen.</span></p><p>Tunc omnes sint parati, stantes in loco suo in choro per ordinem, ut cum signum novissimum ces- <span class="">PLSection C</span>saverit, cum summa humilitate et honestate referant laudes Deo in conspectu angelorum, et si forte alicui frequens tussis aut phlegma evenerit ex pectore aut naribus, post dorsum projiciat, aut juxta latus. Caveat autem curiose ut infirmis fratribus non vertatur in nauseam; sed semper, quod spuitur, pedibus con- culcetur : ut dum ad orationem curritur, vestimenta eorum non sordidentur. Quod omnibus locis eis ob- servandum, sive sint in ecclesia, sive in refectorio, sive in portica, et in omni loco et conventu, ut, quod spuitur, pedibus conculcetur.</p><p>Post expletionem vero nocturnae laudis, in illo in- tervallo, summum silentium fiat, tam in voce quam in incessu, sive sono alicujus rei : ut licent unicuique sine alterius inquietudine, peccata Domino confiteri, et veniam, et remissionem pro ipsis flendo postulare.</p><p>Cum vero inchoante aurora diei signum insonuerit, omnes festinent cum humilitate cordis, quasi ad Deum clamantes, ac misericordia sibi placabilem factum, <span class="">PLSection D</span>matutinis laudibus prompta voluntate, vocum modu- lis, nec nimis producte, nec multum correpte, cum summa gravitate et honestate officium persolvere di- vinum : et hac autem matutina laude suminum et praecipuum silentium fiat in orando vel loquendo.</p><p>Convenientes vero fratres ad <span style="font-style:italic">primam</span>, postquam completum fuerit ipsum officium, ante psalmum quinquagesimum, donent confessiones suas vicissim, par ter supplici voto pro se certatim orantes. Hoc expleto veniant omnes ad capitulum, et conversi ad orientem, salutent crucem et caeteris fratribus se un- dique humilient, similiterque faciant in omni conven- tu. Post recitata nomina sanctorum, quorum festa crastina dies excipiet, surgentes pariter d(??)cant ver- sum : <span style="font-style:italic">Pretiosa</span>, quem sequatur oratio a priore; dein- de versus : <span style="font-style:italic">Deus, in adjutorium</span>. Tribus vicibus, cum <span class="">PLSection B</span><span style="font-style:italic">Gloria Patri</span>. Surgentes iterum, dicant versum <span style="font-style:italic">Re- spice, Domine, in servos tuos</span>, cum <span style="font-style:italic">Gloria Patri</span>. Post hunc versum sequatur oratio a priore, <span style="font-style:italic">Dirigere et sanctificare, Domine</span>, etc.</p><p>Post haec, qui culpabilis est, veniam postulet, et secundum modum culpae, vindictam recipiat; et tam in claustro quam in quolibet conventu vel loco, ve- niam postulet frater, ante dominum abbatem, vel praepositum, aut decanum, aut quemlibet de seniori- bus : cum enim dixerit senior, Quae est causa? frater ille qui veniam postulat, respondeat, Mea culpa, domine; si vero aliud quidcunque dixerit, judicetur exinde culpabilis. Postea dicatur a domino abbate vel caeteris, a quibus obedientia est facienda, quid- quid est necessarium, et utile fuerit in communi mo- nasterii : frater qui veniam postulat pro culpa, quan- to plus se humiliat, et culpabilem asserit, tanto misericordius et levius a priore judicetur, necesse est en(??) ut omnes negligentias nostras, vel cogita- tionum, vel linguae, vel operis, in praesenti vita per <span class="">PLSection C</span>humilem confessionem et humilitatem semper judi- cemus, ut non post mortem nos reos faciant.</p><p>Surgentes a capitulo, atque ad opera exeuntes, simul omnes circumstantes dicant versum, <span style="font-style:italic">Deus, in adjutorium</span>, etc. <span style="font-style:italic">Gloria Patri</span>, et orationem domini- cam, flectentes genua. Post orationem dominicam, dicat prior : <span style="font-style:italic">Adjutorium nostrum in nomine Domini</span>. Et respondentibus omnibus : <span style="font-style:italic">Qui fecit caelum et ter- ram</span>, vadant omnes simul aut separatim ad opus injunctum sibi, custodientes silentium, decantent psalmos, aut <span style="font-style:italic">Pater noster</span>, bini aut singuli, juxta id quod congruum est, nihil aliud loquentes : nisi forte de ipsa arte necessarium fuerit dicere, quod dicatur caute.</p><p>Cum ad opus divinum horis canonicis auditum fuerit signum (sicut continet Regula), relinquant sta- tim quidquid in manibus est, sic tamen ut non pe- reat : et tunc conveniant simul omnes ad ostium oratorii, aut certe sint parati ad obedientiam, et di- <span class="">PLSection D</span>cant versum : <span style="font-style:italic">Benedictus es, Domine Deus, quia au- divisti me, et consolatus es me</span>. tribus vicibus, priore incipiente, subjungentes, <span style="font-style:italic">Gloria Patri</span>, flectentes genua; oratione completa, surgant et dicat prior : <span style="font-style:italic">Misercatur nostri omnipotens Deus</span>, et respondeant omnes, <span style="font-style:italic">Amen</span>.</p><p>A calendis Octobris usque ad Pascha, tertia hora hoc faciant : a Pascha autem usque ad calend. Octo- bris, hoc hora sexta et nona fiat.</p><p>Omni tempore, in ecclesia summum silentium te- neatur, excepto hoc quod ad aures Dei pertinet : et nullus ex fratribus alium puro nomine aliquando audeat appellare, sed (sicut decet) seniores minores, suos fratres nominent, juniores vero seniores suos nonnos, quod est paternae reverentiae; abbas autem dominus et pater ab omnibus vocetur.</p><div class="pagebreak" id="index.xml-pb-d30e183">[Page 939]</div><span class="">PLSection A</span><p>Juramentum aliud nemo proferat, nisi <span style="font-style:italic">crede mihi</span>, sicut in Evangelio legimus Dominum Samaritanae af- firmasse : aut <span style="font-style:italic">certe</span>, aut <span style="font-style:italic">sane</span>.</p><p>Si frater increpetur a priore qualibet de causa, aut ab alio quolibet, etiam minore, statim cum sum- ma velocitate in faciem suam cadens veniam postu- let : quia haec humilitas Deo exhibetur, non homini, et si ex corde fiat, indulgentiam promerebitur.</p><p>Oportet autem ante omnia ut obedientes sibi invi- cem sint, et ipsa obedientia (si recto corde omnino Deo offertur), ipsa est quae ducit ad vitam : citius enim exauditur una oratio obedientis, quam decem mille contemnentis.</p><p>Cum vero sibi obviant fratres, ubique dicat ju- nior seniori, <span style="font-style:italic">Benedicite</span>; si junior sedeat, transeunte seniore, surgat; et si senior voluerit sedere, junior non sedeat, nisi jussus. Si deprehensus fuerit frater aliquis invidiam, iram, aut tristitiam in corde reti- nere, statim corripiatur, ut emendetur, et quot dies hoc confiteri neglexerit, tot dies poeniteat, et si hu- <span class="">PLSection B</span>militer responderit, poenitentiam postulaverit, cum venia judicetur.</p><p>Cum autem domnus abbas, aut certe aliquis ex senioribus, alicui ex fratribus aliquod opus praecepe- rit, suscipiat junior cum summa honestate jubentis imperium, et sit auris parata ad audiendum, ac si divinitus dicatur, sint pedes recti, manus expeditae ad faciendum opus, et humiliato capite dicat, <span style="font-style:italic">Bene- dicite</span>.</p><p>Egredientes de domo aut de conventu, dicant, <span style="font-style:italic">Be- nedicite</span>, etiamsi solus sit : quia Dominus ubique praesens est, unicuique postulanti paratus reddere rationem.</p><p>Si aliquid in cellario, vel refectorio, vel coquina, vel quolibet alio loco frater neglexerit, statim sine ulla mora currat ad veniam postulandam : et si talis est res quam neglexerit, manu teneat, in terram prostratus veniam postulando de eo quod egerit.</p><p>Caveant a saeculari et superfluo risu, et a frequenti <span class="">PLSection C</span>locutione cum amicis saecularibus, si tamen necesse fuerit. Ubi aliter esse non poterit, non loquatur quis- quam solus cum saeculari, nisi praesentibus et au- dientibus aliis fratribus, de quorum fide certa sit fiducia. Et hoc maxime in juvenibus observetur : mens enim quae Deo servire cupit, saecularium locu- tionem et conversationem contemnere et derelin- quere debet.</p><p>Non vadant infra monasterium passim, ubicunque voluerint, nisi obedientia uniuscujusque exigat, vel licentiam impetraverint.</p><p>Nullum opus, etiamsi bonum videatur, sine jus- sione agere praesumant, nihil dare aut accipere, sine jussu abbatis : nec habere proprium, nisi quod abbas dederit aut permiserit; non debet aliud unicuique in cibo, et potu, vel vestimento dari, quam Regula praecipit : qui autem plus habere desiderat, occasio- nem contra se occulti hostis nostri excitare non per- timescit.</p><p>Nullas alteri aliquid praeteritum vel turpe pecca- <span class="">PLSection D</span>tum improperet; si senior viderit juniorem delinque- re, corripiat eum inter se et ipsum solum, semel, secundo et tertio de levioribus tantum culpis : quia a gravioribus, si contingat aliquid perpetrari, statim secundum Regulam emendetur : et qui alium vult castigare, leviter solidare studeat secundum qualita- tem neglecti, quia saepe fractura membri deterius frangitur, quae incaute ligatur. Pro immundis vero cogitationibus, et nocivis vei ineptis locutionibus, semper ad confessionem recurratur : humiliter sibi invicem respondeant fratres.</p><p>Hora canonica, audito signo, cito ad orationem re- curratur, et non contendant de aliquo : quod si con- tigerit, qui prius tacuerit sapientior reputetur.</p><p>Ante horam vel post horam, nihil cibi percipiant : exceptis infirmis et infantibus, quorum imbecillitas a priore consideranda est.</p><p>Non detrahat quis, aut detrahenti consentiat. Pa- <span class="pagebreak" id="index.xml-pb-d30e238">[Page 940]</span> <span class="">PLSection A</span>cem inter se seminent fratres, non discordiam saecu- larium : fabulae longe sint ab eis.</p><p>Statutis horis, non negligant opera manuum agere, quia virtus est animae et corporis : caeteris autem horis, lectioni vacent : et si fieri potest, in uno loco aut in claustro sedeant, ut invicem se videntes coar- ctentur, et sub silentio legant, et ne alius ad alium jungatur, nisi necessitas exposcat; id ipsum tamen sine inquietudine alterius fiat. Aestivo tempore unus- quisque ad proprium locum pergat, cum summa cau- tela, et sine alterius perturbatione aut legat aut dor- miat.</p><p>Nullus ex fratribus suum aliquid dicat aut rem ali- quam aut membrorum corporis, sed semper nostrum; hoc solum oportet dicere proprium, mea culpa; om- nia quae Deus donat nobis communia esse debent, excepto peccato, quia ex nostra fragilitate est.</p><p>Providendum magnopere est ut jussum domini abbatis de quacunque re impleatur sollicite, quia haec eadem obedientia, si recte perficitur, non illi <span class="">PLSection B</span>ministratur qui praecipit, sed Deo; et si forte negli- gatur(quod absit), qui deliquerit, cito recurrat ad indulgentiam postulandam.</p><p>Quando in choro ad psallendum stant, consona voce et corde psallant, et illi incipiant versum, qui prae caeteris utilius possint, ut ad primam vel secun- dam syllabam caeteri convenire possint pronuntiantes voce.</p><p>Ad horam vero refectionis post expletionem exspectent in ecclesia psallentes in choro; cum audierint cymbalum, ordinate et sine ullo strepitu, festinent lotis manibus introire refectorium, salu- tantes crucem, versis vultibus ad orientem, et sedeant omnes ad mensam, singuli ordine suo, cum omni silentio. Nullusque praesumat quidquam accipere cibi aut potus, ante domnum abbatem; ipse autem abbas non tardet accipere. Cum autem accipiunt panem, dicant frater fratri, <span style="font-style:italic">Benedicite</span>, et respondeant : <span style="font-style:italic">Dominus</span>, et similiter faciant de potu, cum primum <span class="">PLSection C</span>biberint. De caeteris pulmentis, quae sunt in mensa, non est necesse amplius benedictionem petere.</p><p>Antequam incipiant cibum sumere, petat lector benedictionem, et incipiat legere, et nullius ibi vox audiatur, nisi solius legentis, nisi forte pro aedifi- catione aliquid brevius dicatur. Postea vero quidquid pulmenti ex coquina ministratur, qui ministrat, a novissimo incipiat, et usque ad domnum abbatem ministrando perveniat, et tunc sonent cymbalum tacite, et dicant fratres : <span style="font-style:italic">Benedicite</span>, aequa voce, et producte. Data benedictione in communi, exspectent (sicut, jam diximus) ut abbas prius accipiat, postea singuli dicentes : <span style="font-style:italic">Benedicite</span>.</p><p>Quando benedicunt cibum, aut potum, aut aliud, non sedendo, sed stando benedicant : si autem cum talibus mixtum fuerit, cellarius facit modice signum ad ministrum, et statim surgant juvenculi ad miscen- dum, et lotos calices impleant potu aquae mensura, et stent ordinati, sicut sunt conversi : tunc cellarius <span class="">PLSection D</span>iterum sonet cymbalum tacite, et dicant fratres una voce, producte, <span style="font-style:italic">Benedicite</span>, et data benedictione a priore, frater junior, qui dat calicem in manu se- dentis, caput inclinet humiliter : cum vero impletum fuerit opus miscendi, inclinet se in circuitu ad omnes fratres, sic quoque ad mensas suas. Poma autem et quaelibet nascentia terrae, quae cruda sunt, sive hora prandii, sive aequaliter cum alio cibo. In mensa, antequam fratres veniant, aut sedeant, a cellario unicuique fratri partiantur : et statim post alium cibum, illa ad mensam adjuncta comedantur. Quo expleto statim finiatur lectio, et surgentes a mensa dicto versu, sinister chorus exeat prior ordinate, dexter vero posterior, novissime autem domnus abbas, psallentes psalmum, <span style="font-style:italic">Miserere mei, Deus, secundum</span>, etc., distincte et non festinanter. Cum introierint oratorium, psallentes inclinent se usque ad <span style="font-style:italic">Gloriam</span> : ad <span style="font-style:italic">Gloriam</span> vero, flectant genua, et post <span class="pagebreak" id="index.xml-pb-d30e288">[Page 941]</span> <span class="">PLSection A</span>orationem dominicam surgentes, vadunt cum silentio secundum quod tempori congruit.</p><p>Post vesperas autem, hora competenti facto signo omnes conveniant in capitulo, et legatur Scriptura quae aedificet audientes, quantum hora permittit; finita lectione, surgant omnes pariter, et domnus dicat abbas : <span style="font-style:italic">Adjutorium nostrum in nomine Domini</span>, et omnes respondeant : <span style="font-style:italic">Qui fecit caelum et terram</span>, et cum silentio et reverentia intrent ad <span style="font-style:italic">completorium</span>, et orent cum intentione mentis, et dent confessiones suas ad alterutrum, et sic incipiant <span style="font-style:italic">completorium</span>.</p><p>Expleto vero officio, summum silentium teneant : et ore et corde fiant orationes secretae, et recorda- tiones peccatorum, cum gemitu et lacrymis, et fletu : sine suspirio, ita ut alteri nullus noceat. Tunc agat gratias Deo, ita referendo : <span style="font-style:italic">Gratias tibi ago, omnipo- tens aeterne Deus, qui me per tuam sanctam misericor- diam in hac die custodire dignatus es; deprecor immensam clementiam tuam, ut concedas mihi hanc noctem sine ullo peccato, aut impedimento Satanae, <span class="">PLSection B</span>cum dulci et pudica requie pertransire, ut matutino veniente tempore pure et strenue surgens tibi Deo meo laudes referre valeam</span>. Et sic cum magna cautela <span class="pagebreak" id="index.xml-pb-d30e313">[Page 942]</span> <span class="">PLSection A</span>vadant ad dormitorium, et dum ad proprium lectum frater accesserit, dum se collocat, dicat psalmum : <span style="font-style:italic">Deus, in adjutorium</span>, totum <span style="font-style:italic">Gloria</span>, et postea dicat versum : <span style="font-style:italic">Pone, Domine, custodiam ori meo, et ostium circumstantiae labiis meis</span>; et sic muniat se signo sanctae crucis, et dormiat in Domino. Amen</p><p><span style="font-style:italic">Ita vetus quoddam ms. Cassinense, cujus exemplar ab ipso originali extractum mihi communicavit R. P. Jacobus du Brevil, monachus S. Germani a Pratis : quod quidem ms. hujusmodi ordinationes S. Benedicto ascribit : quia repertae sunt in fine Regulae quam S. Benedictus propriis manibus scripsit, et S. Mauro, cum ad Gallias eum mitteret, tradidit : quas D. Petrus Venerabilis nonus abbas monasterii Cluniacensis, cum apud majus monasterium Turonense in eadem Regula (quae pro reliquis ibi servabatur) invenisset, rogavit sibi transmitti. Ita ms. Quod si ita sit, credendum est hujusmodi ordinationes valde esse antiquas. Et si non sint S. Benedicti, fuisse saltem antiquissimi nostrae <span class="">PLSection B</span>Galliae coenobii pias et sanctas constitutiones, quas propterea Fr. Arnoldus Wion una cum Regula curavit imprimendas Venetiis, anno</span> 1593 <span style="font-style:italic">apud Juntas.</span></p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a>Â </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:30:38Z.
	       SAXON HE 9.8.0.5.
		 --></address></div></body></html>