<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Psychomachia</title><meta name="author" content="Prudentius" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Psychomachia" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Psychomachia</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><div class="pagebreak" id="index.xml-pb-d30e63">[Page p.274]</div><div class="l">Senex fidelis prima credendi via</div><div class="l">Abram, beati seminis serus pater,</div><div class="l">adiecta cuius nomen auxit syllaba,</div><div class="l">Abram parenti dictus, Abraham Deo,</div><div class="l">senile pignus qui dicavit victimae, </div><div class="l">docens ad aram cum litare quis velit,</div><div class="l">quod dulce cordi, quod pium, quod unicum</div><div class="l">Deo libenter offerendum credito,</div><div class="l">pugnare nosmet cum profanis gentibus</div><div class="l">suasit, suumque suasor exemplum dedit, </div><div class="l">nec ante prolem coniugalem gignere</div><div class="l">Deo placentem, matre virtute editam,</div><div class="l">quam strage multa bellicosus spiritus</div><div class="l">portenta cordis servientis vicerit.</div><div class="l">victum feroces forte reges ceperant </div><div class="l">Loth inmorantem criminosis urbibus</div><div class="l">Sodomae et Gomorrae, quas fovebat advena</div><div class="l">pollens honore patruelis gloriae.</div><div class="l">Abram sinistris excitatus nuntiis</div><div class="l">audit propinquum sorte captum bellica </div><div class="l">servire duris barbarorum vinculis:</div><div class="l">armat trecentos terque senos vernulas,</div><div class="l">pergant ut hostis terga euntis caedere,</div><div class="pagebreak" id="index.xml-pb-d30e112">[Page p.276]</div><div class="l">quem gaza dives ac triumphus nobilis;</div><div class="l">captis tenebant inpeditum copiis. </div><div class="l">quin ipse ferrum stringit et plenus Deo</div><div class="l">reges superbos mole praedarum graves</div><div class="l">pellit fugatos, sauciatos proterit,</div><div class="l">frangit catenas et rapinam liberat:</div><div class="l">aurum, puellas, parvulos, monilia, </div><div class="l">greges 1 equarum, vasa, vestem, buculas.</div><div class="l">Loth ipse ruptis expeditus nexibus</div><div class="l">attrita bacis colla liber erigit.</div><div class="l">Abram triumphi dissipator hostici</div><div class="l">redit recepta prole fratris inclytus </div><div class="l">ne quam fidelis sanguinis prosapiam</div><div class="l">vis pessimorum possideret principum.</div><div class="l">adhuc recentem caede de tanta virum</div><div class="l">donat sacerdos ferculis caelestibus,</div><div class="l">Dei sacerdos, rex et idem praepotens, </div><div class="l">origo cuius fonte inenarrabili</div><div class="l">secreta nullum prodit auctorem sui, 2</div><div class="l">Melchisedech, qua stirpe, quis maioribus</div><div class="l">ignotus, uni cognitus tantum Deo.</div><div class="l">mox et triformis angelorum trinitas </div><div class="l">senis revisit hospitis mapalia,</div><div class="l">et iam vietam Sarra in alvum fertilis</div><div class="l">munus iuventae mater exsanguis stupet,</div><div class="l">herede gaudens, et cachinni paenitens.</div><div class="l">haec ad figuram praenotata est linea, </div><div class="l">quam nostra recto vita resculpat pede:</div><div class="l">vigilandum in armis pectorum fidelium,</div><div class="pagebreak" id="index.xml-pb-d30e173">[Page p.278]</div><div class="l">omnemque nostri portionem corporis,</div><div class="l">quae capta foedae serviat libidini,</div><div class="l">domi coactis liberandam viribus; </div><div class="l">nos esse large vernularum divites,</div><div class="l">si quid trecenti bis novenis additis</div><div class="l">possint figura noverimus mystica.</div><div class="l">mox ipse Christus, qui sacerdos verus est,</div><div class="l">parente inenarrabili atque uno satus, 1 </div><div class="l">cibum beatis offerens victoribus</div><div class="l">parvam pudici cordis intrabit casam,</div><div class="l">monstrans honorem Trinitatis hospitae.</div><div class="l">animam deinde Spiritus conplexibus</div><div class="l">pie maritam, prolis expertem diu, </div><div class="l">faciet perenni fertilem de semine,</div><div class="l">tunc sera dotem possidens puerpera</div><div class="l">herede digno Patris inplebit domum.</div></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><div class="l">Christe, graves hominum semper miserate labores, </div><div class="l">qui patria virtute cluis propriaque, Sed una, </div><div class="l">(unum namque Deum colimus de nomine utroque, </div><div class="l">non tamen et solum, quia tu Deus ex Patre, Christe,)</div><div class="l">dissere, rex noster, quo milite pellere culpas</div><div class="l">mens armata queat nostri de pectoris antro, </div><div class="l">exoritur quotiens turbatis sensibus intus </div><div class="l">seditio atque animam morborum rixa fatigat, </div><div class="l">quod tunc praesidium pro libertate tuenda </div><div class="l">quaeve acies furiis inter praecordia mixtis </div><div class="l">obsistat meliore manu. nec enim, bone ductor,</div><div class="pagebreak" id="index.xml-pb-d30e232">[Page p.280]</div><div class="l">magnarum virtutum inopes nervisque carentes</div><div class="l">Christicolas vitiis populantibus exposuisti,</div><div class="l">ipse salutiferas obsesso in corpore turmas</div><div class="l">depugnare iubes, ipse excellentibus armas </div><div class="l">artibus ingenium, quibus ad ludibria cordis</div><div class="l">oppugnanda potens tibi dimicet et tibi vincat,</div><div class="l">vincendi praesens ratio est, si comminus ipsas</div><div class="l">Virtutum facies et conluctantia contra</div><div class="l">viribus infestis liceat portenta notare. </div><div class="l">prima petit campum dubia sub sorte duelli</div><div class="l">pugnatura Fides, agresti turbida cultu,</div><div class="l">nuda umeros, intonsa comas, exerta lacertos;</div><div class="l">namque repentinus laudis calor ad nova fervens</div><div class="l">proelia nec telis meminit nec tegmine cingi, </div><div class="l">pectore sed fidens valido membrisque refectis</div><div class="l">provocat insani frangenda pericula belli,</div><div class="l">ecce lacessentem conlatis viribus audet</div><div class="l">prima ferire Fidem veterum Cultura Deorum,</div><div class="l">illa hostile caput phalerataque tempora vittis </div><div class="l">altior insurgens labefactat, et ora cruore</div><div class="l">de pecudum satiata solo adplicat et pede calcat</div><div class="l">elisos in morte oculos, animamque malignam</div><div class="l">fracta intercepti commercia gutturis artant,</div><div class="l">difficilemque obitum suspiria longa fatigant. </div><div class="l">exultat victrix legio, quam mille coactam</div><div class="l">martyribus regina Fides animarat in hostem,</div><div class="l">nunc fortes socios parta pro laude coronat</div><div class="l">floribus ardentique iubet vestirier ostro. </div><div class="pagebreak" id="index.xml-pb-d30e291">[Page p.282]</div><div class="l">exim gramineo in campo concurrere prompta </div><div class="l">virgo Pudicitia speciosis fulget in armis,</div><div class="l">quam patrias succincta faces Sodomita Libido</div><div class="l">adgreditur piceamque ardenti sulpure pinum</div><div class="l">ingerit in faciem pudibundaque lumina flammis</div><div class="l">adpetit, et taetro temptat subfundere fumo. </div><div class="l">sed dextram furiae flagrantis et ignea dirae</div><div class="l">tela lupae saxo ferit inperterrita virgo,</div><div class="l">excussasque sacro taedas depellit ab ore.</div><div class="l">tunc exarmatae iugulum meretricis adacto</div><div class="l">transfugit gladio; calidos vomit illa vapores </div><div class="l">sanguine concretos caenoso; spiritus inde</div><div class="l">sordidus exhalans vicinas polluit auras.</div><div class="l"><span class="q">‘hoc habet,’</span> exclamat victrix regina, ‘supremus</div><div class="l">hic tibi finis erit, semper prostrata iacebis,</div><div class="l">nec iam mortiferas audebis spargere flammas </div><div class="l">in famulos famulasve Dei, quibus intima casti</div><div class="l">vena animi sola fervet de lampade Christi,</div><div class="l">tene, o vexatrix hominum, potuisse resumptis</div><div class="l">viribus extincti capitis recalescere flatu,</div><div class="l">Assyrium postquam thalamum cervix Olofernis </div><div class="l">caesa cupidineo madefactum sanguine lavit,</div><div class="l">gemmantemque torum moechi ducis aspera Iudith</div><div class="l">sprevit et incestos conpescuit ense furores,</div><div class="l">famosum mulier referens ex hoste tropaeum</div><div class="l">non trepidante manu vindex mea caelitus audax! </div><div class="l">at fortasse parum fortis matrona sub umbra</div><div class="l">legis adhuc pugnans, dum tempora nostra figurat,</div><div class="l">vera quibus virtus terrena in corpora fluxit</div><div class="l">grande per infirmos caput excisura ministros,</div><div class="l">numquid et intactae post partum virginis ullum </div><div class="pagebreak" id="index.xml-pb-d30e360">[Page p.284]</div><div class="l">fas tibi iam superest? post partum virginis, ex quo</div><div class="l">corporis humani naturam pristina origo</div><div class="l">deseruit carnemque novam vis ardua sevit,</div><div class="l">atque innupta Deum concepit femina Christum,</div><div class="l">mortali de matre hominem, sed cum Patre numen. </div><div class="l">inde omnis iam diva caro est quae concipit illum</div><div class="l">naturamque Dei consortis foedere sumit,</div><div class="l">Verbum quippe caro factum non destitit esse</div><div class="l">quod fuerat, verbum, dum carnis glutinat usum,</div><div class="l">maiestate quidem non degenerante per usum </div><div class="l">carnis, sed miseros, ad nobiliora trahente.</div><div class="l">ille manet quod semper erat, quod non erat esse</div><div class="l">incipiens: nos quod fuimus iam non sumus, aucti</div><div class="l">nascendo in melius: mihi contulit et sibi mansit,</div><div class="l">nec Deus ex nostris minuit sua, sed sua nostris </div><div class="l">dum tribuit nosmet dona ad caelestia vexit,</div><div class="l">dona haec sunt, quod victa iaces, lutulenta Libido,</div><div class="l">nec mea post Mariam potis es perfringere iura.</div><div class="l">tu princeps ad mortis iter, tu ianua leti,</div><div class="l">corpora conmaculans animas in Tartara mergis. </div><div class="l">abde caput tristi, iam frigida pestis, abysso;</div><div class="l">occide, prostibulum; manes pete, claudere Averno,</div><div class="l">inque tenebrosum noctis detrudere fundum,</div><div class="l">te volvant subter vada flammea, te vada nigra</div><div class="l">sulpureusque rotet per stagna sonantia vertex, </div><div class="l">nec iam Christicolas, furiarum maxima, temptes, </div><div class="pagebreak" id="index.xml-pb-d30e416">[Page p.286]</div><div class="l">ut purgata suo serventur corpora regi.’</div><div class="l">dixerat haec et laeta Libidinis interfectae</div><div class="l">morte Pudicitia gladium Iordanis in undis</div><div class="l">abluit infectum, sanies cui rore rubenti </div><div class="l">haeserat et nitidum macularat vulnere ferrum,</div><div class="l">expiat ergo aciem fluviali docta lavacro</div><div class="l">victricem victrix, abolens baptismate labem</div><div class="l">hostilis iuguli; nec iam contenta piatum</div><div class="l">condere vaginae gladium, ne tecta rubigo </div><div class="l">occupet ablutum scabrosa sorde nitorem,</div><div class="l">catholico in templo divini fontis ad aram</div><div class="l">consecrat, aeterna splendens ubi luce coruscet.</div><div class="l">ecce modesta gravi stabat Patientia vultu</div><div class="l">per medias inmota acies variosque tumultus, </div><div class="l">vulneraque et rigidis vitalia pervia pilis</div><div class="l">spectabat defixa oculos et lenta manebat,</div><div class="l">hanc procul Ira tumens, spumanti fervida rictu,</div><div class="l">sanguinea intorquens subfuso lumina felle,</div><div class="l">ut belli exsortem teloque et voce lacessit, </div><div class="l">inpatiensque morae conto petit, increpat ore,</div><div class="l">hirsutas quatiens galeato in vertice cristas.</div><div class="l"><span class="q">‘en tibi Martis,’</span> ait, ‘spectatrix libera nostri,</div><div class="l">excipe mortiferum securo pectore ferrum,</div><div class="l">nec doleas, quia turpe tibi gemuisse dolorem.’</div><div class="l">sic ait, et stridens sequitur convicia pinus</div><div class="l">per teneros crispata notos, et certa sub ipsum</div><div class="l">defertur stomachum rectoque inliditur ictu,</div><div class="l">sed resilit duro loricae excussa repulsu.</div><div class="l">provida nam virtus conserto adamante trilicem </div><div class="pagebreak" id="index.xml-pb-d30e480">[Page p.288]</div><div class="l">induerat thoraca umeris squamosaque ferri</div><div class="l">texta per intortos conmiserat undique nervos.</div><div class="l">inde quieta manet Patientia, fortis ad omnes</div><div class="l">telorum nimbos et non penetrabile durans.</div><div class="l">nec mota est iaculo monstri sine more furentis, </div><div class="l">opperiens propriis perituram viribus Iram.</div><div class="l">scilicet indomitos postquam stomachando lacertos</div><div class="l">barbara bellatrix inpenderat et iaculorum</div><div class="l">nube supervacuam lassaverat inrita dextram,</div><div class="l">cum ventosa levi cecidissent tela volatu, </div><div class="l">iactibus et vacuis hastilia fracta iacerent,</div><div class="l">vertitur ad capulum manus inproba et ense corusco</div><div class="l">conisa in plagam dextra sublimis ab aure</div><div class="l">erigitur, mediumque ferit librata cerebrum,</div><div class="l">aerea sed cocto cassis formata metallo </div><div class="l">tinnitum percussa refert aciemque retundit</div><div class="l">dura resultantem, frangit quoque vena rebellis</div><div class="l">inlisum chalybem, dum 1 cedere)nescia cassos</div><div class="l">excipit adsultus ferienti et tuta resistit.</div><div class="l">Ira, ubi truncati mucronis fragmina vidit </div><div class="l">et procul in partes ensem crepuisse minutas,</div><div class="l">iam capulum retinente manu sine pondere ferri,</div><div class="l">mentis inops ebur infelix decorisque pudendi </div><div class="l">erfida signa abicit monumentaque tristia longe</div><div class="l">spernit, et ad proprium succenditur effera letum. </div><div class="l">missile de multis, quae frustra sparserat, unum</div><div class="l">pulvere de campi perversos sumit in usus:</div><div class="l">rasile figit humi lignum ac se cuspide versa</div><div class="pagebreak" id="index.xml-pb-d30e540">[Page p.290]</div><div class="l">perfodit et calido pulmonem vulnere transit,</div><div class="l">quam super adsistens Patientia <span class="q">‘vicimus,’</span> inquit,</div><div class="l">‘exultans vitium solita virtute, sine ullo</div><div class="l">sanguinis ac vitae discrimine; lex habet istud</div><div class="l">nostra genus belli, furias omnemque malorum</div><div class="l">militiam et rabidas tolerando extinguere vires,</div><div class="l">ipsa sibi est hostis vesania seque furendo </div><div class="l">interimit moriturque suis Ira ignea telis.’</div><div class="l">haec effata secat medias inpune cohortes</div><div class="l">egregio comitata viro; nam proximus Iob</div><div class="l">haeserat invictae dura inter bella magistrae,</div><div class="l">fronte severus adhuc et multo funere anhelus, </div><div class="l">sed iam clausa truci subridens ulcera vultu,</div><div class="l">perque cicatricum numerum sudata recensens</div><div class="l">millia pugnarum, sua praemia, dedecus hostis,</div><div class="l">illum diva dubet tandem requiescere ab omni</div><div class="l">armorum strepitu, captis et perdita quaeque </div><div class="l">multiplicare opibus, nec iam peritura referre,</div><div class="l">ipsa globos legionum et concurrentia rumpit</div><div class="l">agmina, vulniferos gradiens intacta per imbres,</div><div class="l">omnibus una comes virtutibus adsociatur,</div><div class="l">auxiliumque suum fortis Patientia miscet. </div><div class="l">nulla anceps luctamen init virtute sine ista</div><div class="l">Virtus, nam vidua est quam non Patientia firmat.</div><div class="l">forte per effusas inflata Superbia turmas</div><div class="l">effreni volitabat equo, quem pelle leonis</div><div class="l">texerat et validos villis oneraverat armos, </div><div class="l">quo se fulta iubis iactantius illa ferinis</div><div class="pagebreak" id="index.xml-pb-d30e603">[Page p.292]</div><div class="l">inferret tumido despectans agmina fastu.</div><div class="l">turritum fortis caput adcumularat in altum</div><div class="l">crinibus, extructos augeret ut addita cirros</div><div class="l">congeries celsumque apicem frons ardua ferret. </div><div class="l">carbasea ex umeris summo collecta coibat</div><div class="l">palla sinu teretem nectens a pectore nodum,</div><div class="l">a cervice fluens tenui velamine limbus</div><div class="l">concipit infestas textis turgentibus auras,</div><div class="l">nec minus instabili sonipes feritate superbit, </div><div class="l">inpatiens madidis frenarier ora lupatis.</div><div class="l">huc illuc frendens obvertit terga, negata</div><div class="l">libertate fugae, pressisque tumescit habenis.</div><div class="l">hoc sese ostentans habitu ventosa virago</div><div class="l">inter utramque aciem supereminet et phaleratum </div><div class="l">circumflectit equum, vultuque et voce minatur</div><div class="l">adversum spectans cuneum, quem milite raro</div><div class="l">et paupertinis ad bella coegerat armis</div><div class="l">Mens Humilis, regina quidem, sed egens alieni</div><div class="l">auxilii proprio nec sat confisa paratu, </div><div class="l">Spem sibi collegam coniunxerat, edita cuius</div><div class="l">et suspensa ab humo est opulentia divite regno,</div><div class="l">ergo Humilem postquam male sana Superbia Mentem</div><div class="l">vilibus instructam nullo ostentamine telis</div><div class="l">aspicit, in vocem dictis se effundit amaris: </div><div class="l">‘non pudet, o miseri, plebeio milite claros</div><div class="l">adtemptare duces ferroque lacessere gentem</div><div class="l">insignem titulis, veteres cui bellica virtus</div><div class="l">divitias peperit, laetos et gramine colles</div><div class="l">imperio calcare dedit? nunc advena nudus </div><div class="l">nititur antiquos, si fas est, pellere reges!</div><div class="l">en qui nostra suis in praedam cedere dextris</div><div class="pagebreak" id="index.xml-pb-d30e668">[Page p.294]</div><div class="l">sceptra volunt! en qui nostras sulcare novales</div><div class="l">arvaque capta manu popularier hospite aratro r;</div><div class="l">contendunt, duros et pellere Marte colonos! </div><div class="l">nempe, o ridiculum vulgus, natalibus horis</div><div class="l">totum hominem et calidos a matre amplectimur artus,</div><div class="l">vimque potestatum per membra recentis alumni</div><div class="l">spargimus, et rudibus dominamur in ossibus omnes.</div><div class="l">quis locus in nostra tunc vobis sede dabatur, </div><div class="l">congenitis cum regna simul dicionibus aequo</div><div class="l">robore crescebant? nati nam luce sub una</div><div class="l">et domus et domini paribus adolevimus annis,</div><div class="l">ex quo plasma novum de consaepto paradisi</div><div class="l">limite progrediens amplum transfugit in orbem, </div><div class="l">pellitosque habitus sumpsit venerabilis Adam,</div><div class="l">nudus adhuc, ni nostra foret praecepta secutus.</div><div class="l">quisnam iste ignotis hostis nunc surgit ab oris</div><div class="l">inportunus, iners, infelix, degener, amens,</div><div class="l">qui sibi tam serum ius vindicat, hactenus exul? </div><div class="l">nimirum vacuae credentur frivola famae,</div><div class="l">quae miseros optare iubet quandoque futuri</div><div class="l">spem fortasse boni, lenta ut solacia mollem</div><div class="l">desidiam pigro rerum meditamine palpent.</div><div class="l">quidni illos spes palpet iners, quos pulvere in isto </div><div class="l">tirones Bellona truci non excitat aere,</div><div class="l">inbellesque animos virtus tepefacta resolvit?</div><div class="l">anne Pudicitiae gelidum iecur utile bello est?</div><div class="l">an tenerum Pietatis opus sudatur in armis?</div><div class="l">quam pudet, o Mavors et virtus conscia, talem </div><div class="pagebreak" id="index.xml-pb-d30e728">[Page p.296]</div><div class="l">contra stare aciem ferroque lacessere nugas,</div><div class="l">et cum virgineis dextram conferre choreis,</div><div class="l">Iustitia est ubi semper egens et pauper Honestas,</div><div class="l">arida Sobrietas, albo Ieiunia vultu,</div><div class="l">sanguine vix tenui Pudor interfusus, aperta </div><div class="l">Simplicitas et ad omne patens sine tegmine vulnus,</div><div class="l">et prostrata in humum nec libera iudice sese</div><div class="l">Mens Humilis, quam degenerem trepidatio prodit!</div><div class="l">faxo ego, sub pedibus stipularum more teratur</div><div class="l">invalida ista manus; neque enim perfringere duris </div><div class="l">dignamur gladiis, algenti et sanguine ferrum</div><div class="l">inbuere fragili que viros foedare triumpho.’</div><div class="l">talia vociferans rapidum calcaribus urget</div><div class="l">cornipedem laxisque volat temeraria frenis,</div><div class="l">hostem humilem cupiens inpulsu umbonis equini </div><div class="l">sternere deiectamque supercalcare ruinam,</div><div class="l">sed cadit in foveam praeceps, quam callida forte</div><div class="l">Fraus interciso subfoderat aequore furtim,</div><div class="l">Fraus detestandis vitiorum e pestibus una,</div><div class="l">fallendi versuta opifex, quae praescia belli </div><div class="l">planitiem scrobibus vitiaverat insidiosis</div><div class="l">hostili de parte latens, ut fossa ruentes</div><div class="l">exciperet cuneos atque agmina mersa voraret;</div><div class="l">ac ne fallacem puteum deprendere posset</div><div class="l">cauta acies, virgis adopertas texerat oras, </div><div class="l">et superinposito simularat caespite campum,</div><div class="l">at regina humilis, quamvis ignara, manebat</div><div class="l">ulteriore loco nec adhuc ad Fraudis opertum</div><div class="l">venerat aut foveae calcarat furta malignae.</div><div class="l">hunc eques illa dolum, dum fertur praepete cursu, </div><div class="l">incidit, et caecum subito patefecit hiatum.</div><div class="pagebreak" id="index.xml-pb-d30e794">[Page p.298]</div><div class="l">prona ruentis equi cervice involvitur, ac sub</div><div class="l">pectoris inpressu fracta inter crura rotatur.</div><div class="l">at virtus placidi moderaminis, ut levitatem</div><div class="l">prospicit obtritam monstri sub morte iacentis, </div><div class="l">intendit gressum mediocriter, os quoque parce</div><div class="l">erigit et comi moderatur gaudia vultu,</div><div class="l">cunctanti Spes fida comes succurrit et offert</div><div class="l">ultorem gladium laudisque inspirat amorem,</div><div class="l">illa cruentatam correptis crinibus, hostem </div><div class="l">protrahit et faciem laeva revocante supinat,</div><div class="l">tunc caput orantis flexa cervice resectum</div><div class="l">eripit ac madido suspendit colla capillo.</div><div class="l">extinctum vitium sancto Spes increpat ore:</div><div class="l">‘Desine grande loqui; frangit Deus omne superbum, </div><div class="l">magna cadunt, inflata crepant, tumefacta premuntur.</div><div class="l">disce supercilium deponere, disce cavere</div><div class="l">ante pedes foveam, quisquis sublime minaris.</div><div class="l">pervulgata viget nostri sententia Christi</div><div class="l">scandere celsa humiles et ad ima redire feroces. </div><div class="l">vidimus horrendum membris animisque Goliam</div><div class="l">invalida cecidisse manu: puerilis in illum</div><div class="l">dextera fundali torsit stridore lapillum</div><div class="l">traiectamque cavo penetravit vulnere frontem.</div><div class="l">ille minax, rigidus, iactans, truculentus, amarus, </div><div class="l">dum tumet indomitum, dum formidabile fervet,</div><div class="l">dum sese ostentat, clipeo dum territat auras,</div><div class="l">expertus pueri quid possint ludicra parvi</div><div class="l">subcubuit teneris bellator turbidus annis.</div><div class="l">me tunc ille puer virtutis pube secutus </div><div class="pagebreak" id="index.xml-pb-d30e856">[Page p.300]</div><div class="l">florentes animos sursum in mea regna tetendit,</div><div class="l">servatur quia certa mihi domus omnipotentis</div><div class="l">sub pedibus Domini, meque ad sublime vocantem</div><div class="l">victores caesa culparum labe capessunt.’</div><div class="l">dixit, et auratis praestringens aëra pinnis </div><div class="l">in caelum se virgo rapit, mirantur euntem</div><div class="l">Virtutes tolluntque animos in vota volentes</div><div class="l">ire simul, ni bella duces terrena retardent.</div><div class="l">confligunt vitiis seque ad sua praemia servant.</div><div class="l">venerat occiduis mundi de finibus hostis </div><div class="l">Luxuria, extinctae iamdudum prodiga famae,</div><div class="l">delibuta comas, oculis vaga, languida voce,</div><div class="l">perdita deliciis, vitae cui causa voluptas,</div><div class="l">elumbem mollire animum, petulanter amoenas</div><div class="l">haurire inlecebras et fractos solvere sensus. </div><div class="l">ac tunc pervigilem ructabat marcida cenam,</div><div class="l">sub lucem quia forte iacens ad fercula raucos</div><div class="l">audierat lituos, atque inde tepentia linquens</div><div class="l">pocula lapsanti per vina et balsama gressu</div><div class="l">ebria calcatis ad bellum floribus ibat. </div><div class="l">non tamen illa pedes, sed curru invecta venusto</div><div class="l">saucia mirantum capiebat corda virorum,</div><div class="l">o nova pugnandi species! non ales harundo</div><div class="l">nervum pulsa fugit, nec stridula lancea torto</div><div class="l">emicat amento, frameam nec dextra minatur; </div><div class="l">sed violas lasciva iacit foliisque rosarum</div><div class="l">dimicat et calathos inimica per agmina fundit,</div><div class="l">inde eblanditis Virtutibus halitus inlex</div><div class="pagebreak" id="index.xml-pb-d30e915">[Page p.302]</div><div class="l">inspirat tenerum labefacta per ossa venenum,</div><div class="l">et male dulcis odor domat ora et pectora et arma </div><div class="l">ferratosque toros obliso robore mulcet.</div><div class="l">deiciunt animos ceu victi et spicula ponunt,</div><div class="l">turpiter, heu, dextris languentibus obstupefacti</div><div class="l">dum currum varia gemmarum luce micantem</div><div class="l">mirantur, dum bratteolis crepitantia lora </div><div class="l">et solido ex auro pretiosi ponderis axem</div><div class="l">defixis inhiant obtutibus et radiorum</div><div class="l">argento albentem seriem, quam summa rotarum</div><div class="l">flexura electri pallentis continet orbe.</div><div class="l">et iam cuncta acies in deditionis amorem </div><div class="l">sponte sua versis transibat perfida signis</div><div class="l">Luxuriae servire volens dominaeque fluentis</div><div class="l">iura pati et laxa ganearum lege teneri.</div><div class="l">ingemuit tam triste nefas fortissima virtus</div><div class="l">Sobrietas, dextro socios decedere cornu </div><div class="l">invictamque manum quondam sine caede perire.</div><div class="l">vexillum sublime crucis, quod in agmine primo</div><div class="l">dux bona praetulerat, defixa cuspide sistit,</div><div class="l">instauratque levem dictis mordacibus alam</div><div class="l">exstimulans animos nunc probris, nunc prece mixta: </div><div class="l">‘quis furor insanas agitat caligine mentes?</div><div class="l">quo ruitis? cui colla datis? quae vincula tandem,</div><div class="l">pro pudor, armigeris amor est perferre lacertis,</div><div class="l">lilia luteolis interlucentia sertis</div><div class="l">et ferrugineo vernantes flore coronas? </div><div class="l">his placet adsuetas bello iam tradere palmas</div><div class="l">nexibus, his rigidas nodis innectier ulnas,</div><div class="pagebreak" id="index.xml-pb-d30e977">[Page p.304]</div><div class="l">ut mitra caesariem cohibens aurata virilem</div><div class="l">conbibat infusum croceo religamine nardum,</div><div class="l">post inscripta oleo frontis signacula, per quae </div><div class="l">unguentum regale datum est et chrisma perenne,</div><div class="l">ut tener incessus vestigia syrmate verrat</div><div class="l">sericaque infractis fluitent ut pallia membris,</div><div class="l">post inmortalem tunicam quam pollice docto</div><div class="l">texuit alma Fides, dans inpenetrabile tegmen </div><div class="l">pectoribus lotis, dederat quibus ipsa renasci,</div><div class="l">inde ad nocturnas epulas, ubi cantharus ingens</div><div class="l">despuit effusi spumantia damna Falerni</div><div class="l">in mensam cyathis stillantibus, uda ubi multo</div><div class="l">fulcra mero veterique toreumata rore rigantur? </div><div class="l">excidit ergo animis eremi sitis, excidit ille</div><div class="l">fons patribus de rupe datus, quem mystica virga</div><div class="l">elicuit scissi salientem vertice saxi?</div><div class="l">angelicusne cibus prima in tentoria vestris</div><div class="l">fluxit avis, quem nunc sero felicior aevo </div><div class="l">vespertinus edit populus de corpore Christi?</div><div class="l">his vos inbutos dapibus iam crapula turpis</div><div class="l">Luxuriae ad madidum rapit inportuna lupanar,</div><div class="l">quosque viros non Ira fremens, non idola bello</div><div class="l">cedere conpulerant, saltatrix ebria flexit! </div><div class="l">state, precor, vestri memores, memores quoque Christi.</div><div class="l">quae sit vestra tribus, quae gloria, quis Deus et rex,</div><div class="l">quis Dominus meminisse decet, vos nobile Iudae</div><div class="l">germen ad usque Dei genetricem, qua Deus ipse</div><div class="pagebreak" id="index.xml-pb-d30e1035">[Page p.306]</div><div class="l">esset homo, procerum venistis sanguine longo. </div><div class="l">excitet egregias mentes celeberrima David</div><div class="l">gloria continuis bellorum exercita curis,</div><div class="l">excitet et Samuel, spolium qui divite ab hoste</div><div class="l">adtrectare vetat nec victum vivere regem</div><div class="l">incircumcisum patitur, ne praeda superstes </div><div class="l">victorem placidum recidiva in proelia poscat,</div><div class="l">parcere iam capto crimen putat ille tyranno,</div><div class="l">at vobis contra vinci et succumbere votum est.</div><div class="l">paeniteat, per si qua movet reverentia summi</div><div class="l">numinis, hoc tam dulce malum voluisse nefanda </div><div class="l">proditione sequi; si paenitet, haud nocet error,</div><div class="l">paenituit Ionatham ieiunia sobria dulci</div><div class="l">conviolasse favo sceptri mellisque sapore</div><div class="l">heu male gustato, regni dum blanda voluptas</div><div class="l">oblectat iuvenem iurataque sacra resolvit. </div><div class="l">sed quia paenituit, nec sors lacrimabilis illa est,</div><div class="l">nec tinguit patrias sententia saeva secures,</div><div class="l">en ego Sobrietas, si conspirare paratis,</div><div class="l">pando viam cunctis virtutibus, ut malesuada</div><div class="l">Luxuries, multo stipata satellite, poenas </div><div class="l">cum legione sua Christo sub iudice pendat.’</div><div class="l">sic effata crucem Domini ferventibus offert</div><div class="l">obvia quadriiugis, lignum venerabile in ipsos</div><div class="l">intentans frenos, quod ut expavere feroces</div><div class="l">cornibus obpansis et summa fronte coruscum, </div><div class="l">vertunt praecipitem caeca formidine fusi</div><div class="l">per praerupta fugam, fertur resupina reductis</div><div class="l">nequiquam loris auriga comamque madentem</div><div class="pagebreak" id="index.xml-pb-d30e1096">[Page p.308]</div><div class="l">pulvere foedatur. tunc et vertigo rotarum</div><div class="l">inplicat excussam dominam; nam prona sub axem </div><div class="l">labitur et lacero tardat sufflamine currum,</div><div class="l">addit Sobrietas vulnus letale iacenti,</div><div class="l">coniciens silicem rupis de parte molarem,</div><div class="l">hunc vexilliferae quoniam fors obtulit ictum</div><div class="l">spicula nulla manu sed belli insigne gerenti, </div><div class="l">casus agit saxum, medii spiramen ut oris</div><div class="l">frangeret, et recavo misceret labra palato,</div><div class="l">dentibus introrsum resolutis lingua resectam</div><div class="l">dilaniata gulam frustis cum sanguinis inplet.</div><div class="l">insolitis dapibus crudescit guttur, et ossa </div><div class="l">conliquefacta vorans revomit quas hauserat offas.</div><div class="l"><span class="q">‘ebibe iam proprium post pocula multa cruorem,’</span></div><div class="l">virgo ait increpitans, ‘sint haec tibi fercula tandem</div><div class="l">tristia praeteriti nimiis pro dulcibus aevi.</div><div class="l">lascivas vitae inlecebras gustatus amarae </div><div class="l">mortis et horrifico sapor ultimus asperat haustu.’ 1</div><div class="l">caede ducis dispersa fugit trepidante pavore</div><div class="l">nugatrix acies. Iocus et Petulantia primi</div><div class="l">cymbala proiciunt; bellum nam talibus armis</div><div class="l">ludebant resono meditantes vulnera sistro. </div><div class="l">dat tergum fugitivus Amor, lita tela veneno</div><div class="l">et lapsum ex umeris arcum pharetramque cadentem</div><div class="l">pallidus ipse metu sua post vestigia linquit.</div><div class="l">Pompa, ostentatrix vani splendoris, inani</div><div class="l">exuitur nudata peplo; discissa trahuntur </div><div class="l">serta venustatis collique ac verticis aurum</div><div class="pagebreak" id="index.xml-pb-d30e1159">[Page p.310]</div><div class="l">solvitur, et gemmas Discordia dissona turbat,</div><div class="l">non piget adtritis pedibus per acuta frutecta</div><div class="l">ire voluptatem, quoniam vis maior acerbam</div><div class="l">conpellit tolerare fugam; formido pericli </div><div class="l">praedurat teneras iter ad cruciabile plantas,</div><div class="l">qua se cumque fugax trepidis fert cursibus agmen,</div><div class="l">damna iacent, crinalis acus, redimicula, vittae,</div><div class="l">fibula, flammeolum, strophium, diadema, monile.</div><div class="l">his se Sobrietas et totus Sobrietatis </div><div class="l">abstinet exuviis miles damnataque castis</div><div class="l">scandala proculcat pedibus, nec fronte severos</div><div class="l">conivente oculos praedarum ad gaudia flectit.</div><div class="l">fertur Avaritia gremio praecincta capaci,</div><div class="l">quidquid Luxus edax pretiosum liquerat, unca </div><div class="l">corripuisse manu, pulchra in ludibria vasto</div><div class="l">ore inhians aurique legens fragmenta caduci</div><div class="l">inter harenarum cumulos. nec sufficit amplos</div><div class="l">inplevisse sinus; iuvat infercire cruminis</div><div class="l">turpe lucrum et gravidos furtis distendere fiscos, </div><div class="l">quos laeva celante tegit laterisque sinistri</div><div class="l">velat opermento; velox nam dextra rapinas</div><div class="l">abradit spoliisque ungues exercet aenos.</div><div class="l">Cura, Famis, Metus, Anxietas, Periuria, Pallor,</div><div class="l">Corruptela, Dolus, Commenta, Insomnia, Sordes, </div><div class="l">Eumenides variae monstri comitatus aguntur,</div><div class="l">nec minus interea rabidorum more luporum</div><div class="l">Crimina persultant toto grassantia campo,</div><div class="l">matris Avaritiae nigro de lacte creata,</div><div class="l">si fratris galeam fulvis radiare ceraunis </div><div class="l">germanus vidit conmilito, non timet ensem</div><div class="pagebreak" id="index.xml-pb-d30e1223">[Page p.312]</div><div class="l">exerere atque caput socio mucrone ferire,</div><div class="l">de consanguineo rapturus vertice gemmas.</div><div class="l">filius extinctum belli sub sorte cadaver</div><div class="l">aspexit si forte patris, fulgentia bullis </div><div class="l">cingula et exuvias gaudet rapuisse cruentas:</div><div class="l">cognatam Civilis agit Discordia praedam,</div><div class="l">nec parcit propriis Amor insatiatus Habendi</div><div class="l">pigneribus spoliatque suos Famis inpia natos.</div><div class="l">talia per populos edebat funera victrix </div><div class="l">orbis Avaritia, sternens centena virorum</div><div class="l">millia vulneribus variis: hunc lumine adempto</div><div class="l">effossisque oculis velut in caligine noctis</div><div class="l">caecum errare sinit perque offensacula multa</div><div class="l">ire, nec oppositum baculo temptare periclum. </div><div class="l">porro alium capit intuitu fallitque videntem,</div><div class="l">insigne ostentans aliquid, quod dum petit ille,</div><div class="l">excipitur telo incautus cordisque sub ipso</div><div class="l">saucius occulto ferrum suspirat adactum.</div><div class="l">multos praecipitata in aperta incendia cogit </div><div class="l">nec patitur vitare focos, quibus aestuat aurum,</div><div class="l">quod petit arsurus pariter speculator 1 avarus.</div><div class="l">omne hominum rapit illa genus, mortalia cuncta</div><div class="l">occupat interitu, neque est violentius ullum</div><div class="l">terrarum vitium, quod tantis cladibus aevum </div><div class="l">mundani involvat populi damnetque gehennae.</div><div class="l">quin ipsos temptare manu, si credere dignum est,</div><div class="l">ausa sacerdotes Domini, qui proelia forte</div><div class="l">ductores primam ante aciem pro laude gerebant</div><div class="l">virtutum, magnoque inplebant classica flatu. </div><div class="l">et fors innocuo tinxisset sanguine ferrum,</div><div class="pagebreak" id="index.xml-pb-d30e1287">[Page p.314]</div><div class="l">ni Ratio armipotens, gentis Levitidis una</div><div class="l">semper fida comes, clipeum obiectasset et atrae</div><div class="l">hostis ab incursu claros texisset alumnos.</div><div class="l">stant tuti Rationis ope, stant turbine ab omni </div><div class="l">inmunes fortesque animi; vix in cute summa</div><div class="l">praestringens paucos tenui de vulnere laedit</div><div class="l">cuspis Avaritae. stupuit luis inproba castis</div><div class="l">heroum iugulis longe sua tela repelli;</div><div class="l">ingemit et dictis ardens furialibus infit: </div><div class="l">‘vincimur, heu, segnes nec nostra potentia perfert</div><div class="l">vim solitam, languet violentia saeva nocendi,</div><div class="l">suevcrat invictis quae viribus omnia ubique</div><div class="l">rumpere corda hominum; nec enim tam ferrea quemquam</div><div class="l">duravit natura virum, cuius rigor aera </div><div class="l">sperneret aut nostro foret inpenetrabilis auro.</div><div class="l">ingenium omne neci dedimus; tenera, aspera, dura,</div><div class="l">docta, indocta simul, bruta et sapientia, nec non</div><div class="l">casta, incesta meae patuerunt pectora dextrae,</div><div class="l">sola igitur rapui quidquid Styx abdit avaris </div><div class="l">gurgitibus, nobis ditissima Tartara debent</div><div class="l">quos retinent populos, quod volvunt saecula nostrum est,</div><div class="l">quod miscet mundus, vesana negotia, nostrum,</div><div class="l">qui fit praevalidas quod pollens gloria vires</div><div class="l">deserit et cassos ludit fortuna lacertos? </div><div class="l">sordet Christicolis rutilantis fulva monetae</div><div class="l">effigies, sordent argenti emblemata, et omnis</div><div class="l">thensaurus nigrante oculis vilescit honore,</div><div class="l">quid sibi docta volunt fastidia? nonne triumphum</div><div class="pagebreak" id="index.xml-pb-d30e1346">[Page p.316]</div><div class="l">egimus e Scarioth, magnus qui discipulorum </div><div class="l">et conviva Dei, dum fallit foedere mensae</div><div class="l">haudquaquam ignarum dextramque parabside iungit,</div><div class="l">incidit in nostrum flammante cupidine telum,</div><div class="l">infamem mercatus agrum de sanguine amici</div><div class="l">numinis, obliso luiturus iugera collo? </div><div class="l">viderat et Iericho propria inter funera quantum</div><div class="l">posset nostra manus, cum victor concidit Achar.</div><div class="l">caedibus insignis murali et strage superbus</div><div class="l">subcubuit capto victis ex hostibus auro,</div><div class="l">dum vetitis insigne legens anathema favillis </div><div class="l">maesta ruinarum spolia insatiabilis haurit.</div><div class="l">non illum generosa tribus, non plebis avitae</div><div class="l">iuvit Iuda parens, Christo quandoque propinquo</div><div class="l">nobilis et tali felix patriarcha nepote.</div><div class="l">quis placet exemplum generis, placeat quoque forma </div><div class="l">exitii: sit poena eadem, quibus et genus unum est.</div><div class="l">quid moror aut Iudae populares aut populares</div><div class="l">sacricolae summi (summus nam fertur Aaron)</div><div class="l">fallere fraude aliqua Martis congressibus inpar?</div><div class="l">nil refert armis contingat palma dolisve.’</div><div class="l">dixerat et torvam faciem furialiaque arma</div><div class="l">exuit inque habitum sese transformat honestum;</div><div class="l">fit virtus specie vultuque et veste severa</div><div class="l">quam memorant Frugi, parce cui vivere cordi est</div><div class="l">et servare suum; tamquam nil raptet avare, </div><div class="pagebreak" id="index.xml-pb-d30e1402">[Page p.318]</div><div class="l">artis adumbratae meruit ceu sedula laudem,</div><div class="l">huius se specie mendax Bellona coaptat,</div><div class="l">non ut avara lues, sed virtus parca putetur;</div><div class="l">nec non et tenero pietatis tegmine crines</div><div class="l">obtegit anguinos, ut candida palla latentem </div><div class="l">dissimulet rabiem, diroque obtenta furori,</div><div class="l">quod rapere et clepere est avideque abscondere parta,</div><div class="l">natorum curam dulci sub nomine iactet.</div><div class="l">talibus inludens male credula corda virorum</div><div class="l">fallit imaginibus, monstrumque ferale sequuntur </div><div class="l">dum credunt virtutis opus; capit inpia Erinys</div><div class="l">consensu faciles manicisque tenacibus artat.</div><div class="l">attonitis ducibus perturbatisque maniplis</div><div class="l">nutabat virtutum acies errore biformis</div><div class="l">portenti, ignorans quid amicum credat in illo </div><div class="l">quidve hostile notet: letum versatile et anceps</div><div class="l">lubricat incertos dubia sub imagine visus,</div><div class="l">cum subito in medium frendens Operatio campum</div><div class="l">prosilit auxilio sociis, pugnamque capessit</div><div class="l">militiae postrema gradu, sed sola duello </div><div class="l">inpositura manum, ne quid iam triste supersit.</div><div class="l">omne onus ex umeris reiecerat, omnibus ibat</div><div class="l">nudata induviis multo et se fasce levarat,</div><div class="l">olim divitiis gravibusque oppressa talentis,</div><div class="l">libera nunc miserando inopum, quos larga benigne </div><div class="l">foverat effundens patrium bene prodiga censum.</div><div class="pagebreak" id="index.xml-pb-d30e1457">[Page p.320]</div><div class="l">iam loculos ditata fidem 1 spectabat inanes,</div><div class="l">aeternam numerans redituro faenore summam,</div><div class="l">horruit invictae Virtutis fulmen et inpos</div><div class="l">mentis Avaritia stupefactis sensibus haesit </div><div class="l">certa mori: nam quae fraudis via restet, ut ipsa</div><div class="l">calcatrix mundi mundanis victa fatiscat</div><div class="l">inlecebris spretoque iterum sese inplicet auro?</div><div class="l">invadit trepidam virtus fortissima duris</div><div class="l">ulnarum nodis, obliso et gutture frangit </div><div class="l">exsanguem siccamque gulam; conpressa ligantur</div><div class="l">vincla lacertorum sub mentum et faucibus artis</div><div class="l">extorquent animam, nullo quae vulnere rapta</div><div class="l">palpitat atque aditu spiraminis intercepto</div><div class="l">inclusam patitur venarum carcere mortem. </div><div class="l">illa reluctanti genibusque et calcibus instans</div><div class="l">perfodit et costas atque ilia rumpit anhela,</div><div class="l">mox spolia exstincto de corpore diripit; auri</div><div class="l">sordida frusta rudis nec adhuc fornace recoctam</div><div class="l">materiam, tineis etiam marsuppia crebris </div><div class="l">exesa et virides obducta aerugine nummos</div><div class="l">dispergit servata diu victrix et egenis</div><div class="l">dissipat ac tenues captivo munere donat,</div><div class="l">tunc circumfusam vultu exultante coronam</div><div class="l">respiciens alacris media inter milia clamat: </div><div class="l">‘solvite procinctum, iusti, et discedite ab armis!</div><div class="l">causa mali tanti iacet interfecta; lucrandi</div><div class="l">ingluvie pereunte licet requiescere sanctis.</div><div class="l">summa quies nil velle super quam postulet usus</div><div class="l">debitus, ut simplex alimonia, vestis et una </div><div class="pagebreak" id="index.xml-pb-d30e1519">[Page p.322]</div><div class="l">infirmos tegat ac recreet mediocriter artus</div><div class="l">expletumque modum naturae non trahat extra,</div><div class="l">ingressurus iter peram ne tollito, neve</div><div class="l">de tunicae alterius gestamine providus ito,</div><div class="l">nec te sollicitet res crastina, ne cibus alvo </div><div class="l">defuerit: redeunt escae cum sole diurnae.</div><div class="l">nonne vides ut nulla avium cras cogitet ac se</div><div class="l">pascendam, praestante Deo, non anxia credat?</div><div class="l">confidunt volucres victum non defore viles,</div><div class="l">passeribusque subest modico venalibus asse </div><div class="l">indubitata fides Dominum curare potentem</div><div class="l">ne pereant, tu, cura Dei, facies quoque Christi,</div><div class="l">addubitas ne te tuus umquam deserat auctor?</div><div class="l">ne trepidate, homines; vitae dator et dator escae est.</div><div class="l">quaerite luciferum caelesti dogmate pastum, </div><div class="l">qui spem multiplicans alat invitiabilis aevi,</div><div class="l">corporis inmemores: memor est qui condidit illud</div><div class="l">subpeditare cibos atque indiga membra fovere.’</div><div class="l">his dictis curae emotae, Metus et Labor et Vis</div><div class="l">et Scelus et placitae fidei Fraus infitiatrix </div><div class="l">depulsae vertere solum. Pax inde fugatis</div><div class="l">hostibus alma abigit bellum, discingitur omnis</div><div class="l">terror et avulsis exfibulat ilia zonis,</div><div class="l">vestis ad usque pedes descendens defluit imos,</div><div class="l">temperat et rapidum privata modestia gressum. </div><div class="l">cornicinum curva aera silent, placabilis inplet</div><div class="l">vaginam gladius, sedato et pulvere campi</div><div class="l">suda redit facies liquidae sine nube diei,</div><div class="l">purpuream videas caeli clarescere lucem.</div><div class="pagebreak" id="index.xml-pb-d30e1581">[Page p.324]</div><div class="l">agmina casta super vultum sensere Tonantis </div><div class="l">adridere hilares pulso certamine turmae,</div><div class="l">et Christum gaudere suis victoribus arce</div><div class="l">aetheris ac patrium famulis aperire profundum,</div><div class="l">dat signum felix Concordia reddere castris</div><div class="l">victrices aquilas atque in tentoria cogi. </div><div class="l">numquam tanta fuit species nec par decus ulli</div><div class="l">militiae, cum dispositis bifida agmina longe</div><div class="l">duceret ordinibus peditum psallente caterva,</div><div class="l">ast alia de parte equitum resonantibus hymnis,</div><div class="l">non aliter cecinit respectans victor hiantem </div><div class="l">Istrahel rabiem ponti post terga minacis,</div><div class="l">cum iam progrediens calcaret litora sicco</div><div class="l">ulteriora pede, stridensque per extima calcis</div><div class="l">mons rueret pendentis aquae nigrosque relapso</div><div class="l">gurgite Nilicolas fundo deprenderet imo, </div><div class="l">ac refluente sinu iam redderet unda natatum</div><div class="l">piscibus et nudas praeceps operiret harenas.</div><div class="l">pulsavit resono modulantia tympana plectro</div><div class="l">turba Dei celebrans mirum ac memorabile saeclis</div><div class="l">omnipotentis opus, liquidas inter freta ripas </div><div class="l">fluctibus incisis et subsistente procella</div><div class="l">crescere suspensosque globos potuisse teneri,</div><div class="l">sic expugnata vitiorum gente resultant</div><div class="l">mystica dulcimodis virtutum carmina psalmis,</div><div class="l">ventum erat ad fauces portae castrensis, ubi artum </div><div class="l">liminis introitum bifori dant cardine claustra.</div><div class="l">nascitur hic inopina Mali lacrimabilis astu</div><div class="l">tempestas, placidae turbatrix invida Pacis,</div><div class="pagebreak" id="index.xml-pb-d30e1642">[Page p.326]</div><div class="l">quae tantum subita vexaret clade triumphum.</div><div class="l">inter confertos cuneos Concordia forte </div><div class="l">dum stipata pedem iam tutis moenibus infert,</div><div class="l">excipit occultum vitii latitantis ab ictu</div><div class="l">mucronem laevo in latere, squalentia quamvis</div><div class="l">texta catenato ferri subtegmine corpus</div><div class="l">ambirent sutis et acumen vulneris hamis </div><div class="l">respuerent, rigidis nec fila tenacia nodis</div><div class="l">inpactum sinerent penetrare in viscera telum.</div><div class="l">rara tamen chalybem tenui transmittere puncto</div><div class="l">commissura dedit, qua sese extrema politae</div><div class="l">squama ligat tunicae sinus et sibi conserit oras. </div><div class="l">intulit hoc vulnus pugnatrix subdola victae</div><div class="l">partis et incautis victoribus insidiata est.</div><div class="l">nam pulsa Culparum acie Discordia nostros</div><div class="l">intrarat cuneos sociam mentita figuram.</div><div class="l">scissa procul palla structum et serpente flagellum </div><div class="l">multiplici media camporum in strage iacebant.</div><div class="l">ipsa redimitos olea frondente capillos</div><div class="l">ostentans festis respondet laeta choreis.</div><div class="l">sed sicam sub veste tegit, te, maxima virtus,</div><div class="l">te solam tanto e numero, Concordia, tristi </div><div class="l">fraude petens, sed non vitalia rumpere sacri</div><div class="l">corporis est licitum, summo tenus extima tactu</div><div class="l">laesa cutis tenuem signavit sanguine rivum.</div><div class="l">exclamat virtus subito turbata: ‘quid hoc est?</div><div class="l">quae manus hic inimica latet, quae prospera nostra </div><div class="l">vulnerat et ferrum tanta inter gaudia vibrat?</div><div class="l">quid iuvat indomitos bello sedasse Furores</div><div class="l">et sanctum vitiis pereuntibus omne receptum, </div><div class="pagebreak" id="index.xml-pb-d30e1706">[Page p.328]</div><div class="l">si virtus sub pace cadit?’ trepida agmina maestos</div><div class="l">convertere oculos: stillabat vulneris index </div><div class="l">ferrata de veste cruor, mox et pavor hostem</div><div class="l">comminus adstantem prodit; nam pallor in ore</div><div class="l">conscius audacis facti dat signa reatus</div><div class="l">et deprensa tremunt languens manus et color albens.</div><div class="l">circumstat propere strictis mucronibus omnis </div><div class="l">Virtutum legio exquirens fervente tumultu</div><div class="l">et genus et nomen, patriam sectamque, Deumque</div><div class="l">quem colat et missu cuiatis venerit, illa</div><div class="l">exsanguis turbante metu: ‘Discordia dicor,</div><div class="l">cognomento Heresis; Deus est mihi discolor,’ inquit, </div><div class="l">‘nunc minor, aut maior, modo duplex et modo simplex,</div><div class="l">cum placet, aerius et de phantasmate visus,</div><div class="l">aut innata anima est quoties volo ludere numen;</div><div class="l">praeceptor Belia mihi, domus et plaga mundus.’</div><div class="l">non tulit ulterius capti blasphemia monstri </div><div class="l">Virtutum regina Fides, sed verba loquentis</div><div class="l">inpedit et vocis claudit spiramina pilo,</div><div class="l">pollutam rigida transfigens cuspide linguam,</div><div class="l">carpitur innumeris feralis bestia dextris;</div><div class="l">frustatim sibi quisque rapit quod spargat in auras, </div><div class="l">quod canibus donet, corvis quod edacibus ultro</div><div class="l">offerat, inmundis caeno exhalante cloacis</div><div class="l">quod trudat, monstris quod mandet habere marinis.</div><div class="l">discissum foedis animalibus omne cadaver</div><div class="l">dividitur, ruptis Heresis perit horrida membris. </div><div class="pagebreak" id="index.xml-pb-d30e1764">[Page p.330]</div><div class="l">conpositis igitur rerum morumque secundis</div><div class="l">in commune bonis, postquam 1 intra tuta morari</div><div class="l">contigit ac statione frui valloque foveri</div><div class="l">pacificos Sensus, et in otia solvere curas, 1</div><div class="l">exstruitur media castrorum sede tribunal </div><div class="l">editiore loco, tumulus quem vertice acuto</div><div class="l">excitat in speculam, subiecta unde omnia late</div><div class="l">liber inoffenso circum inspicit aere visus,</div><div class="l">hunc sincera Fides simul et Concordia, sacro</div><div class="l">foedere iuratae Christi sub amore sorores, </div><div class="l">conscendunt apicem; mox et sublime tribunal</div><div class="l">par sanctum carumque sibi supereminet aequo</div><div class="l">iure potestatis, consistunt aggere summo</div><div class="l">conspicuae populosque iubent adstare frequentes,</div><div class="l">concurrunt alacres castris ex omnibus omnes, </div><div class="l">nulla latet pars Mentis iners, quae corporis ullo</div><div class="l">intercepta sinu per conceptacula sese</div><div class="l">degeneri languore tegat, tentoria apertis</div><div class="l">cuncta patent velis, reserantur carbasa, ne quis</div><div class="l">marceat obscuro stertens habitator operto. </div><div class="l">auribus intentis expectant contio, quidnam</div><div class="l">victores post bella vocet Concordia princeps,</div><div class="l">quam velit atque Fides virtutibus addere legem,</div><div class="l">erumpit prima in vocem Concordia tali</div><div class="l">adloquio: ‘cumulata quidem iam gloria vobis, </div><div class="l">o Patris, o Domini fidissima pignera Christi,</div><div class="l">contigit: extincta est multo certamine saeva </div><div class="l">barbaries, sanctae quae circumsaepserat urbis</div><div class="l">indigenas, ferroque viros flammaque premebat.</div><div class="pagebreak" id="index.xml-pb-d30e1825">[Page p.332]</div><div class="l">publica sed requies privatis rure foroque </div><div class="l">constat amicitiis: scissura domestica turbat</div><div class="l">rem populi, titubatque foris quod dissidet intus,</div><div class="l">ergo cavete, viri, ne sit sententia discors</div><div class="l">Sensibus in nostris, ne secta exotica tectis</div><div class="l">nascatur conflata odiis, quia fissa voluntas </div><div class="l">confundit variis arcana biformia fibris,</div><div class="l">quod sapimus coniungat amor;quod vivimus uno</div><div class="l">conspiret studio: nil dissociabile firmum est.</div><div class="l">utque homini atque Deo medius intervenit Iesus,</div><div class="l">qui sociat mortale Patri, ne carnea distent </div><div class="l">Spiritui aeterno sitque ut Deus unus utrumque,</div><div class="l">sic, quidquid gerimus mentisque et corporis actu,</div><div class="l">spiritus unimodis texat conpagibus unus.</div><div class="l">pax plenum virtutis opus, pax summa laborum,</div><div class="l">pax belli exacti pretium est pretiumque pericli. </div><div class="l">sidera pace vigent, consistunt ferrea pace.</div><div class="l">nil placitum sine pace Deo: non munus ad aram</div><div class="l">cum cupias offerre probat, si turbida fratrem</div><div class="l">mens inpacati sub pectoris oderit antro,</div><div class="l">nec, si flammicomis Christi pro nomine martyr </div><div class="l">ignibus insilias servans inamabile votum </div><div class="l">bile sub obliqua, pretiosam proderit Iesu</div><div class="l">inpendisse animam, meriti quia clausula pax est.</div><div class="l">non inflata tumet, non invidet aemula fratri,</div><div class="l">omnia perpetitur patiens atque omnia credit, </div><div class="l">nunquam laesa dolet, cuncta offensacula donat,</div><div class="pagebreak" id="index.xml-pb-d30e1883">[Page p.334]</div><div class="l">occasum lucis venia praecurrere gestit,</div><div class="l">anxia ne stabilem linquat sol conscius iram.</div><div class="l">quisque litare Deo mactatis vult holocaustis,</div><div class="l">offerat in primis pacem: nulla hostia Christo </div><div class="l">dulcior: hoc solo sancta ad donaria vultum</div><div class="l">munere convertens liquido 1 oblectatur odore,</div><div class="l">sed tamen et niveis tradit Deus ipse columbis</div><div class="l">pinnatum tenera plumarum veste colubrum</div><div class="l">rimante ingenio docte internoscere mixtum </div><div class="l">innocuis avibus; latet et lupus ore cruento</div><div class="l">lacteolam mentitus ovem sub vellere molli,</div><div class="l">cruda per agninos exercens funera rictus,</div><div class="l">hac sese occultat Photinus et Arrius arte,</div><div class="l">inmanes feritate lupi. discrimina produnt </div><div class="l">nostra recensque cruor, quamvis de corpore summo,</div><div class="l">quid possit furtiva manus.’ gemitum dedit omnis</div><div class="l">Virtutum populus casu concussus acerbo,</div><div class="l">tum generosa Fides haec subdidit: ‘immo secundis</div><div class="l">in rebus cesset gemitus. Concordia laesa est, </div><div class="l">sed defensa Fides: quin et Concordia sospes,</div><div class="l">germanam comitata Fidem, sua vulnera ridet,</div><div class="l">haec mea sola salus, nihil hac mihi triste recepta,</div><div class="l">unum opus egregio restat post bella labori,</div><div class="l">o proceres, regni quod tandem pacifer heres </div><div class="l">belligeri, armatae successor inermus et aulae,</div><div class="l">instituit Solomon, quoniam genitoris anheli</div><div class="l">fumarat calido regum de sanguine dextra.</div><div class="pagebreak" id="index.xml-pb-d30e1941">[Page p.336]</div><div class="l">sanguine nam terse- templum fundatur et ara</div><div class="l">ponitur auratis Christi domus ardua tectis. </div><div class="l">tunc Hierusalem templo inlustrata quietum</div><div class="l">suscepit iam diva Deum, circumvaga postquam</div><div class="l">sedit marmoreis fundata altaribus arca.</div><div class="l">surgat et in nostris templum venerabile castris,</div><div class="l">omnipotens cuius sanctorum sancta revisat. </div><div class="l">nam quid terrigenas ferro pepulisse phalangas</div><div class="l">Culparum prodest, hominis si Filius arce</div><div class="l">aetheris inlapsus purgati corporis urbem</div><div class="l">intret inornatam templi splendentis egenus?</div><div class="l">hactenus alternis sudatum est comminus armis: </div><div class="l">munia nunc agitet tacitae toga candida pacis,</div><div class="l">atque sacris sedem properet discincta iuventus.’</div><div class="l">haec ubi dicta dedit, gradibus regina superbis</div><div class="l">desiluit tantique operis Concordia consors</div><div class="l">metatura novum iacto fundamine templum. </div><div class="l">aurea planitiem spatiis percurrit harundo</div><div class="l">dimensis, quadrent ut quattuor undique frontes,</div><div class="l">ne commissuris distantibus angulus inpar</div><div class="l">argutam mutilet per dissona semetra normam.</div><div class="l">Aurorae de parte tribus plaga lucida portis </div><div class="l">inlustrata patet, triplex aperitur ad austrum</div><div class="l">portarum numerus, tris occidualibus offert</div><div class="l">ianua trina fores, totiens aquilonis ad axem</div><div class="l">panditur alta domus, nullum illic structile saxum,</div><div class="l">sed cava per solidum multoque forata dolatu </div><div class="l">gemma relucenti limen conplectitur arcu,</div><div class="l">vestibulumque lapis penetrabile concipit unus.</div><div class="l">portarum summis inscripta in postibus auro</div><div class="pagebreak" id="index.xml-pb-d30e2004">[Page p.338]</div><div class="l">nomina apostolici fulgent bis sena senatus.</div><div class="l">Spiritus his titulis arcana recondita Mentis </div><div class="l">ambit et electos vocat in praecordia Sensus;</div><div class="l">quaque hominis natura viget, quam corpore toto</div><div class="l">quadrua vis animat, trinis ingressibus aram</div><div class="l">cordis adit castisque colit sacraria votis;</div><div class="l">seu pueros sol primus agat, seu fervor ephebos </div><div class="l">incendat nimius, seu consummabilis aevi</div><div class="l">perficiat lux plena viros, sive algida Borrae</div><div class="l">aetas decrepitam vocet ad pia sacra senectam,</div><div class="l">occurrit trinum quadrina ad compita nomen,</div><div class="l">quod bene discipulis disponit rex duodenis. </div><div class="l">quin etiam totidem gemmarum insignia textis</div><div class="l">parietibus distincta micant, animasque colorum</div><div class="l">viventes liquido lux evomit alta profundo,</div><div class="l">ingens chrysolitus, nativo interlitus auro,</div><div class="l">hinc sibi sapphirum sociaverat, inde beryllum, </div><div class="l">distantesque nitor medius variabat honores,</div><div class="l">hic chalcedon hebes perfunditur ex hyacinthi</div><div class="l">lumine vicino; nam forte cyanea propter</div><div class="l">stagna lapis cohibens ostro fulgebat aquoso.</div><div class="l">sardonicem pingunt amethystina, pingit iaspis </div><div class="l">sardium iuxta adpositum pulcherque topazon.</div><div class="l">has inter species smaragdina gramine verno</div><div class="l">prata virent volvitque vagos lux herbida fluctus,</div><div class="l">te quoque conspicuum structura interserit, ardens</div><div class="pagebreak" id="index.xml-pb-d30e2060">[Page p.340]</div><div class="l">chrysoprase, et sidus saxis stellantibus addit. </div><div class="l">stridebat gravidis funalis machina vinclis</div><div class="l">inmensas rapiens alta ad fastigia gemmas,</div><div class="l">at domus interior septem subnixa columnis</div><div class="l">crystalli algentis vitrea de rupe recisis</div><div class="l">construitur, quarum tegit edita calculus albens </div><div class="l">in conum caesus capita et sinuamine subter</div><div class="l">subductus conchae in speciem, quod mille talentis</div><div class="l">margaritum ingens, opibusque et censibus hastae</div><div class="l">addictis, animosa Fides mercata pararat.</div><div class="l">hoc residet solio pollens Sapientia et omne </div><div class="l">consilium regni celsa disponit ab aula,</div><div class="l">tutandique hominis leges sub corde retractat.</div><div class="l">in manibus dominae sceptrum non arte politum</div><div class="l">sed ligno vivum viridi est, quod stirpe recisum,1</div><div class="l">quamvis nullus alat terreni caespitis umor, </div><div class="l">fronde tamen viret incolumi, tum sanguine tinctis</div><div class="l">intertexta rosis candentia lilia miscet</div><div class="l">nescia marcenti florem submittere collo,</div><div class="l">huius forma fuit sceptri gestamen Aaron</div><div class="l">floriferum, sicco quod germina cortice trudens </div><div class="l">explicuit tenerum spe pubescente decorem</div><div class="l">inque novos subito tumuit virga arida fetus.</div><div class="l">reddimus aeternas, indulgentissime doctor,</div><div class="l">grates, Christe, tibi, meritosque sacramus honores</div><div class="l">ore pio; nam cor vitiorum stercore sordet. </div><div class="l">tu nos corporei latebrosa pericula operti</div><div class="l">luctantisque animae voluisti agnoscere casus.</div><div class="l">novimus ancipites nebuloso in pectore sensus</div><div class="pagebreak" id="index.xml-pb-d30e2122">[Page p.342]</div><div class="l">sudare alternis conflictibus, et variato</div><div class="l">pugnarum eventu nunc indole crescere dextra, </div><div class="l">nunc inclinatis virtutibus 1 ad iuga vitae</div><div class="l">deteriora trahi seseque addicere noxis</div><div class="l">turpibus et propriae iacturam ferre salutis.</div><div class="l">o quotiens animam, vitiorum peste repulsa,</div><div class="l">sensimus incaluisse Deo! quotiens tepefactum </div><div class="l">caeleste ingenium post gaudia candida taetro</div><div class="l">cessisse stomacho! fervent bella horrida, fervent</div><div class="l">ossibus inclusa, fremit et discordibus armis</div><div class="l">non simplex natura hominis; nam viscera limo</div><div class="l">effigiata premunt animam, contra ille sereno </div><div class="l">editus adflatu nigrantis carcere cordis</div><div class="l">aestuat, et sordes arta inter vincla recusat,</div><div class="l">spiritibus pugnant variis lux atque tenebrae,</div><div class="l">distantesque animat duplex substantia vires,</div><div class="l">donec praesidio Christus Deus adsit et omnes </div><div class="l">virtutum gemmas conponat sede piata,</div><div class="l">atque, ubi peccatum regnaverat, aurea templi</div><div class="l">atria constituens texat spectamine morum</div><div class="l">ornamenta animae, quibus oblectata decoro</div><div class="l">aeternum solio dives Sapientia regnet. </div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Prudentius.
	    Date: 2015-11-18<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:03:41Z.
	       SAXON HE 9.8.0.5.
		 --></address></div></body></html>