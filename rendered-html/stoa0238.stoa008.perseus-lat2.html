<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Dittochaeon</title><meta name="author" content="Prudentius" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Dittochaeon" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Dittochaeon</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a lang="lat" class="toc toc_0" href="#index.xml-body.1_div.1">Tituli Historiarum 1 (dittochaeon)</a><ul class="toc"><li class="toc"><span class="headingNumber">1.1. </span><a class="toc toc_1" href="#index.xml-body.1_div.1_div.1">De Adam et Eva</a></li><li class="toc"><span class="headingNumber">1.2. </span><a class="toc toc_1" href="#index.xml-body.1_div.1_div.2">De Abel et Cain</a></li><li class="toc"><span class="headingNumber">1.3. </span><a class="toc toc_1" href="#index.xml-body.1_div.1_div.3">De Noe et Diluvio</a></li><li class="toc"><span class="headingNumber">1.4. </span><a class="toc toc_1" href="#index.xml-body.1_div.1_div.4">De Abraham et Hospitio eius</a></li><li class="toc"><span class="headingNumber">1.5. </span><a class="toc toc_1" href="#index.xml-body.1_div.1_div.5">Monumentum Sarrae</a></li><li class="toc"><span class="headingNumber">1.6. </span><a class="toc toc_1" href="#index.xml-body.1_div.1_div.6">Somnium Pharaonis</a></li><li class="toc"><span class="headingNumber">1.7. </span><a class="toc toc_1" href="#index.xml-body.1_div.1_div.7">A fratribus Agnitus Ioseph</a></li><li class="toc"><span class="headingNumber">1.8. </span><a class="toc toc_1" href="#index.xml-body.1_div.1_div.8">Ignis in rubo</a></li><li class="toc"><span class="headingNumber">1.9. </span><a class="toc toc_1" href="#index.xml-body.1_div.1_div.9">Iter per mare</a></li><li class="toc"><span class="headingNumber">1.10. </span><a class="toc toc_1" href="#index.xml-body.1_div.1_div.10">Moyses accepit legem </a></li><li class="toc"><span class="headingNumber">1.11. </span><a class="toc toc_1" href="#index.xml-body.1_div.1_div.11">Manna et coturnices</a></li><li class="toc"><span class="headingNumber">1.12. </span><a class="toc toc_1" href="#index.xml-body.1_div.1_div.12">Serpens aereus in Heremo</a></li><li class="toc"><span class="headingNumber">1.13. </span><a class="toc toc_1" href="#index.xml-body.1_div.1_div.13">Lacus Myrrhae in Heremo</a></li><li class="toc"><span class="headingNumber">1.14. </span><a class="toc toc_1" href="#index.xml-body.1_div.1_div.14">Aelim Lucus in Heremo</a></li><li class="toc"><span class="headingNumber">1.15. </span><a class="toc toc_1" href="#index.xml-body.1_div.1_div.15">Duodecim lapides in Iordane</a></li><li class="toc"><span class="headingNumber">1.16. </span><a class="toc toc_1" href="#index.xml-body.1_div.1_div.16">Domus Raab Meretricis</a></li><li class="toc"><span class="headingNumber">1.17. </span><a class="toc toc_1" href="#index.xml-body.1_div.1_div.17">Samson</a></li><li class="toc"><span class="headingNumber">1.18. </span><a class="toc toc_1" href="#index.xml-body.1_div.1_div.18">Samson</a></li><li class="toc"><span class="headingNumber">1.19. </span><a class="toc toc_1" href="#index.xml-body.1_div.1_div.19">David</a></li><li class="toc"><span class="headingNumber">1.20. </span><a class="toc toc_1" href="#index.xml-body.1_div.1_div.20">Regnum David</a></li><li class="toc"><span class="headingNumber">1.21. </span><a class="toc toc_1" href="#index.xml-body.1_div.1_div.21">Aedificatio Templi</a></li><li class="toc"><span class="headingNumber">1.22. </span><a class="toc toc_1" href="#index.xml-body.1_div.1_div.22">Filii Prophetarum</a></li><li class="toc"><span class="headingNumber">1.23. </span><a class="toc toc_1" href="#index.xml-body.1_div.1_div.23">Hebraei in Captivitatem Ducti</a></li><li class="toc"><span class="headingNumber">1.24. </span><a class="toc toc_1" href="#index.xml-body.1_div.1_div.24">Domus Ezechiae Regis</a></li><li class="toc"><span class="headingNumber">1.25. </span><a class="toc toc_1" href="#index.xml-body.1_div.1_div.25">Mariae Angelus Gabriel mittitur</a></li><li class="toc"><span class="headingNumber">1.26. </span><a class="toc toc_1" href="#index.xml-body.1_div.1_div.26">Civitas Bethlem</a></li><li class="toc"><span class="headingNumber">1.27. </span><a class="toc toc_1" href="#index.xml-body.1_div.1_div.27">Magorum munera</a></li><li class="toc"><span class="headingNumber">1.28. </span><a class="toc toc_1" href="#index.xml-body.1_div.1_div.28">Ab Angelis pastores admoniti</a></li><li class="toc"><span class="headingNumber">1.29. </span><a class="toc toc_1" href="#index.xml-body.1_div.1_div.29">Occiduntur infantes in Bethlem</a></li><li class="toc"><span class="headingNumber">1.30. </span><a class="toc toc_1" href="#index.xml-body.1_div.1_div.30">Baptizatur Christus</a></li><li class="toc"><span class="headingNumber">1.31. </span><a class="toc toc_1" href="#index.xml-body.1_div.1_div.31">Pinna Templi</a></li><li class="toc"><span class="headingNumber">1.32. </span><a class="toc toc_1" href="#index.xml-body.1_div.1_div.32">Ex aqua vinum</a></li><li class="toc"><span class="headingNumber">1.33. </span><a class="toc toc_1" href="#index.xml-body.1_div.1_div.33">Piscina Siloa</a></li><li class="toc"><span class="headingNumber">1.34. </span><a class="toc toc_1" href="#index.xml-body.1_div.1_div.34">Passio Iohannis</a></li><li class="toc"><span class="headingNumber">1.35. </span><a class="toc toc_1" href="#index.xml-body.1_div.1_div.35">Per mare ambulat Christus</a></li><li class="toc"><span class="headingNumber">1.36. </span><a class="toc toc_1" href="#index.xml-body.1_div.1_div.36">Daemon missus in porcos</a></li><li class="toc"><span class="headingNumber">1.37. </span><a class="toc toc_1" href="#index.xml-body.1_div.1_div.37">Quinque panes et duo pisces</a></li><li class="toc"><span class="headingNumber">1.38. </span><a class="toc toc_1" href="#index.xml-body.1_div.1_div.38">Lazarus suscitatus a mortuis</a></li><li class="toc"><span class="headingNumber">1.39. </span><a class="toc toc_1" href="#index.xml-body.1_div.1_div.39">Ager Sanguinis</a></li><li class="toc"><span class="headingNumber">1.40. </span><a class="toc toc_1" href="#index.xml-body.1_div.1_div.40">Domus Caiphae</a></li><li class="toc"><span class="headingNumber">1.41. </span><a class="toc toc_1" href="#index.xml-body.1_div.1_div.41">COLUMNA AD QUAM FLAGELLATUS EST CHRISTUS</a></li><li class="toc"><span class="headingNumber">1.42. </span><a class="toc toc_1" href="#index.xml-body.1_div.1_div.42">PASSIO SALVATORIS</a></li><li class="toc"><span class="headingNumber">1.43. </span><a class="toc toc_1" href="#index.xml-body.1_div.1_div.43">SEPULCRUM CHRISTI</a></li><li class="toc"><span class="headingNumber">1.44. </span><a class="toc toc_1" href="#index.xml-body.1_div.1_div.44">MONS OLIVETI</a></li><li class="toc"><span class="headingNumber">1.45. </span><a class="toc toc_1" href="#index.xml-body.1_div.1_div.45">PASSIO STEPHANI</a></li><li class="toc"><span class="headingNumber">1.46. </span><a class="toc toc_1" href="#index.xml-body.1_div.1_div.46">PORTA SPECIOSA</a></li><li class="toc"><span class="headingNumber">1.47. </span><a class="toc toc_1" href="#index.xml-body.1_div.1_div.47">VISIO PETRI</a></li><li class="toc"><span class="headingNumber">1.48. </span><a class="toc toc_1" href="#index.xml-body.1_div.1_div.48">VAS ELECTIONIS</a></li><li class="toc"><span class="headingNumber">1.49. </span><a class="toc toc_1" href="#index.xml-body.1_div.1_div.49">APOCALYPSIS IOHANNIS</a></li></ul></li></ul><!--TEI body--><div lang="lat" class="edition" id="index.xml-body.1_div.1"><div class="pagebreak" id="index.xml-pb-d30e59">[Page p.346]</div><h2 lang="lat"><span class="headingNumber">1. </span><span class="head">Tituli Historiarum 1 (dittochaeon)</span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head">De Adam et Eva</span></h3><div class="l">EVA columba fuit tunc candida; nigra deinde</div><div class="l">facta per anguinum malesuada fraude venenum</div><div class="l">tinxit et innocuum maculis sordentibus Adam;</div><div class="l">dat nudis ficulna draco mox tegmina victor.</div></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head">De Abel et Cain</span></h3><div class="l">Fratrum sacra Deus nutu distante duorum </div><div class="l">aestimat accipiens viva et terrena refutans.</div><div class="l">rusticus invidia pastorem sternit: in Abel</div><div class="l">forma animae exprimitur, caro nostra in munere Cain.</div><div class="pagebreak" id="index.xml-pb-d30e84">[Page p.348]</div></div><div class="textpart" id="index.xml-body.1_div.1_div.3"><h3><span class="headingNumber">1.3. </span><span class="head">De Noe et Diluvio</span></h3><div class="l">Nuntia diluvii iam decrescentis ad arcam</div><div class="l">ore columba refert ramum viridantis olivae. </div><div class="l">corvus enim ingluvie per foeda cadavera captus</div><div class="l">haeserat; illa datae revehit nova gaudia pacis.</div></div><div class="textpart" id="index.xml-body.1_div.1_div.4"><h3><span class="headingNumber">1.4. </span><span class="head">De Abraham et Hospitio eius</span></h3><div class="l">Hospitium hoc Domini est, ilex ubi frondea Mambrae</div><div class="l">armentale senis protexit culmen; in ista</div><div class="l">risit Sarra casa subolis sibi gaudia sera </div><div class="l">ferri et decrepitum sic credere posse maritum.</div></div><div class="textpart" id="index.xml-body.1_div.1_div.5"><h3><span class="headingNumber">1.5. </span><span class="head">Monumentum Sarrae</span></h3><div class="l">Abraham mercatus agrum, cui conderet ossa</div><div class="l">coniugis, in terris quoniam peregrina moratur</div><div class="l">iustitia atque fides: hoc illi milibus emptum</div><div class="l">spelaeum, sanctae requies ubi parta favillae est. </div></div><div class="textpart" id="index.xml-body.1_div.1_div.6"><h3><span class="headingNumber">1.6. </span><span class="head">Somnium Pharaonis</span></h3><div class="l">Bis septem spicae, vaccae totidem Pharaoni</div><div class="l">per somnum visae portendunt dispare forma</div><div class="l">uberis atque famis duo per septennia tempus</div><div class="l">instare; hoc solvit patriarcha interprete Christo.</div><div class="pagebreak" id="index.xml-pb-d30e129">[Page p.350]</div></div><div class="textpart" id="index.xml-body.1_div.1_div.7"><h3><span class="headingNumber">1.7. </span><span class="head">A fratribus Agnitus Ioseph</span></h3><div class="l">venditus insidiis fratrum puer ipse vicissim </div><div class="l">cratera in farris sacco clam praecipit abdi,</div><div class="l">utque reos furti Ioseph tenet, auctio fallax</div><div class="l">proditur, agnoscunt fratrem veniaque pudescunt.</div></div><div class="textpart" id="index.xml-body.1_div.1_div.8"><h3><span class="headingNumber">1.8. </span><span class="head">Ignis in rubo</span></h3><div class="l">Sentibus involitans Deus igneus ore corusco</div><div class="l">conpellat iuvenem, pecoris tunc forte magistrum. </div><div class="l">ille capit iussus virgam; fit vipera virga.</div><div class="l">solvit vincla pedum; properat Pharaonis ad arcem.</div></div><div class="textpart" id="index.xml-body.1_div.1_div.9"><h3><span class="headingNumber">1.9. </span><span class="head">Iter per mare</span></h3><div class="l">Tutus agit vir iustus iter vel per mare magnum,</div><div class="l">ecce Dei famulis scissim freta rubra dehiscunt,</div><div class="l">cum peccatores rabidos eadem freta mergant. </div><div class="l">obruitur Pharao, patuit via libera Moysi.</div></div><div class="textpart" id="index.xml-body.1_div.1_div.10"><h3><span class="headingNumber">1.10. </span><span class="head">Moyses accepit legem </span></h3><div class="l">Fumat montis apex divinis ignibus, in quo</div><div class="l">scripta decem verbis saxorum pagina Moysi</div><div class="l">traditur; ille suos suscepta lege revisit,</div><div class="l">forma sed his vituli solus deus et deus aurum. </div><div class="pagebreak" id="index.xml-pb-d30e175">[Page p.352]</div></div><div class="textpart" id="index.xml-body.1_div.1_div.11"><h3><span class="headingNumber">1.11. </span><span class="head">Manna et coturnices</span></h3><div class="l">Panibus angelicis albent tentoria patrum,</div><div class="l">certa fides facti: tenet urceus aureus exim</div><div class="l">servatum manna; ingratis venit altera nubes</div><div class="l">atque avidos carnis saturat congesta coturnix.</div></div><div class="textpart" id="index.xml-body.1_div.1_div.12"><h3><span class="headingNumber">1.12. </span><span class="head">Serpens aereus in Heremo</span></h3><div class="l">Fervebat via sicca heremi serpentibus atris, </div><div class="l">iamque venenati per vulnera livida morsus</div><div class="l">carpebant populum, sed prudens aere politum</div><div class="l">dux cruce suspendit, qui virus temperet, anguem.</div></div><div class="textpart" id="index.xml-body.1_div.1_div.13"><h3><span class="headingNumber">1.13. </span><span class="head">Lacus Myrrhae in Heremo</span></h3><div class="l">Aspera gustatu populo sitiente lacuna</div><div class="l">tristificos latices stagnanti felle tenebat. </div><div class="l">Moyses sanctus ait: ‘lignum date, gurgitem in istum</div><div class="l">conicite, in dulcem vertentur amara saporem.’</div></div><div class="textpart" id="index.xml-body.1_div.1_div.14"><h3><span class="headingNumber">1.14. </span><span class="head">Aelim Lucus in Heremo</span></h3><div class="l">Devenere viri Moysi duce, sex ubi fontes</div><div class="l">et sex forte alii vitreo de rore rigabant</div><div class="l">septenas decies palmas; qui mysticus Aelim </div><div class="l">lucus apostolicum numerum libris quoque pinxit.</div></div><div class="textpart" id="index.xml-body.1_div.1_div.15"><h3><span class="headingNumber">1.15. </span><span class="head">Duodecim lapides in Iordane</span></h3><div class="l">In fontem rcfluo Iordanis gurgite fertur,</div><div class="l">dum calcanda Dei populis vada sicca relinquit;</div><div class="l">testes bis seni lapides, quos flumine in ipso</div><div class="l">constituere patres in formam discipulorum. </div><div class="pagebreak" id="index.xml-pb-d30e231">[Page p.354]</div></div><div class="textpart" id="index.xml-body.1_div.1_div.16"><h3><span class="headingNumber">1.16. </span><span class="head">Domus Raab Meretricis</span></h3><div class="l">Procubuit Iericho, sola stant atria Raab.</div><div class="l">hospita sanctorum meretrix (tanta est fidei vis)</div><div class="l">incolumi secura domo spectabile coccum</div><div class="l">ignibus adversis in signum sanguinis offert.</div></div><div class="textpart" id="index.xml-body.1_div.1_div.17"><h3><span class="headingNumber">1.17. </span><span class="head">Samson</span></h3><div class="l">Invictum virtute comae leo frangere Samson </div><div class="l">adgreditur; necat ille feram, sed ab ore leonis</div><div class="l">mella fluunt; maxilla asini fontem vomit ultro:</div><div class="l">stultitia exundat lymphis, dulcedine virtus.</div></div><div class="textpart" id="index.xml-body.1_div.1_div.18"><h3><span class="headingNumber">1.18. </span><span class="head">Samson</span></h3><div class="l">Ter centum vulpes Samson capit, ignibus armat,</div><div class="l">pone faces caudis circumligat, in sata mittit </div><div class="l">allophylum segetesque cremat: sic callida vulpes</div><div class="l">nunc heresis flammas vitiorum spargit in agros.</div></div><div class="textpart" id="index.xml-body.1_div.1_div.19"><h3><span class="headingNumber">1.19. </span><span class="head">David</span></h3><div class="l">David parvus erat, fratrum ultimus, et modo Iesse</div><div class="l">cura gregis, citharam formans ad ovile paternum,</div><div class="l">inde ad delicias regis; mox horrida bella </div><div class="l">conserit et funda sternit stridente Golian.</div><div class="pagebreak" id="index.xml-pb-d30e276">[Page p.356]</div></div><div class="textpart" id="index.xml-body.1_div.1_div.20"><h3><span class="headingNumber">1.20. </span><span class="head">Regnum David</span></h3><div class="l">Regia mirifici fulgent insignia David,</div><div class="l">sceptrum, oleum, cornu, diadema et purpura et ara.</div><div class="l">omnia conveniunt Christo, chlamys atque corona,</div><div class="l">virga potestatis, cornu crucis, altar, olivum. </div></div><div class="textpart" id="index.xml-body.1_div.1_div.21"><h3><span class="headingNumber">1.21. </span><span class="head">Aedificatio Templi</span></h3><div class="l">Aedificat templum Sapientia per Solomonis</div><div class="l">obsequium; regina austri grave congerit aurum,</div><div class="l">tempus adest quo templum hominis sub pectore Christus</div><div class="l">aedificet, quod Graia colant, quod barbara ditent.</div></div><div class="textpart" id="index.xml-body.1_div.1_div.22"><h3><span class="headingNumber">1.22. </span><span class="head">Filii Prophetarum</span></h3><div class="l">Forte prophetarum nati dum ligna reddunt </div><div class="l">fluminis in ripa, cecidit discussa bipennis.</div><div class="l">gurgite submersum est ferrum, sed mox leve lignum</div><div class="l">iniectum stagnis ferrum revocabile fecit.</div></div><div class="textpart" id="index.xml-body.1_div.1_div.23"><h3><span class="headingNumber">1.23. </span><span class="head">Hebraei in Captivitatem Ducti</span></h3><div class="l">Gens Hebraeorum peccamine capta frequenti</div><div class="l">fleverat exilium dirae Babylonis ad amnes; </div><div class="l">tum patrios cantare modos praecepta recusat</div><div class="l">organaque in ramis salicis suspendit amarae.</div></div><div class="textpart" id="index.xml-body.1_div.1_div.24"><h3><span class="headingNumber">1.24. </span><span class="head">Domus Ezechiae Regis</span></h3><div class="l">Hic bonus Ezechias meruit ter quinque per annos</div><div class="l">praescriptum proferre diem legemque obeundi</div><div class="pagebreak" id="index.xml-pb-d30e329">[Page p.358]</div><div class="l">tendere, quod gradibus quos vespera texerat umbra </div><div class="l">lumine perfusis docuit sol versus in ortum.</div></div><div class="textpart" id="index.xml-body.1_div.1_div.25"><h3><span class="headingNumber">1.25. </span><span class="head">Mariae Angelus Gabriel mittitur</span></h3><div class="l">Adventante Deo descendit nuntius alto</div><div class="l">Gabriel Patris ex solio sedemque repente</div><div class="l">intrat virgineam. <span class="q">‘Sanctus te Spiritus,’</span> inquit,</div><div class="l"><span class="q">‘inplebit, Maria, Christum paries, sacra virgo.’</span></div></div><div class="textpart" id="index.xml-body.1_div.1_div.26"><h3><span class="headingNumber">1.26. </span><span class="head">Civitas Bethlem</span></h3><div class="l">Sancta Bethlem caput est orbis quae protulit Iesum,</div><div class="l">orbis principium, caput ipsum principiorum.</div><div class="l">urbs hominem Christum genuit, qui Christus agebat</div><div class="l">ante Deus quam sol fieret, quam lucifer esset.</div></div><div class="textpart" id="index.xml-body.1_div.1_div.27"><h3><span class="headingNumber">1.27. </span><span class="head">Magorum munera</span></h3><div class="l">Hic pretiosa Magi sub virginis ubere Christo </div><div class="l">dona ferunt puero myrrhaeque et turis et auri.</div><div class="l">miratur genetrix tot casti ventris honores,</div><div class="l">seque Deum genuisse hominem, Regem quoque summum.</div></div><div class="textpart" id="index.xml-body.1_div.1_div.28"><h3><span class="headingNumber">1.28. </span><span class="head">Ab Angelis pastores admoniti</span></h3><div class="l">Pervigiles pastorum oculos vis luminis inplet</div><div class="l">angelici natum celebrans de virgine Christum. </div><div class="pagebreak" id="index.xml-pb-d30e380">[Page p.360]</div><div class="l">inveniunt tectum pannis; praesepe iacenti</div><div class="l">cuna erat; exultant alacres et numen adorant.</div></div><div class="textpart" id="index.xml-body.1_div.1_div.29"><h3><span class="headingNumber">1.29. </span><span class="head">Occiduntur infantes in Bethlem</span></h3><div class="l">Inpius innumeris infantum caedibus hostis</div><div class="l">perfurit Herodes, dum Christum quaerit in illis,</div><div class="l">fumant lacteolo parvorum sanguine cunae </div><div class="l">vulneribusque madent calidis pia pectora matrum.</div></div><div class="textpart" id="index.xml-body.1_div.1_div.30"><h3><span class="headingNumber">1.30. </span><span class="head">Baptizatur Christus</span></h3><div class="l">Perfundit fluvio pastus Baptista locustis</div><div class="l">silvarumque favis et amictus veste cameli;</div><div class="l">tinxerat et Christum, sed Spiritus aethere missus</div><div class="l">testatur tinctum qui tinctis crimina donet. </div></div><div class="textpart" id="index.xml-body.1_div.1_div.31"><h3><span class="headingNumber">1.31. </span><span class="head">Pinna Templi</span></h3><div class="l">Excidio templi veteris stat pinna superstes;</div><div class="l">structus enim lapide ex illo manet angulus usque</div><div class="l">in saeclum saecli, quem sprerunt aedificantes;</div><div class="l">nunc caput est templi et lapidum conpago novorum.</div></div><div class="textpart" id="index.xml-body.1_div.1_div.32"><h3><span class="headingNumber">1.32. </span><span class="head">Ex aqua vinum</span></h3><div class="l">Foedera coniugii celebrabant auspice coetu </div><div class="l">forte Galilei; iam derant vina ministris;</div><div class="pagebreak" id="index.xml-pb-d30e426">[Page p.362]</div><div class="l">Christus vasa iubet properanter aquaria lymphis</div><div class="l">inpleri; inde meri veteris defenditur unda.</div></div><div class="textpart" id="index.xml-body.1_div.1_div.33"><h3><span class="headingNumber">1.33. </span><span class="head">Piscina Siloa</span></h3><div class="l">morborum medicina latex, quem spiritus horis</div><div class="l">eructat variis fusum ratione latenti; </div><div class="l">Siloam vocitant, sputis ubi conlita caeci</div><div class="l">lumina Salvator iussit de fonte lavari.</div></div><div class="textpart" id="index.xml-body.1_div.1_div.34"><h3><span class="headingNumber">1.34. </span><span class="head">Passio Iohannis</span></h3><div class="l">Praemia saltatrix poscit funebria virgo</div><div class="l">Iohannis caput, abscisum quod lance reportet</div><div class="l">incestae ad gremium matris; fert regia donum </div><div class="l">psaltria respersis manibus de sanguine iusto.</div></div><div class="textpart" id="index.xml-body.1_div.1_div.35"><h3><span class="headingNumber">1.35. </span><span class="head">Per mare ambulat Christus</span></h3><div class="l">It mare per medium Dominus fluctusque liquentes</div><div class="l">calce terens iubet instabili descendere cumba</div><div class="l">discipulum, sed mortalis trepidatio plantas</div><div class="l">mergit; at ille manum regit et vestigia firmat. </div></div><div class="textpart" id="index.xml-body.1_div.1_div.36"><h3><span class="headingNumber">1.36. </span><span class="head">Daemon missus in porcos</span></h3><div class="l">Vincla sepulcrali sub carcere ferrea daemon</div><div class="l">fregerat: erumpit pedibusque advolvitur Iesu.</div><div class="l">ast hominem Dominus sibi vindicat et iubet hostem</div><div class="l">porcorum furiare greges ac per freta mergi.</div><div class="pagebreak" id="index.xml-pb-d30e475">[Page p.364]</div></div><div class="textpart" id="index.xml-body.1_div.1_div.37"><h3><span class="headingNumber">1.37. </span><span class="head">Quinque panes et duo pisces</span></h3><div class="l">Quinque Deus panes fregit piscesque gemellos,</div><div class="l">his hominum large saturavit milia quinque. </div><div class="l">inplentur nimio micarum fragmine corbes</div><div class="l">bis seni, aeternae tanta est opulentia mensae.</div></div><div class="textpart" id="index.xml-body.1_div.1_div.38"><h3><span class="headingNumber">1.38. </span><span class="head">Lazarus suscitatus a mortuis</span></h3><div class="l">Conscius insignis facti locus in Bethania</div><div class="l">vidit ab inferna te, Lazare, sede reversum. </div><div class="l">apparet scissum fractis foribus monumentum,</div><div class="l">unde putrescentis redierunt membra sepulti.</div></div><div class="textpart" id="index.xml-body.1_div.1_div.39"><h3><span class="headingNumber">1.39. </span><span class="head">Ager Sanguinis</span></h3><div class="l">Campus Acheldemach sceleris mercede nefandi</div><div class="l">venditus exequias recipit tumulosus humandas.</div><div class="l">sanguinis hoc pretium est Christi. Iuda eminus artat </div><div class="l">infelix collum laqueo pro crimine tanto.</div></div><div class="textpart" id="index.xml-body.1_div.1_div.40"><h3><span class="headingNumber">1.40. </span><span class="head">Domus Caiphae</span></h3><div class="l">Inpia blasphemi cecidit domus ecce Caiphae,</div><div class="l">in qua pulsata est alapis facies sacra Christi,</div><div class="l">hic peccatores manet exitus, obruta quorum</div><div class="l">vita ruinosis tumulis sine fine iacebit. </div></div><div class="textpart" id="index.xml-body.1_div.1_div.41"><h3><span class="headingNumber">1.41. </span><span class="head">COLUMNA AD QUAM FLAGELLATUS EST CHRISTUS</span></h3><div class="l">vinctus in his Dominus stetit aedibus, atque columnae</div><div class="l">adnexus tergum dedit ut servile flagellis.</div><div class="pagebreak" id="index.xml-pb-d30e527">[Page p.366]</div><div class="l">perstat adhuc templumque gerit veneranda columna,</div><div class="l">nosque docet cunctis inmunes vivere flagris.</div></div><div class="textpart" id="index.xml-body.1_div.1_div.42"><h3><span class="headingNumber">1.42. </span><span class="head">PASSIO SALVATORIS</span></h3><div class="l">Traiectus per utrumque latus laticem atque cruorem </div><div class="l">Christus agit: sanguis victoria, lympha lavacrum est.</div><div class="l">tunc duo discordant crucibus hinc inde latrones</div><div class="l">contiguis: negat ille Deum, fert iste coronam.</div></div><div class="textpart" id="index.xml-body.1_div.1_div.43"><h3><span class="headingNumber">1.43. </span><span class="head"><span class="strikethrough">SEPULCRUM CHRISTI</span></span></h3><div class="l"><span class="strikethrough">Christum non tenuit saxum, non claustra sepulcri;</span></div><div class="l"><span class="strikethrough">mors illi devicta iacet, calcavit abyssum.</span></div><div class="l"><span class="strikethrough">sanctorum populus superas simul ivit ad oras;</span></div><div class="l"><span class="strikethrough">seque dedit multis tactuque oculisque probandum.</span>1</div></div><div class="textpart" id="index.xml-body.1_div.1_div.44"><h3><span class="headingNumber">1.44. </span><span class="head">MONS OLIVETI</span></h3><div class="l">Montis oliviferi Christus de vertice sursum</div><div class="l">ad Patrem rediit signans vestigia pacis,</div><div class="l">frondibus aeternis praepinguis liquitur umor, </div><div class="l">qui probat infusum terris de chrismate donum.</div><div class="pagebreak" id="index.xml-pb-d30e581">[Page p.368]</div></div><div class="textpart" id="index.xml-body.1_div.1_div.45"><h3><span class="headingNumber">1.45. </span><span class="head">PASSIO STEPHANI</span></h3><div class="l">Primus init Stephanus mercedem sanguinis imbri</div><div class="l">adflictus lapidum; Christum tamen ille cruentus</div><div class="l">inter saxa rogat ne sit lapidatio fraudi</div><div class="l">hostibus, o primae pietas miranda coronae! </div></div><div class="textpart" id="index.xml-body.1_div.1_div.46"><h3><span class="headingNumber">1.46. </span><span class="head">PORTA SPECIOSA</span></h3><div class="l">Porta manet templi, Speciosam quam vocitarunt,</div><div class="l">egregium Solomonis opus; sed maius in illa</div><div class="l">Christi opus emicuit; nam claudus surgere iussus</div><div class="l">ore Petri stupuit laxatos 1 currere gressus.</div></div><div class="textpart" id="index.xml-body.1_div.1_div.47"><h3><span class="headingNumber">1.47. </span><span class="head">VISIO PETRI</span></h3><div class="l">Somniat inlapsum Petrus alto ex aethere discum</div><div class="l">confertum omnigenis animalibus: ille recusat </div><div class="l">mandere, sed Dominus iubet omnia munda putare.</div><div class="l">surgit et inmundas vocat ad mysteria gentes. </div></div><div class="textpart" id="index.xml-body.1_div.1_div.48"><h3><span class="headingNumber">1.48. </span><span class="head">VAS ELECTIONIS</span></h3><div class="l">Hic lupus ante rapax vestitur vellere molli:</div><div class="l">Saulus qui fuerat, fit adempto lumine Paulus. </div><div class="l">mox recipit visum, fit apostolus ac populorum</div><div class="l">doctor et ore potens corvos mutare columbis.</div><div class="pagebreak" id="index.xml-pb-d30e626">[Page p.370]</div></div><div class="textpart" id="index.xml-body.1_div.1_div.49"><h3><span class="headingNumber">1.49. </span><span class="head">APOCALYPSIS IOHANNIS</span></h3><div class="l">Bis duodena senum sedes pateris citharisque</div><div class="l">totque coronarum fulgens insignibus agnum</div><div class="l">caede cruentatum laudat, qui evolvere librum </div><div class="l">et septem potuit signacula pandere solus.</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Prudentius.
	    Date: 2015-11-18<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:03:48Z.
	       SAXON HE 9.8.0.5.
		 --></address></div></body></html>