<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">SEVERI RHETORIS ET POETAE CARMEN BUCOLICUM DE VIRTUTE SIGNI CRUCIS DOMINI.</a><ul class="toc"><li class="toc"><span class="headingNumber">1.1. </span><a class="toc toc_1" href="#index.xml-body.1_div.1_div.1">AEGON, BUCULUS, TITYRUS.</a></li></ul></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">SEVERI RHETORIS ET POETAE CARMEN BUCOLICUM DE VIRTUTE SIGNI CRUCIS DOMINI.</span></span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head"><span class="titlem">AEGON, BUCULUS, TITYRUS.</span></span></h3><span class="">PLSection C</span><p>AEGON.</p><div><span class="fragment"><div class="lg"><div class="l">Quidnam, solivagus, Bucule, tristia</div><div class="l">Demissis graviter luminibus, gemis?</div><div class="l">Cur manant lacrymis largifluis genae?</div><div class="l">Fac, ut norit amans tui.</div></div></span></div><p>BUCULUS.</p><div><span class="fragment"><div class="lg"><div class="l">5 AEgon, quaeso, sinas alta silentia</div><div class="l">AEgris me penitus condere sensibus.</div><div class="l">Nam vulnus reserat, qui mala publicat :</div><div class="l">Claudit, qui tacitum premit.</div></div></span></div><p>AEGON.</p><div><span class="fragment"><div class="lg"><div class="l">Contra est, quam loqueris : recta nec autumas :</div><div class="l">10 Nam divisa, minus sarcina fit gravis :</div><div class="l">Et quidquid tegitur, saevius incoquit.</div><div class="l">Prodest sermo doloribus.</div></div></span></div><span class="">PLSection D</span><p>BUCULUS.</p><div><span class="fragment"><div class="lg"><div class="l">Scis, AEgon, gregibus quam fuerim potens :</div><div class="l">Ut totis pecudes fluminibus vagae</div><div class="l">15 Complerent etiam concava vallium,</div><div class="l">Campos et juga montium :</div></div></span></div><div><span class="fragment"><div class="lg"><span class="">PLSection C</span><div class="l">Nunc lapsae penitus spes opis est meae :</div><div class="l">Et longus peperit quae labor omnibus</div><div class="l">Vitae temporibus, perdita biduo.</div><div class="l">20 Cursus tam citus est malis.</div><div class="l">Haec jam dira lues serpere dicitur.</div><div class="l">Pridem Pannonios, Illyricos quoque,</div><div class="l">Et Belgas graviter stravit : et impio</div><div class="l">Cursu nos quoque nunc petit.</div></div></span></div><p>AEGON.</p><div><span class="fragment"><div class="lg"><div class="l">25 Sed tu qui solitus nosse salubribus</div><div class="l">Succis, perniciem pellere noxiam :</div><div class="l">Cur non, anticipans quae metuenda sunt,</div><div class="l">Admosti medicas manus?</div></div></span></div><p>BUCULUS.</p><div><span class="fragment"><div class="lg"><span class="">PLSection D</span><div class="l">Tanti nulla metus pervia signa sunt,</div><div class="l">30 Sed quod corripit, id morbus et opprimit :</div><div class="l">Nec languere sinit, nec patitur moras.</div><div class="l">Sic mors ante luem venit.</div><div class="l">Plaustris subdideram fortia corpora</div><div class="l">Lectorum studio quo potui, boum,</div></div></span></div><div class="pagebreak" id="index.xml-pb-d30e225">[Page 799]</div><div><span class="fragment"><div class="lg"><div class="l">35 Queis montis geminae consona tinnulo</div><span class="">PLSection A</span><div class="l">Concentu crepitacula,</div><div class="l">AEtas consimilis, setaque concolor :</div><div class="l">Mansuetudo eadem, robur idem fuit,</div><div class="l">Et fatum, medio nam ruit aggere</div><div class="l">40 Par victum parili nece.</div><div class="l">Mollito penitus farra dabam solo.</div><div class="l">Largis putris erat gleba liquoribus.</div><div class="l">Sulcos perfacilis stiva tetenderat;</div><div class="l">Nusquam vomer inhaeserat :</div><div class="l">45 Laevus bos subito labitur impetu,</div><div class="l">AEstas quem domitum viderat altera.</div><div class="l">Tristem continuo desero conjugem,</div><div class="l">Nil jam plus metuens mali,</div><div class="l">Dicto sed citius consequitur necem</div></div></span></div><div><span class="fragment"><div class="lg"><span class="">PLSection B</span><div class="l">50 Semper qui fuerat <sup>a</sup> et integer,</div><div class="l">Tunc longis quatiens ilia pulsibus,</div><div class="l">Victum deposuit caput.</div></div></span></div><p>AEGON.</p><div><span class="fragment"><div class="lg"><div class="l">Angor, discrucior, moereo, lugeo.</div><div class="l">Damnis quippe tuis, non secus ac meis,</div><div class="l">55 Pectus conficitur; sed tamen arbitror,</div><div class="l">Salvos esse greges tibi.</div></div></span></div><p>BUCULUS.</p><div><span class="fragment"><div class="lg"><div class="l">Illuc tendo miser, quo gravor acrius.</div><div class="l">Nam solamen erat vel minimum mali,</div><div class="l">Si fetura daret posterior mihi,</div><div class="l">60 Quod praesens rapuit lues.</div><div class="l">Sed quis vera putet? progeniem quoque</div><div class="l">Exstinctam pariter, vidi ego cernuam</div></div></span></div><div><span class="fragment"><div class="lg"><span class="">PLSection C</span><div class="l">Invicem gravidam, vidi animas duas</div><div class="l">Uno in corpore perditas.</div><div class="l">65 Hic fontis renuens, graminis immemor,</div><div class="l">Errat succiduo bucula poplite,</div><div class="l">Nec longum refugit : sed graviter ruit</div><div class="l">Leti compede claudicans.</div><div class="l">At parte ex alia, qui vitulus modo</div><div class="l">70 Lascivas saliens texuerat vias,</div><div class="l">Ut matrem subiit : mox ibi morbido</div><div class="l">Pestem traxit ab ubere.</div><div class="l">Mater tristifico vulnere saucia,</div><div class="l">Ut vidit vituli condita lumina :</div><div class="l">75 Mugitus iterans, ac misere gemens,</div><div class="l">Lapsa est : et voluit mori.</div><div class="l">Tunc tamquam metuens, ne sitis aridas</div></div></span></div><div><span class="fragment"><div class="lg"><span class="">PLSection D</span><div class="l">Fauces opprimeret : sic quoque dum jacet</div><div class="l">Admovit <sup>b</sup> ubera mortuo.</div><div class="l">80 Post mortem pietas viget.</div><div class="l">Hinc taurus solidi vir gregis, et pater,</div><div class="l">Cervicis valida frontis et arduae,</div><div class="l">Laetus dum sibimet plus nimio placet,</div></div></span></div><div class="note" id="Note1"><span class="noteLabel">Note: </span>a Al. add. <span style="font-style:italic">sanus</span>.</div><div class="note" id="Note2"><span class="noteLabel">Note: </span>b Al. add. <span style="font-style:italic">moriens</span>.</div><div class="pagebreak" id="index.xml-pb-d30e393">[Page 800]</div><div><span class="fragment"><div class="lg"><span class="">PLSection A</span><div class="l">Prato concidit herbido.</div><div class="l">85 Quam multis foliis silva cadentibus</div><div class="l">Nudatur gelidis tacta aquilonibus,</div><div class="l">Quam densis fluitant velleribus nives</div><div class="l">Tam crebrae pecudum neces.</div><div class="l">Nunc totum tegitur funeribus solum,</div><div class="l">90 Inflantur tumidis corpora ventribus,</div><div class="l">Albent lividulis lumina nubibus,</div><div class="l">Tenso crura rigent pede.</div><div class="l">Jam circum volitant agmina tristium,</div><div class="l">Dirarumque avium, jamque canum greges</div><div class="l">95 Insistunt laceris visceribus frui.</div><div class="l">Heu, cur non etiam meis!</div><div class="l">Quidnam, quaeso, quid est, quod vario modo</div><div class="l">Fatum triste necis transilit alteros,</div><span class="">PLSection B</span><div class="l">Affligitque alios? en tibi Tityrus</div><div class="l">100 Salvo laetus agit grege.</div><div class="l">Ipsum contueor. Dic age, Tityre,</div><div class="l">Quis te subripruit cladibus his Deus,</div><div class="l">Ut pestes pecudum, quae populata sit</div><div class="l">Vicinos, tibi nulla sit?</div></div></span></div><p>TITYRUS.</p><div><span class="fragment"><div class="lg"><div class="l">105 Signum quod perhibent esse Crucis Dei :</div><div class="l">Magnis qui colitur solus in urbibus</div><div class="l">Christus, perpetui gloria Numinis,</div><div class="l">Cujus filius unicus.</div><div class="l">Hoc signum mediis frontibus additum.</div><div class="l">110 Cunctarum pecudum certa salus fuit.</div><div class="l">Sic vero Deus hoc nomine praepotens</div><div class="l">Salvator vocitatus est.</div><span class="">PLSection C</span><div class="l">Fugit continuo saeva Ines greges :</div><div class="l">Morbis nil licuit. Si tamen hunc Deum</div><div class="l">115 Exorare velis : credere sufficit.</div><div class="l">Vocum <sup>c</sup> sola fides juvat.</div><div class="l">Non ullis madida est ara cruoribus,</div><div class="l">Nec morbus pecudum caede repellitur,</div><div class="l">Sed simplex animi purificatio</div><div class="l">120 Optatis fruitur bonis.</div></div></span></div><p>AEGON&gt;</p><div><span class="fragment"><div class="lg"><div class="l">Haec si certa probas, Tityre, nil moror,</div><div class="l">Quia veris famuler relligionibus.</div><div class="l">Errorem veterem diffugiam libens :</div><div class="l">Nam fallax, et inanis est.</div><div class="l">125 Atque jam properat mens mea visere</div><span class="">PLSection D</span><div class="l">Summi templa Dei : quin age, Bucule,</div><div class="l">Non longam pariter congredimur viam,</div><div class="l">Christi et <sup>d</sup> numen agnoscimus.</div><div class="l">Et me consiliis jungite prosperis :</div><div class="l">130 Nam cur addubitem, quin homini quoque</div><div class="l">Signum prosit idem perpete saeculo,</div><div class="l">Quo vis morbida vincitur?</div></div></span></div><div class="note" id="Note3"><span class="noteLabel">Note: </span>c An <span style="font-style:italic">votum?</span></div><div class="note" id="Note4"><span class="noteLabel">Note: </span>d Al. <span style="font-style:italic">Numina noscimus</span>.</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:14:57Z.
	       SAXON HE 9.8.0.5.
		 --></address></div></body></html>