<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">FAUSTUNI PRESBYTERI FIDES, THEODOSIO IMPERATORI OBLATA, IN CODICEM CANONUM ET CONSTITUTORUM ECCLESIAE ROMANAE RECEPTA.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">FAUSTUNI PRESBYTERI FIDES, THEODOSIO IMPERATORI OBLATA, IN CODICEM CANONUM ET CONSTITUTORUM ECCLESIAE ROMANAE RECEPTA.</span></span></h2><p><span class="">PLSection C</span> Sufficiebat fides conscripta apud Nicaeam adver- sus haeresim Arianam : sed quia pravo ingenio qui- dam sub illius fidei confessione impia verba commu- tant <sup>1</sup>, nobis invidiam facientes, quod veluti haeresim Sabellii tueamur; paucis et contra Sabellium primae fidei confessione signamus, et contra hos qui sub no- mine catholicae fidei impia verba defendunt, dicentes tres esse substantias; cum semper catholica fides unam substantiam Patris et Filii et Spiritus sancti confessa sit.</p><p>Nos Patrem credimus, qui non sit Filius, sed habeat Filium de se sine initio genitum, non factum; et Filium credimus, qui non sit Pater, sed habeat patrem, de quo sit genitus, non factus; et Spiritum sanctum credimus, qui sit vere Spiritus Dei. Unde et divinae Trinitatis unam substantiam confitemur; <span class="">PLSection C</span> quin qualis esi Pater secundum substantiam; talem genuit et Filium : et Spiritus sanctus, non creatura exsistens, sed Spiritus Dei, non est alienus a substantia Patris et Fili; sed est ejusdem et ipse substantiae cum Patre et Filio, sicut ejusdem deitatis. Nam qui nos putant esse Apollinaristas, sciant quod non minus Apollinaris haeresim exsecramur quam Aria- nam. Miramur autem illos catholicos probari posse, qui Pati is et Filii et Spiritus sancti tres substantias confitentur. Sed et si dicunt, non se credere Filium Dei, aut Spiritum sanctum creaturam, tamen contra <sup>2</sup> impiam fidem sentiunt, cum dicunt tres esse sub- stantias : consequens est enim, ut tres deos confi- teantur, qui tres substantias confitentur. Quam vocem semper Catholici exsecrati sunt. <span class="note" id="Note1"><span class="noteLabel">Note: </span><sup>1</sup> Cod. Thuan. <span style="font-style:italic">miscent</span>. Al. <span style="font-style:italic">commiscent</span>.</span> <span class="note" id="Note2"><span class="noteLabel">Note: </span><sup>2</sup> Sic edit. At legendum videtur <span style="font-style:italic">piam</span>.</span></p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a>Â </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:55:55Z.
	       SAXON HE 9.8.0.5.
		 --></address></div></body></html>