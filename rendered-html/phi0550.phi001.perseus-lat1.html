<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>De Rerum Natura</title><meta name="author" content="Lucretius" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="De Rerum Natura" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">De Rerum Natura</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head">Liber Primus</span></h3><span class="">card 1</span><div class="l">Aeneadum genetrix, hominum divomque voluptas,</div><div class="l">alma Venus, caeli subter labentia signa</div><div class="l">quae mare navigerum, quae terras frugiferentis</div><div class="l">concelebras, per te quoniam genus omne animantum</div><div class="l">concipitur visitque exortum lumina solis:</div><div class="l">te, dea, te fugiunt venti, te nubila caeli</div><div class="l">adventumque tuum, tibi suavis daedala tellus</div><div class="l">summittit flores, tibi rident aequora ponti</div><div class="l">placatumque nitet diffuso lumine caelum.</div><div class="l">nam simul ac species patefactast verna diei</div><div class="l">et reserata viget genitabilis aura favoni,</div><div class="l">aeriae primum volucris te, diva, tuumque</div><div class="l">significant initum perculsae corda tua vi.</div><div class="l">inde ferae pecudes persultant pabula laeta</div><div class="l">et rapidos tranant amnis: ita capta lepore</div><div class="l">te sequitur cupide quo quamque inducere pergis.</div><div class="l">denique per maria ac montis fluviosque rapacis</div><div class="l">frondiferasque domos avium camposque virentis</div><div class="l">omnibus incutiens blandum per pectora amorem</div><div class="l">efficis ut cupide generatim saecla propagent.</div><div class="l">quae quoniam rerum naturam sola gubernas</div><div class="l">nec sine te quicquam dias in luminis oras</div><div class="l">exoritur neque fit laetum neque amabile quicquam,</div><div class="l">te sociam studeo scribendis versibus esse,</div><div class="l">quos ego de rerum natura pangere conor</div><div class="l">Memmiadae nostro, quem tu, dea, tempore in omni</div><div class="l">omnibus ornatum voluisti excellere rebus.</div><div class="l">quo magis aeternum da dictis, diva, leporem.</div><div class="l">effice ut interea fera moenera militiai</div><div class="l">per maria ac terras omnis sopita quiescant;</div><div class="l">nam tu sola potes tranquilla pace iuvare</div><div class="l">mortalis, quoniam belli fera moenera Mavors</div><div class="l">armipotens regit, in gremium qui saepe tuum se</div><div class="l">reiicit aeterno devictus vulnere amoris,</div><div class="l">atque ita suspiciens tereti cervice reposta</div><div class="l">pascit amore avidos inhians in te, dea, visus</div><div class="l">eque tuo pendet resupini spiritus ore.</div><div class="l">hunc tu, diva, tuo recubantem corpore sancto</div><div class="l">circum fusa super, suavis ex ore loquellas</div><div class="l">funde petens placidam Romanis, incluta, pacem;</div><div class="l">nam neque nos agere hoc patriai tempore iniquo</div><div class="l">possumus aequo animo nec Memmi clara propago</div><div class="l">talibus in rebus communi desse saluti.</div><div class="l">omnis enim per se divum natura necessest</div><div class="l">immortali aevo summa cum pace fruatur</div><div class="l">semota ab nostris rebus seiunctaque longe;</div><div class="l">nam privata dolore omni, privata periclis,</div><div class="l">ipsa suis pollens opibus, nihil indiga nostri,</div><div class="l">nec bene promeritis capitur nec tangitur ira.</div><span class="">card 50</span><div class="l">Quod super est, vacuas auris animumque sagacem</div><div class="l">semotum a curis adhibe veram ad rationem,</div><div class="l">ne mea dona tibi studio disposta fideli,</div><div class="l">intellecta prius quam sint, contempta relinquas.</div><div class="l">nam tibi de summa caeli ratione deumque</div><div class="l">disserere incipiam et rerum primordia pandam,</div><div class="l">unde omnis natura creet res, auctet alatque,</div><div class="l">quove eadem rursum natura perempta resolvat,</div><div class="l">quae nos materiem et genitalia corpora rebus</div><div class="l">reddunda in ratione vocare et semina rerum</div><div class="l">appellare suemus et haec eadem usurpare</div><div class="l">corpora prima, quod ex illis sunt omnia primis.</div><span class="">card 62</span><div class="l">Humana ante oculos foede cum vita iaceret</div><div class="l">in terris oppressa gravi sub religione,</div><div class="l">quae caput a caeli regionibus ostendebat</div><div class="l">horribili super aspectu mortalibus instans,</div><div class="l">primum Graius homo mortalis tollere contra</div><div class="l">est oculos ausus primusque obsistere contra;</div><div class="l">quem neque fama deum nec fulmina nec minitanti</div><div class="l">murmure compressit caelum, sed eo magis acrem</div><div class="l">inritat animi virtutem, effringere ut arta</div><div class="l">naturae primus portarum claustra cupiret.</div><div class="l">ergo vivida vis animi pervicit et extra</div><div class="l">processit longe flammantia moenia mundi</div><div class="l">atque omne immensum peragravit mente animoque,</div><div class="l">unde refert nobis victor quid possit oriri,</div><div class="l">quid nequeat, finita potestas denique cuique</div><div class="l">qua nam sit ratione atque alte terminus haerens.</div><div class="l">quare religio pedibus subiecta vicissim</div><div class="l">opteritur, nos exaequat victoria caelo.</div><span class="">card 80</span><div class="l">Illud in his rebus vereor, ne forte rearis</div><div class="l">impia te rationis inire elementa viamque</div><div class="l">indugredi sceleris. quod contra saepius illa</div><div class="l">religio peperit scelerosa atque impia facta.</div><div class="l">Aulide quo pacto Triviai virginis aram</div><div class="l">Iphianassai turparunt sanguine foede</div><div class="l">ductores Danaum delecti, prima virorum.</div><div class="l">cui simul infula virgineos circum data comptus</div><div class="l">ex utraque pari malarum parte profusast,</div><div class="l">et maestum simul ante aras adstare parentem</div><div class="l">sensit et hunc propter ferrum celare ministros</div><div class="l">aspectuque suo lacrimas effundere civis,</div><div class="l">muta metu terram genibus summissa petebat.</div><div class="l">nec miserae prodesse in tali tempore quibat,</div><div class="l">quod patrio princeps donarat nomine regem;</div><div class="l">nam sublata virum manibus tremibundaque ad aras</div><div class="l">deductast, non ut sollemni more sacrorum</div><div class="l">perfecto posset claro comitari Hymenaeo,</div><div class="l">sed casta inceste nubendi tempore in ipso</div><div class="l">hostia concideret mactatu maesta parentis,</div><div class="l">exitus ut classi felix faustusque daretur.</div><div class="l">tantum religio potuit suadere malorum.</div><span class="">card 102</span><div class="l">Tutemet a nobis iam quovis tempore vatum</div><div class="l">terriloquis victus dictis desciscere quaeres.</div><div class="l">quippe etenim quam multa tibi iam fingere possunt</div><div class="l">somnia, quae vitae rationes vertere possint</div><div class="l">fortunasque tuas omnis turbare timore!</div><div class="l">et merito; nam si certam finem esse viderent</div><div class="l">aerumnarum homines, aliqua ratione valerent</div><div class="l">religionibus atque minis obsistere vatum.</div><div class="l">nunc ratio nulla est restandi, nulla facultas,</div><div class="l">aeternas quoniam poenas in morte timendum.</div><div class="l">ignoratur enim quae sit natura animai,</div><div class="l">nata sit an contra nascentibus insinuetur</div><div class="l">et simul intereat nobiscum morte dirempta</div><div class="l">an tenebras Orci visat vastasque lacunas</div><div class="l">an pecudes alias divinitus insinuet se,</div><div class="l">Ennius ut noster cecinit, qui primus amoeno</div><div class="l">detulit ex Helicone perenni fronde coronam,</div><div class="l">per gentis Italas hominum quae clara clueret;</div><div class="l">etsi praeterea tamen esse Acherusia templa</div><div class="l">Ennius aeternis exponit versibus edens,</div><div class="l">quo neque permaneant animae neque corpora nostra,</div><div class="l">sed quaedam simulacra modis pallentia miris;</div><div class="l">unde sibi exortam semper florentis Homeri</div><div class="l">commemorat speciem lacrimas effundere salsas</div><div class="l">coepisse et rerum naturam expandere dictis.</div><div class="l">qua propter bene cum superis de rebus habenda</div><div class="l">nobis est ratio, solis lunaeque meatus</div><div class="l">qua fiant ratione, et qua vi quaeque gerantur</div><div class="l">in terris, tunc cum primis ratione sagaci</div><div class="l">unde anima atque animi constet natura videndum,</div><div class="l">et quae res nobis vigilantibus obvia mentes</div><div class="l">terrificet morbo adfectis somnoque sepultis,</div><div class="l">cernere uti videamur eos audireque coram,</div><div class="l">morte obita quorum tellus amplectitur ossa.</div><span class="">card 136</span><div class="l">Nec me animi fallit Graiorum obscura reperta</div><div class="l">difficile inlustrare Latinis versibus esse,</div><div class="l">multa novis verbis praesertim cum sit agendum</div><div class="l">propter egestatem linguae et rerum novitatem;</div><div class="l">sed tua me virtus tamen et sperata voluptas</div><div class="l">suavis amicitiae quemvis efferre laborem</div><div class="l">suadet et inducit noctes vigilare serenas</div><div class="l">quaerentem dictis quibus et quo carmine demum</div><div class="l">clara tuae possim praepandere lumina menti,</div><div class="l">res quibus occultas penitus convisere possis.</div><span class="">card 146</span><div class="l">hunc igitur terrorem animi tenebrasque necessest</div><div class="l">non radii solis neque lucida tela diei</div><div class="l">discutiant, sed naturae species ratioque.</div><div class="l">Principium cuius hinc nobis exordia sumet,</div><div class="l">nullam rem e nihilo gigni divinitus umquam.</div><div class="l">quippe ita formido mortalis continet omnis,</div><div class="l">quod multa in terris fieri caeloque tuentur,</div><div class="l">quorum operum causas nulla ratione videre</div><div class="l">possunt ac fieri divino numine rentur.</div><div class="l">quas ob res ubi viderimus nil posse creari</div><div class="l">de nihilo, tum quod sequimur iam rectius inde</div><div class="l">perspiciemus, et unde queat res quaeque creari</div><div class="l">et quo quaeque modo fiant opera sine divom.</div><div class="l">Nam si de nihilo fierent, ex omnibus rebus</div><div class="l">omne genus nasci posset, nil semine egeret.</div><div class="l">e mare primum homines, e terra posset oriri</div><div class="l">squamigerum genus et volucres erumpere caelo;</div><div class="l">armenta atque aliae pecudes, genus omne ferarum,</div><div class="l">incerto partu culta ac deserta tenerent.</div><div class="l">nec fructus idem arboribus constare solerent,</div><div class="l">sed mutarentur, ferre omnes omnia possent.</div><div class="l">quippe ubi non essent genitalia corpora cuique,</div><div class="l">qui posset mater rebus consistere certa?</div><div class="l">at nunc seminibus quia certis quaeque creantur,</div><div class="l">inde enascitur atque oras in luminis exit,</div><div class="l">materies ubi inest cuiusque et corpora prima;</div><div class="l">atque hac re nequeunt ex omnibus omnia gigni,</div><div class="l">quod certis in rebus inest secreta facultas.</div><div class="l">Praeterea cur vere rosam, frumenta calore,</div><div class="l">vites autumno fundi suadente videmus,</div><div class="l">si non, certa suo quia tempore semina rerum</div><div class="l">cum confluxerunt, patefit quod cumque creatur,</div><div class="l">dum tempestates adsunt et vivida tellus</div><div class="l">tuto res teneras effert in luminis oras?</div><div class="l">quod si de nihilo fierent, subito exorerentur</div><div class="l">incerto spatio atque alienis partibus anni,</div><div class="l">quippe ubi nulla forent primordia, quae genitali</div><div class="l">concilio possent arceri tempore iniquo.</div><span class="">card 185</span><div class="l">Nec porro augendis rebus spatio foret usus</div><div class="l">seminis ad coitum, si e nilo crescere possent;</div><div class="l">nam fierent iuvenes subito ex infantibus parvis</div><div class="l">e terraque exorta repente arbusta salirent.</div><div class="l">quorum nil fieri manifestum est, omnia quando</div><div class="l">paulatim crescunt, ut par est semine certo,</div><div class="l">crescentesque genus servant; ut noscere possis</div><div class="l">quicque sua de materia grandescere alique.</div><div class="l">Huc accedit uti sine certis imbribus anni</div><div class="l">laetificos nequeat fetus submittere tellus</div><div class="l">nec porro secreta cibo natura animantum</div><div class="l">propagare genus possit vitamque tueri;</div><div class="l">ut potius multis communia corpora rebus</div><div class="l">multa putes esse, ut verbis elementa videmus,</div><div class="l">quam sine principiis ullam rem existere posse.</div><div class="l">Denique cur homines tantos natura parare</div><div class="l">non potuit, pedibus qui pontum per vada possent</div><div class="l">transire et magnos manibus divellere montis</div><div class="l">multaque vivendo vitalia vincere saecla,</div><div class="l">si non, materies quia rebus reddita certast</div><div class="l">gignundis, e qua constat quid possit oriri?</div><span class="">card 205</span><div class="l">nil igitur fieri de nilo posse fatendumst,</div><div class="l">semine quando opus est rebus, quo quaeque creatae</div><div class="l">aeris in teneras possint proferrier auras.</div><div class="l">Postremo quoniam incultis praestare videmus</div><div class="l">culta loca et manibus melioris reddere fetus,</div><div class="l">esse videlicet in terris primordia rerum</div><div class="l">quae nos fecundas vertentes vomere glebas</div><div class="l">terraique solum subigentes cimus ad ortus;</div><div class="l">quod si nulla forent, nostro sine quaeque labore</div><div class="l">sponte sua multo fieri meliora videres.</div><div class="l">Huc accedit uti quicque in sua corpora rursum</div><div class="l">dissoluat natura neque ad nihilum interemat res.</div><div class="l">nam siquid mortale e cunctis partibus esset,</div><div class="l">ex oculis res quaeque repente erepta periret;</div><div class="l">nulla vi foret usus enim, quae partibus eius</div><div class="l">discidium parere et nexus exsolvere posset.</div><div class="l">quod nunc, aeterno quia constant semine quaeque,</div><div class="l">donec vis obiit, quae res diverberet ictu</div><div class="l">aut intus penetret per inania dissoluatque,</div><div class="l">nullius exitium patitur natura videri.</div><div class="l">Praeterea quae cumque vetustate amovet aetas,</div><div class="l">si penitus peremit consumens materiem omnem,</div><div class="l">unde animale genus generatim in lumina vitae</div><div class="l">redducit Venus, aut redductum daedala tellus</div><div class="l">unde alit atque auget generatim pabula praebens?</div><div class="l">unde mare ingenuei fontes externaque longe</div><div class="l">flumina suppeditant? unde aether sidera pascit?</div><div class="l">omnia enim debet, mortali corpore quae sunt,</div><div class="l">infinita aetas consumpse ante acta diesque.</div><div class="l">quod si in eo spatio atque ante acta aetate fuere</div><div class="l">e quibus haec rerum consistit summa refecta,</div><div class="l">inmortali sunt natura praedita certe.</div><div class="l">haud igitur possunt ad nilum quaeque reverti.</div><span class="">card 238</span><div class="l">Denique res omnis eadem vis causaque volgo</div><div class="l">conficeret, nisi materies aeterna teneret,</div><div class="l">inter se nexus minus aut magis indupedita;</div><div class="l">tactus enim leti satis esset causa profecto,</div><div class="l">quippe ubi nulla forent aeterno corpore, quorum</div><div class="l">contextum vis deberet dissolvere quaeque.</div><div class="l">at nunc, inter se quia nexus principiorum</div><div class="l">dissimiles constant aeternaque materies est,</div><div class="l">incolumi remanent res corpore, dum satis acris</div><div class="l">vis obeat pro textura cuiusque reperta.</div><div class="l">haud igitur redit ad nihilum res ulla, sed omnes</div><div class="l">discidio redeunt in corpora materiai.</div><div class="l">postremo pereunt imbres, ubi eos pater aether</div><div class="l">in gremium matris terrai praecipitavit;</div><div class="l">at nitidae surgunt fruges ramique virescunt</div><div class="l">arboribus, crescunt ipsae fetuque gravantur.</div><div class="l">hinc alitur porro nostrum genus atque ferarum,</div><div class="l">hinc laetas urbes pueris florere videmus</div><div class="l">frondiferasque novis avibus canere undique silvas,</div><div class="l">hinc fessae pecudes pinguis per pabula laeta</div><div class="l">corpora deponunt et candens lacteus umor</div><div class="l">uberibus manat distentis, hinc nova proles</div><div class="l">artubus infirmis teneras lasciva per herbas</div><div class="l">ludit lacte mero mentes perculsa novellas.</div><div class="l">haud igitur penitus pereunt quaecumque videntur,</div><div class="l">quando alit ex alio reficit natura nec ullam</div><div class="l">rem gigni patitur nisi morte adiuta aliena.</div><div class="l">Nunc age, res quoniam docui non posse creari</div><div class="l">de nihilo neque item genitas ad nil revocari,</div><div class="l">ne qua forte tamen coeptes diffidere dictis,</div><div class="l">quod nequeunt oculis rerum primordia cerni,</div><div class="l">accipe praeterea quae corpora tute necessest</div><div class="l">confiteare esse in rebus nec posse videri.</div><div class="l">Principio venti vis verberat incita corpus</div><div class="l">ingentisque ruit navis et nubila differt,</div><div class="l">inter dum rapido percurrens turbine campos</div><div class="l">arboribus magnis sternit montisque supremos</div><div class="l">silvifragis vexat flabris: ita perfurit acri</div><div class="l">cum fremitu saevitque minaci murmure pontus.</div><div class="l">sunt igitur venti ni mirum corpora caeca,</div><div class="l">quae mare, quae terras, quae denique nubila caeli</div><div class="l">verrunt ac subito vexantia turbine raptant,</div><div class="l">nec ratione fluunt alia stragemque propagant</div><div class="l">et cum mollis aquae fertur natura repente</div><div class="l">flumine abundanti, quam largis imbribus auget</div><div class="l">montibus ex altis magnus decursus aquai</div><div class="l">fragmina coniciens silvarum arbustaque tota,</div><div class="l">nec validi possunt pontes venientis aquai</div><div class="l">vim subitam tolerare: ita magno turbidus imbri</div><div class="l">molibus incurrit validis cum viribus amnis,</div><div class="l">dat sonitu magno stragem volvitque sub undis</div><div class="l">grandia saxa, ruit qua quidquid fluctibus obstat.</div><div class="l">sic igitur debent venti quoque flamina ferri,</div><div class="l">quae vel uti validum cum flumen procubuere</div><div class="l">quam libet in partem, trudunt res ante ruuntque</div><div class="l">impetibus crebris, inter dum vertice torto</div><div class="l">corripiunt rapidique rotanti turbine portant.</div><div class="l">quare etiam atque etiam sunt venti corpora caeca,</div><div class="l">quandoquidem factis et moribus aemula magnis</div><div class="l">amnibus inveniuntur, aperto corpore qui sunt.</div><div class="l">Tum porro varios rerum sentimus odores</div><div class="l">nec tamen ad naris venientis cernimus umquam</div><div class="l">nec calidos aestus tuimur nec frigora quimus</div><div class="l">usurpare oculis nec voces cernere suemus;</div><div class="l">quae tamen omnia corporea constare necessest</div><div class="l">natura, quoniam sensus inpellere possunt;</div><div class="l">tangere enim et tangi, nisi corpus, nulla potest res.</div><div class="l">Denique fluctifrago suspensae in litore vestis</div><div class="l">uvescunt, eaedem dispansae in sole serescunt.</div><div class="l">at neque quo pacto persederit umor aquai</div><div class="l">visumst nec rursum quo pacto fugerit aestu.</div><div class="l">in parvas igitur partis dispergitur umor,</div><div class="l">quas oculi nulla possunt ratione videre.</div><div class="l">quin etiam multis solis redeuntibus annis</div><div class="l">anulus in digito subter tenuatur habendo,</div><div class="l">stilicidi casus lapidem cavat, uncus aratri</div><div class="l">ferreus occulte decrescit vomer in arvis,</div><div class="l">strataque iam volgi pedibus detrita viarum</div><div class="l">saxea conspicimus; tum portas propter aena</div><div class="l">signa manus dextras ostendunt adtenuari</div><div class="l">saepe salutantum tactu praeterque meantum.</div><div class="l">haec igitur minui, cum sint detrita, videmus.</div><div class="l">sed quae corpora decedant in tempore quoque,</div><div class="l">invida praeclusit speciem natura videndi.</div><div class="l">Postremo quae cumque dies naturaque rebus</div><div class="l">paulatim tribuit moderatim crescere cogens,</div><div class="l">nulla potest oculorum acies contenta tueri,</div><div class="l">nec porro quae cumque aevo macieque senescunt,</div><div class="l">nec, mare quae impendent, vesco sale saxa peresa</div><div class="l">quid quoque amittant in tempore cernere possis.</div><div class="l">corporibus caecis igitur natura gerit res.</div><span class="">card 329</span><div class="l">Nec tamen undique corporea stipata tenentur</div><div class="l">omnia natura; namque est in rebus inane.</div><div class="l">quod tibi cognosse in multis erit utile rebus</div><div class="l">nec sinet errantem dubitare et quaerere semper</div><div class="l">de summa rerum et nostris diffidere dictis.</div><div class="l">qua propter locus est intactus inane vacansque.</div><div class="l">quod si non esset, nulla ratione moveri</div><div class="l">res possent; namque officium quod corporis exstat,</div><div class="l">officere atque obstare, id in omni tempore adesset</div><div class="l">omnibus; haud igitur quicquam procedere posset,</div><div class="l">principium quoniam cedendi nulla daret res.</div><div class="l">at nunc per maria ac terras sublimaque caeli</div><div class="l">multa modis multis varia ratione moveri</div><div class="l">cernimus ante oculos, quae, si non esset inane,</div><div class="l">non tam sollicito motu privata carerent</div><div class="l">quam genita omnino nulla ratione fuissent,</div><div class="l">undique materies quoniam stipata quiesset.</div><div class="l">Praeterea quamvis solidae res esse putentur,</div><div class="l">hinc tamen esse licet raro cum corpore cernas.</div><div class="l">in saxis ac speluncis permanat aquarum</div><div class="l">liquidus umor et uberibus flent omnia guttis.</div><div class="l">dissipat in corpus sese cibus omne animantum;</div><div class="l">crescunt arbusta et fetus in tempore fundunt,</div><div class="l">quod cibus in totas usque ab radicibus imis</div><div class="l">per truncos ac per ramos diffunditur omnis.</div><div class="l">inter saepta meant voces et clausa domorum</div><div class="l">transvolitant, rigidum permanat frigus ad ossa.</div><div class="l">quod nisi inania sint, qua possent corpora quaeque</div><div class="l">transire, haud ulla fieri ratione videres.</div><div class="l">Denique cur alias aliis praestare videmus</div><div class="l">pondere res rebus nihilo maiore figura?</div><div class="l">nam si tantundemst in lanae glomere quantum</div><div class="l">corporis in plumbo est, tantundem pendere par est,</div><div class="l">corporis officiumst quoniam premere omnia deorsum,</div><div class="l">contra autem natura manet sine pondere inanis.</div><div class="l">ergo quod magnumst aeque leviusque videtur,</div><div class="l">ni mirum plus esse sibi declarat inanis;</div><div class="l">at contra gravius plus in se corporis esse</div><div class="l">dedicat et multo vacui minus intus habere.</div><div class="l">est igitur ni mirum id quod ratione sagaci</div><div class="l">quaerimus, admixtum rebus, quod inane vocamus.</div><span class="">card 370</span><div class="l">Illud in his rebus ne te deducere vero</div><div class="l">possit, quod quidam fingunt, praecurrere cogor.</div><div class="l">cedere squamigeris latices nitentibus aiunt</div><div class="l">et liquidas aperire vias, quia post loca pisces</div><div class="l">linquant, quo possint cedentes confluere undae;</div><div class="l">sic alias quoque res inter se posse moveri</div><div class="l">et mutare locum, quamvis sint omnia plena.</div><div class="l">scilicet id falsa totum ratione receptumst.</div><div class="l">nam quo squamigeri poterunt procedere tandem,</div><div class="l">ni spatium dederint latices? concedere porro</div><div class="l">quo poterunt undae, cum pisces ire nequibunt?</div><div class="l">aut igitur motu privandumst corpora quaeque</div><div class="l">aut esse admixtum dicundumst rebus inane,</div><div class="l">unde initum primum capiat res quaeque movendi.</div><div class="l">Postremo duo de concursu corpora lata</div><div class="l">si cita dissiliant, nempe aer omne necessest,</div><div class="l">inter corpora quod fiat, possidat inane.</div><div class="l">is porro quamvis circum celerantibus auris</div><div class="l">confluat, haud poterit tamen uno tempore totum</div><div class="l">compleri spatium; nam primum quemque necessest</div><div class="l">occupet ille locum, deinde omnia possideantur.</div><div class="l">quod si forte aliquis, cum corpora dissiluere,</div><div class="l">tum putat id fieri quia se condenseat aer,</div><div class="l">errat; nam vacuum tum fit quod non fuit ante</div><div class="l">et repletur item vacuum quod constitit ante,</div><div class="l">nec tali ratione potest denserier aer</div><div class="l">nec, si iam posset, sine inani posset, opinor,</div><div class="l">ipse in se trahere et partis conducere in unum.</div><div class="l">Qua propter, quamvis causando multa moreris,</div><div class="l">esse in rebus inane tamen fateare necessest.</div><div class="l">multaque praeterea tibi possum commemorando</div><div class="l">argumenta fidem dictis conradere nostris.</div><div class="l">verum animo satis haec vestigia parva sagaci</div><div class="l">sunt, per quae possis cognoscere cetera tute.</div><div class="l">namque canes ut montivagae persaepe ferai</div><div class="l">naribus inveniunt intectas fronde quietes,</div><div class="l">cum semel institerunt vestigia certa viai,</div><div class="l">sic alid ex alio per te tute ipse videre</div><div class="l">talibus in rebus poteris caecasque latebras</div><div class="l">insinuare omnis et verum protrahere inde.</div><div class="l">quod si pigraris paulumve recesseris ab re,</div><div class="l">hoc tibi de plano possum promittere, Memmi:</div><div class="l">usque adeo largos haustus e fontibus magnis</div><div class="l">lingua meo suavis diti de pectore fundet,</div><div class="l">ut verear ne tarda prius per membra senectus</div><div class="l">serpat et in nobis vitai claustra resolvat,</div><div class="l">quam tibi de quavis una re versibus omnis</div><div class="l">argumentorum sit copia missa per auris.</div><span class="">card 418</span><div class="l">Sed nunc ut repetam coeptum pertexere dictis,</div><div class="l">omnis ut est igitur per se natura duabus</div><div class="l">constitit in rebus; nam corpora sunt et inane,</div><div class="l">haec in quo sita sunt et qua diversa moventur.</div><div class="l">corpus enim per se communis dedicat esse</div><div class="l">sensus; cui nisi prima fides fundata valebit,</div><div class="l">haut erit occultis de rebus quo referentes</div><div class="l">confirmare animi quicquam ratione queamus.</div><div class="l">tum porro locus ac spatium, quod inane vocamus,</div><div class="l">si nullum foret, haut usquam sita corpora possent</div><div class="l">esse neque omnino quoquam diversa meare;</div><div class="l">id quod iam supera tibi paulo ostendimus ante.</div><div class="l">praeterea nihil est quod possis dicere ab omni</div><div class="l">corpore seiunctum secretumque esse ab inani,</div><div class="l">quod quasi tertia sit numero natura reperta.</div><div class="l">nam quod cumque erit, esse aliquid debebit id ipsum</div><div class="l">augmine vel grandi vel parvo denique, dum sit;</div><div class="l">cui si tactus erit quamvis levis exiguusque,</div><div class="l">corporis augebit numerum summamque sequetur;</div><div class="l">sin intactile erit, nulla de parte quod ullam</div><div class="l">rem prohibere queat per se transire meantem,</div><div class="l">scilicet hoc id erit, vacuum quod inane vocamus.</div><div class="l">Praeterea per se quod cumque erit, aut faciet quid</div><div class="l">aut aliis fungi debebit agentibus ipsum</div><div class="l">aut erit ut possint in eo res esse gerique.</div><div class="l">at facere et fungi sine corpore nulla potest res</div><div class="l">nec praebere locum porro nisi inane vacansque.</div><div class="l">ergo praeter inane et corpora tertia per se</div><div class="l">nulla potest rerum in numero natura relinqui,</div><div class="l">nec quae sub sensus cadat ullo tempore nostros</div><div class="l">nec ratione animi quam quisquam possit apisci.</div><div class="l">Nam quae cumque cluent, aut his coniuncta duabus</div><div class="l">rebus ea invenies aut horum eventa videbis.</div><div class="l">coniunctum est id quod nusquam sine permitiali</div><div class="l">discidio potis est seiungi seque gregari,</div><div class="l">pondus uti saxis, calor ignis, liquor aquai,</div><div class="l">tactus corporibus cunctis, intactus inani.</div><div class="l">servitium contra paupertas divitiaeque,</div><div class="l">libertas bellum concordia cetera quorum</div><div class="l">adventu manet incolumis natura abituque,</div><div class="l">haec soliti sumus, ut par est, eventa vocare.</div><div class="l">tempus item per se non est, sed rebus ab ipsis</div><div class="l">consequitur sensus, transactum quid sit in aevo,</div><div class="l">tum quae res instet, quid porro deinde sequatur;</div><div class="l">nec per se quemquam tempus sentire fatendumst</div><div class="l">semotum ab rerum motu placidaque quiete.</div><div class="l">denique Tyndaridem raptam belloque subactas</div><div class="l">Troiiugenas gentis cum dicunt esse, videndumst</div><div class="l">ne forte haec per se cogant nos esse fateri,</div><div class="l">quando ea saecla hominum, quorum haec eventa fuerunt,</div><div class="l">inrevocabilis abstulerit iam praeterita aetas;</div><div class="l">namque aliud terris, aliud regionibus ipsis</div><div class="l">eventum dici poterit quod cumque erit actum.</div><div class="l">denique materies si rerum nulla fuisset</div><div class="l">nec locus ac spatium, res in quo quaeque geruntur,</div><div class="l">numquam Tyndaridis forma conflatus amore</div><div class="l">ignis Alexandri Phrygio sub pectore gliscens</div><div class="l">clara accendisset saevi certamina belli</div><div class="l">nec clam durateus Troiianis Pergama partu</div><div class="l">inflammasset equos nocturno Graiiugenarum;</div><div class="l">perspicere ut possis res gestas funditus omnis</div><div class="l">non ita uti corpus per se constare neque esse</div><div class="l">nec ratione cluere eadem qua constet inane,</div><div class="l">sed magis ut merito possis eventa vocare</div><div class="l">corporis atque loci, res in quo quaeque gerantur.</div><span class="">card 483</span><div class="l">Corpora sunt porro partim primordia rerum,</div><div class="l">partim concilio quae constant principiorum.</div><div class="l">sed quae sunt rerum primordia, nulla potest vis</div><div class="l">stinguere; nam solido vincunt ea corpore demum.</div><div class="l">etsi difficile esse videtur credere quicquam</div><div class="l">in rebus solido reperiri corpore posse.</div><div class="l">transit enim fulmen caeli per saepta domorum</div><div class="l">clamor ut ac voces, ferrum candescit in igni</div><div class="l">dissiliuntque fero ferventi saxa vapore;</div><div class="l">cum labefactatus rigor auri solvitur aestu,</div><div class="l">tum glacies aeris flamma devicta liquescit;</div><div class="l">permanat calor argentum penetraleque frigus,</div><div class="l">quando utrumque manu retinentes pocula rite</div><div class="l">sensimus infuso lympharum rore superne.</div><div class="l">usque adeo in rebus solidi nihil esse videtur.</div><div class="l">sed quia vera tamen ratio naturaque rerum</div><div class="l">cogit, ades, paucis dum versibus expediamus</div><div class="l">esse ea quae solido atque aeterno corpore constent,</div><div class="l">semina quae rerum primordiaque esse docemus,</div><div class="l">unde omnis rerum nunc constet summa creata.</div><div class="l">Principio quoniam duplex natura duarum</div><div class="l">dissimilis rerum longe constare repertast,</div><div class="l">corporis atque loci, res in quo quaeque geruntur,</div><div class="l">esse utramque sibi per se puramque necessest.</div><div class="l">nam qua cumque vacat spatium, quod inane vocamus,</div><div class="l">corpus ea non est; qua porro cumque tenet se</div><div class="l">corpus, ea vacuum nequaquam constat inane.</div><div class="l">sunt igitur solida ac sine inani corpora prima.</div><div class="l">Praeterea quoniam genitis in rebus inanest,</div><div class="l">materiem circum solidam constare necessest;</div><div class="l">nec res ulla potest vera ratione probari</div><div class="l">corpore inane suo celare atque intus habere,</div><div class="l">si non, quod cohibet, solidum constare relinquas.</div><div class="l">id porro nihil esse potest nisi materiai</div><div class="l">concilium, quod inane queat rerum cohibere.</div><div class="l">materies igitur, solido quae corpore constat,</div><div class="l">esse aeterna potest, cum cetera dissoluantur.</div><div class="l">Tum porro si nil esset quod inane vocaret,</div><div class="l">omne foret solidum; nisi contra corpora certa</div><div class="l">essent quae loca complerent quae cumque tenerent</div><div class="l">omne quod est spatium, vacuum constaret inane.</div><div class="l">alternis igitur ni mirum corpus inani</div><div class="l">distinctum, quoniam nec plenum naviter extat</div><div class="l">nec porro vacuum; sunt ergo corpora certa,</div><div class="l">quae spatium pleno possint distinguere inane.</div><div class="l">haec neque dissolui plagis extrinsecus icta</div><div class="l">possunt nec porro penitus penetrata retexi</div><div class="l">nec ratione queunt alia temptata labare;</div><div class="l">id quod iam supra tibi paulo ostendimus ante.</div><div class="l">nam neque conlidi sine inani posse videtur</div><div class="l">quicquam nec frangi nec findi in bina secando</div><div class="l">nec capere umorem neque item manabile frigus</div><div class="l">nec penetralem ignem, quibus omnia conficiuntur.</div><div class="l">et quo quaeque magis cohibet res intus inane,</div><div class="l">tam magis his rebus penitus temptata labascit.</div><div class="l">ergo si solida ac sine inani corpora prima</div><div class="l">sunt ita uti docui, sint haec aeterna necessest.</div><div class="l">Praeterea nisi materies aeterna fuisset,</div><div class="l">antehac ad nihilum penitus res quaeque redissent</div><div class="l">de nihiloque renata forent quae cumque videmus.</div><div class="l">at quoniam supra docui nil posse creari</div><div class="l">de nihilo neque quod genitumst ad nil revocari,</div><div class="l">esse inmortali primordia corpore debent,</div><div class="l">dissolui quo quaeque supremo tempore possint,</div><div class="l">materies ut subpeditet rebus reparandis.</div><div class="l">sunt igitur solida primordia simplicitate</div><div class="l">nec ratione queunt alia servata per aevom</div><div class="l">ex infinito iam tempore res reparare.</div><span class="">card 551</span><div class="l">denique si nullam finem natura parasset</div><div class="l">frangendis rebus, iam corpora materiai</div><div class="l">usque redacta forent aevo frangente priore,</div><div class="l">ut nihil ex illis a certo tempore posset</div><div class="l">conceptum summum aetatis pervadere finem.</div><div class="l">nam quidvis citius dissolvi posse videmus</div><div class="l">quam rursus refici; qua propter longa diei</div><div class="l">infinita aetas ante acti temporis omnis</div><div class="l">quod fregisset adhuc disturbans dissoluensque,</div><div class="l">numquam relicuo reparari tempore posset.</div><div class="l">at nunc ni mirum frangendi reddita finis</div><div class="l">certa manet, quoniam refici rem quamque videmus</div><div class="l">et finita simul generatim tempora rebus</div><div class="l">stare, quibus possint aevi contingere florem.</div><div class="l">Huc accedit uti, solidissima materiai</div><div class="l">corpora cum constant, possint tamen omnia reddi,</div><div class="l">mollia quae fiunt, aer aqua terra vapores,</div><div class="l">quo pacto fiant et qua vi quaeque gerantur,</div><div class="l">admixtum quoniam semel est in rebus inane.</div><div class="l">at contra si mollia sint primordia rerum,</div><div class="l">unde queant validi silices ferrumque creari,</div><div class="l">non poterit ratio reddi; nam funditus omnis</div><div class="l">principio fundamenti natura carebit.</div><div class="l">sunt igitur solida pollentia simplicitate,</div><div class="l">quorum condenso magis omnia conciliatu</div><div class="l">artari possunt validasque ostendere viris.</div><div class="l">porro si nullast frangendis reddita finis</div><div class="l">corporibus, tamen ex aeterno tempore quaeque</div><div class="l">nunc etiam superare necessest corpora rebus,</div><div class="l">quae non dum clueant ullo temptata periclo.</div><div class="l">at quoniam fragili natura praedita constant,</div><div class="l">discrepat aeternum tempus potuisse manere</div><div class="l">innumerabilibus plagis vexata per aevom.</div><div class="l">Denique iam quoniam generatim reddita finis</div><div class="l">crescendi rebus constat vitamque tenendi,</div><div class="l">et quid quaeque queant per foedera naturai,</div><div class="l">quid porro nequeant, sancitum quando quidem extat,</div><div class="l">nec commutatur quicquam, quin omnia constant</div><div class="l">usque adeo, variae volucres ut in ordine cunctae</div><div class="l">ostendant maculas generalis corpore inesse,</div><div class="l">inmutabilis materiae quoque corpus habere</div><div class="l">debent ni mirum; nam si primordia rerum</div><div class="l">commutari aliqua possent ratione revicta,</div><div class="l">incertum quoque iam constet quid possit oriri,</div><div class="l">quid nequeat, finita potestas denique cuique</div><div class="l">qua nam sit ratione atque alte terminus haerens,</div><div class="l">nec totiens possent generatim saecla referre</div><div class="l">naturam mores victum motusque parentum.</div><span class="">card 599</span><div class="l">Tum porro quoniam est extremum quodque cacumen</div><div class="l">corporis illius, quod nostri cernere sensus</div><div class="l">iam nequeunt, id ni mirum sine partibus extat</div><div class="l">et minima constat natura nec fuit umquam</div><div class="l">per se secretum neque post hac esse valebit,</div><div class="l">alterius quoniamst ipsum pars primaque et una,</div><div class="l">inde aliae atque aliae similes ex ordine partes</div><div class="l">agmine condenso naturam corporis explent;</div><div class="l">quae quoniam per se nequeunt constare, necessest</div><div class="l">haerere unde queant nulla ratione revelli.</div><div class="l">sunt igitur solida primordia simplicitate,</div><div class="l">quae minimis stipata cohaerent partibus arte.</div><div class="l">non ex illorum conventu conciliata,</div><div class="l">sed magis aeterna pollentia simplicitate,</div><div class="l">unde neque avelli quicquam neque deminui iam</div><div class="l">concedit natura reservans semina rebus.</div><div class="l">Praeterea nisi erit minimum, parvissima quaeque</div><div class="l">corpora constabunt ex partibus infinitis,</div><div class="l">quippe ubi dimidiae partis pars semper habebit</div><div class="l">dimidiam partem nec res praefiniet ulla.</div><div class="l">ergo rerum inter summam minimamque quod escit,</div><div class="l">nil erit ut distet; nam quamvis funditus omnis</div><div class="l">summa sit infinita, tamen, parvissima quae sunt,</div><div class="l">ex infinitis constabunt partibus aeque.</div><div class="l">quod quoniam ratio reclamat vera negatque</div><div class="l">credere posse animum, victus fateare necessest</div><div class="l">esse ea quae nullis iam praedita partibus extent</div><div class="l">et minima constent natura. quae quoniam sunt,</div><div class="l">illa quoque esse tibi solida atque aeterna fatendum.</div><div class="l">Denique si minimas in partis cuncta resolvi</div><div class="l">cogere consuesset rerum natura creatrix,</div><div class="l">iam nihil ex illis eadem reparare valeret</div><div class="l">propterea quia, quae nullis sunt partibus aucta,</div><div class="l">non possunt ea quae debet genitalis habere</div><div class="l">materies, varios conexus pondera plagas</div><div class="l">concursus motus, per quas res quaeque geruntur.</div><span class="">card 635</span><div class="l">Quapropter qui materiem rerum esse putarunt</div><div class="l">ignem atque ex igni summam consistere solo,</div><div class="l">magno opere a vera lapsi ratione videntur.</div><div class="l">Heraclitus init quorum dux proelia primus,</div><div class="l">clarus <span class="add">⟨ob⟩</span> obscuram linguam magis inter inanis</div><div class="l">quamde gravis inter Graios, qui vera requirunt;</div><div class="l">omnia enim stolidi magis admirantur amantque,</div><div class="l">inversis quae sub verbis latitantia cernunt,</div><div class="l">veraque constituunt quae belle tangere possunt</div><div class="l">auris et lepido quae sunt fucata sonore.</div><div class="l">Nam cur tam variae res possent esse, requiro,</div><div class="l">ex uno si sunt igni puroque creatae?</div><div class="l">nil prodesset enim calidum denserier ignem</div><div class="l">nec rare fieri, si partes ignis eandem</div><div class="l">naturam quam totus habet super ignis haberent.</div><div class="l">acrior ardor enim conductis partibus esset,</div><div class="l">languidior porro disiectis <span class="add">⟨dis⟩</span>que supatis.</div><div class="l">amplius hoc fieri nihil est quod posse rearis</div><div class="l">talibus in causis, ne dum variantia rerum</div><div class="l">tanta queat densis rarisque ex ignibus esse.</div><div class="l">Id quoque: si faciant admixtum rebus inane,</div><div class="l">denseri poterunt ignes rarique relinqui;</div><div class="l">sed quia multa sibi cernunt contraria quae sint</div><div class="l">et fugitant in rebus inane relinquere purum,</div><div class="l">ardua dum metuunt, amittunt vera viai</div><div class="l">nec rursum cernunt exempto rebus inane</div><div class="l">omnia denseri fierique ex omnibus unum</div><div class="l">corpus, nil ab se quod possit mittere raptim,</div><div class="l">aestifer ignis uti lumen iacit atque vaporem,</div><div class="l">ut videas non e stipatis partibus esse.</div><div class="l">Quod si forte alia credunt ratione potesse</div><div class="l">ignis in coetu stingui mutareque corpus,</div><div class="l">scilicet ex nulla facere id si parte reparcent,</div><div class="l">occidet ad nihilum ni mirum funditus ardor</div><div class="l">omnis et <span class="add">⟨e⟩</span> nihilo fient quae cumque creantur;</div><div class="l">nam quod cumque suis mutatum finibus exit,</div><div class="l">continuo hoc mors est illius quod fuit ante.</div><div class="l">proinde aliquid superare necesse est incolume ollis,</div><div class="l">ne tibi res redeant ad nilum funditus omnes</div><div class="l">de nihiloque renata vigescat copia rerum.</div><div class="l">Nunc igitur quoniam certissima corpora quaedam</div><div class="l">sunt, quae conservant naturam semper eandem,</div><div class="l">quorum abitu aut aditu mutatoque ordine mutant</div><div class="l">naturam res et convertunt corpora sese,</div><div class="l">scire licet non esse haec ignea corpora rerum.</div><div class="l">nil referret enim quaedam decedere, abire</div><div class="l">atque alia adtribui mutarique ordine quaedam,</div><div class="l">si tamen ardoris naturam cuncta tenerent;</div><div class="l">ignis enim foret omnimodis quod cumque crearet.</div><div class="l">verum, ut opinor, itast: sunt quaedam corpora, quorum</div><div class="l">concursus motus ordo positura figurae</div><div class="l">efficiunt ignis mutatoque ordine mutant</div><div class="l">naturam neque sunt igni simulata neque ulli</div><div class="l">praeterea rei quae corpora mittere possit</div><div class="l">sensibus et nostros adiectu tangere tactus.</div><div class="l">dicere porro ignem res omnis esse neque ullam</div><div class="l">rem veram in numero rerum constare nisi ignem,</div><div class="l">quod facit hic idem, perdelirum esse videtur.</div><div class="l">nam contra sensus ab sensibus ipse repugnat</div><div class="l">et labefactat eos, unde omnia credita pendent,</div><div class="l">unde hic cognitus est ipsi quem nominat ignem;</div><div class="l">credit enim sensus ignem cognoscere vere,</div><div class="l">cetera non credit, quae nilo clara minus sunt.</div><div class="l">quod mihi cum vanum tum delirum esse videtur;</div><div class="l">quo referemus enim? quid nobis certius ipsis</div><div class="l">sensibus esse potest, qui vera ac falsa notemus?</div><div class="l">Praeterea quare quisquam magis omnia tollat</div><div class="l">et velit ardoris naturam linquere solam,</div><div class="l">quam neget esse ignis, <span class="add">⟨aliam⟩</span> tamen esse relinquat?</div><div class="l">aequa videtur enim dementia dicere utrumque.</div><span class="">card 705</span><div class="l">Quapropter qui materiem rerum esse putarunt</div><div class="l">ignem atque ex igni summam consistere posse,</div><div class="l">et qui principium gignundis aera rebus</div><div class="l">constituere aut umorem qui cumque putarunt</div><div class="l">fingere res ipsum per se terramve creare</div><div class="l">omnia et in rerum naturas vertier omnis,</div><div class="l">magno opere a vero longe derrasse videntur.</div><div class="l">adde etiam qui conduplicant primordia rerum</div><div class="l">aera iungentes igni terramque liquori,</div><div class="l">et qui quattuor ex rebus posse omnia rentur</div><div class="l">ex igni terra atque anima procrescere et imbri.</div><div class="l">quorum Acragantinus cum primis Empedocles est,</div><div class="l">insula quem triquetris terrarum gessit in oris,</div><div class="l">quam fluitans circum magnis anfractibus aequor</div><div class="l">Ionium glaucis aspargit virus ab undis</div><div class="l">angustoque fretu rapidum mare dividit undis</div><div class="l">Aeoliae terrarum oras a finibus eius.</div><div class="l">hic est vasta Charybdis et hic Aetnaea minantur</div><div class="l">murmura flammarum rursum se colligere iras,</div><div class="l">faucibus eruptos iterum vis ut vomat ignis</div><div class="l">ad caelumque ferat flammai fulgura rursum.</div><div class="l">quae cum magna modis multis miranda videtur</div><div class="l">gentibus humanis regio visendaque fertur</div><div class="l">rebus opima bonis, multa munita virum vi,</div><div class="l">nil tamen hoc habuisse viro praeclarius in se</div><div class="l">nec sanctum magis et mirum carumque videtur.</div><div class="l">carmina quin etiam divini pectoris eius</div><div class="l">vociferantur et exponunt praeclara reperta,</div><div class="l">ut vix humana videatur stirpe creatus.</div><div class="l">Hic tamen et supra quos diximus inferiores</div><div class="l">partibus egregie multis multoque minores,</div><div class="l">quamquam multa bene ac divinitus invenientes</div><div class="l">ex adyto tam quam cordis responsa dedere</div><div class="l">sanctius et multo certa ratione magis quam</div><div class="l">Pythia quae tripodi a Phoebi lauroque profatur,</div><div class="l">principiis tamen in rerum fecere ruinas</div><div class="l">et graviter magni magno cecidere ibi casu.</div><div class="l">Primum quod motus exempto rebus inani</div><div class="l">constituunt et res mollis rarasque relinquunt</div><div class="l">aera solem ignem terras animalia frugis</div><div class="l">nec tamen admiscent in eorum corpus inane;</div><div class="l">deinde quod omnino finem non esse secandis</div><div class="l">corporibus facient neque pausam stare fragori</div><div class="l">nec prorsum in rebus minimum consistere qui<span class="add">⟨cquam⟩</span>,</div><div class="l">cum videamus id extremum cuiusque cacumen</div><div class="l">esse quod ad sensus nostros minimum esse videtur,</div><div class="l">conicere ut possis ex hoc, quae cernere non quis</div><div class="l">extremum quod habent, minimum consistere <span class="add">⟨rerum⟩</span>.</div><div class="l">Huc accedit item, quoniam primordia rerum</div><div class="l">mollia constituunt, quae nos nativa videmus</div><div class="l">esse et mortali cum corpore, funditus ut qui</div><div class="l">debeat ad nihilum iam rerum summa reverti</div><div class="l">de nihiloque renata vigescere copia rerum;</div><div class="l">quorum utrumque quid a vero iam distet habebis.</div><div class="l">Deinde inimica modis multis sunt atque veneno</div><div class="l">ipsa sibi inter se; quare aut congressa peribunt</div><div class="l">aut ita diffugient, ut tempestate coacta</div><div class="l">fulmina diffugere atque imbris ventosque videmus.</div><span class="">card 763</span><div class="l">Denique quattuor ex rebus si cuncta creantur</div><div class="l">atque in eas rursum res omnia dissoluuntur,</div><div class="l">qui magis illa queunt rerum primordia dici</div><div class="l">quam contra res illorum retroque putari?</div><div class="l">alternis gignuntur enim mutantque colorem</div><div class="l">et totam inter se naturam tempore ab omni.</div><div class="l"><span class="strikethrough">fulmina diffugere atque imbris ventosque videmus.</span></div><div class="l">sin ita forte putas ignis terraeque coire</div><div class="l">corpus et aerias auras roremque liquoris,</div><div class="l">nil in concilio naturam ut mutet eorum,</div><div class="l">nulla tibi ex illis poterit res esse creata,</div><div class="l">non animans, non exanimo cum corpore, ut arbos;</div><div class="l">quippe suam quicque in coetu variantis acervi</div><div class="l">naturam ostendet mixtusque videbitur aer</div><div class="l">cum terra simul et quodam cum rore manere.</div><div class="l">at primordia gignundis in rebus oportet</div><div class="l">naturam clandestinam caecamque adhibere,</div><div class="l">emineat ne quid, quod contra pugnet et obstet</div><div class="l">quo minus esse queat proprie quodcumque creatur.</div><div class="l">Quin etiam repetunt a caelo atque ignibus eius</div><div class="l">et primum faciunt ignem se vertere in auras</div><div class="l">aeris, hinc imbrem gigni terramque creari</div><div class="l">ex imbri retroque a terra cuncta reverti,</div><div class="l">umorem primum, post aera, deinde calorem,</div><div class="l">nec cessare haec inter se mutare, meare</div><div class="l">a caelo ad terram, de terra ad sidera mundi.</div><div class="l">quod facere haud ullo debent primordia pacto.</div><div class="l">immutabile enim quiddam superare necessest,</div><div class="l">ne res ad nihilum redigantur funditus omnes;</div><div class="l">nam quod cumque suis mutatum finibus exit,</div><div class="l">continuo hoc mors est illius quod fuit ante.</div><div class="l">quapropter quoniam quae paulo diximus ante</div><div class="l">in commutatum veniunt, constare necessest</div><div class="l">ex aliis ea, quae nequeant convertier usquam,</div><div class="l">ne tibi res redeant ad nilum funditus omnis;</div><div class="l">quin potius tali natura praedita quaedam</div><div class="l">corpora constituas, ignem si forte crearint,</div><div class="l">posse eadem demptis paucis paucisque tributis,</div><div class="l">ordine mutato et motu, facere aeris auras,</div><div class="l">sic alias aliis rebus mutarier omnis?</div><div class="l">'At manifesta palam res indicat' inquis 'in auras</div><div class="l">aeris e terra res omnis crescere alique;</div><div class="l">et nisi tempestas indulget tempore fausto</div><div class="l">imbribus, ut tabe nimborum arbusta vacillent,</div><div class="l">solque sua pro parte fovet tribuitque calorem,</div><div class="l">crescere non possint fruges arbusta animantis.'</div><div class="l">scilicet et nisi nos cibus aridus et tener umor</div><div class="l">adiuvet, amisso iam corpore vita quoque omnis</div><div class="l">omnibus e nervis atque ossibus exsoluatur;</div><div class="l">adiutamur enim dubio procul atque alimur nos</div><div class="l">certis ab rebus, certis aliae atque aliae res.</div><div class="l">ni mirum quia multa modis communia multis</div><div class="l">multarum rerum in rebus primordia mixta</div><div class="l">sunt, ideo variis variae res rebus aluntur.</div><div class="l">atque eadem magni refert primordia saepe</div><div class="l">cum quibus et quali positura contineantur</div><div class="l">et quos inter se dent motus accipiantque;</div><div class="l">namque eadem caelum mare terras flumina solem</div><div class="l">constituunt, eadem fruges arbusta animantis,</div><div class="l">verum aliis alioque modo commixta moventur.</div><div class="l">quin etiam passim nostris in versibus ipsis</div><div class="l">multa elementa vides multis communia verbis,</div><div class="l">cum tamen inter se versus ac verba necessest</div><div class="l">confiteare et re et sonitu distare sonanti.</div><div class="l">tantum elementa queunt permutato ordine solo;</div><div class="l">at rerum quae sunt primordia, plura adhibere</div><div class="l">possunt unde queant variae res quaeque creari.</div><span class="">card 830</span><div class="l">Nunc et Anaxagorae scrutemur homoeomerian</div><div class="l">quam Grai memorant nec nostra dicere lingua</div><div class="l">concedit nobis patrii sermonis egestas,</div><div class="l">sed tamen ipsam rem facilest exponere verbis.</div><div class="l">principio, rerum quam dicit homoeomerian,</div><div class="l">ossa videlicet e pauxillis atque minutis</div><div class="l">ossibus hic et de pauxillis atque minutis</div><div class="l">visceribus viscus gigni sanguenque creari</div><div class="l">sanguinis inter se multis coeuntibus guttis</div><div class="l">ex aurique putat micis consistere posse</div><div class="l">aurum et de terris terram concrescere parvis,</div><div class="l">ignibus ex ignis, umorem umoribus esse,</div><div class="l">cetera consimili fingit ratione putatque.</div><div class="l">nec tamen esse ulla de parte in rebus inane</div><div class="l">concedit neque corporibus finem esse secandis.</div><div class="l">quare in utraque mihi pariter ratione videtur</div><div class="l">errare atque illi, supra quos diximus ante.</div><span class="">card 847</span><div class="l">Adde quod inbecilla nimis primordia fingit;</div><div class="l">si primordia sunt, simili quae praedita constant</div><div class="l">natura atque ipsae res sunt aequeque laborant</div><div class="l">et pereunt, neque ab exitio res ulla refrenat.</div><div class="l">nam quid in oppressu valido durabit eorum,</div><div class="l">ut mortem effugiat, leti sub dentibus ipsis?</div><div class="l">ignis an umor an aura? quid horum? sanguen an ossa?</div><div class="l">nil ut opinor, ubi ex aequo res funditus omnis</div><div class="l">tam mortalis erit quam quae manifesta videmus</div><div class="l">ex oculis nostris aliqua vi victa perire.</div><div class="l">at neque reccidere ad nihilum res posse neque autem</div><div class="l">crescere de nihilo testor res ante probatas.</div><div class="l">Praeterea quoniam cibus auget corpus alitque,</div><div class="l">scire licet nobis venas et sanguen et ossa</div><div class="l">* * *</div><div class="l">sive cibos omnis commixto corpore dicent</div><div class="l">esse et habere in se nervorum corpora parva</div><div class="l">ossaque et omnino venas partisque cruoris,</div><div class="l">fiet uti cibus omnis et aridus et liquor ipse</div><div class="l">ex alienigenis rebus constare putetur,</div><div class="l">ossibus et nervis sanieque et sanguine mixto.</div><div class="l">Praeterea quae cumque e terra corpora crescunt,</div><div class="l">si sunt in terris, terram constare necessest</div><div class="l">ex alienigenis, quae terris exoriuntur.</div><div class="l">transfer item, totidem verbis utare licebit:</div><div class="l">in lignis si flamma latet fumusque cinisque,</div><div class="l">ex alienigenis consistant ligna necessest,</div><div class="l"><span class="strikethrough">praeterea tellus quae corpora cumque alit auget</span></div><div class="l">ex alienigenis, quae lignis <span class="add">⟨ex⟩</span>oriuntur.</div><span class="">card 875</span><div class="l">Linquitur hic quaedam latitandi copia tenvis,</div><div class="l">id quod Anaxagoras sibi sumit, ut omnibus omnis</div><div class="l">res putet inmixtas rebus latitare, sed illud</div><div class="l">apparere unum, cuius sint plurima mixta</div><div class="l">et magis in promptu primaque in fronte locata.</div><div class="l">quod tamen a vera longe ratione repulsumst;</div><div class="l">conveniebat enim fruges quoque saepe, minaci</div><div class="l">robore cum in saxi franguntur, mittere signum</div><div class="l">sanguinis aut aliquid, nostro quae corpore aluntur.</div><div class="l">cum lapidi in lapidem terimus, manare cruorem</div><div class="l">consimili ratione herbis quoque saepe decebat,</div><div class="l">et latices dulcis guttas similique sapore</div><div class="l">mittere, lanigerae quali sunt ubere lactis,</div><div class="l">scilicet et glebis terrarum saepe friatis</div><div class="l">herbarum genera et fruges frondesque videri</div><div class="l">dispertita inter terram latitare minute,</div><div class="l">postremo in lignis cinerem fumumque videri,</div><div class="l">cum praefracta forent, ignisque latere minutos.</div><div class="l">quorum nil fieri quoniam manifesta docet res,</div><div class="l">scire licet non esse in rebus res ita mixtas,</div><div class="l">verum semina multimodis inmixta latere</div><div class="l">multarum rerum in rebus communia debent.</div><div class="l">'At saepe in magnis fit montibus' inquis 'ut altis</div><div class="l">arboribus vicina cacumina summa terantur</div><div class="l">inter se validis facere id cogentibus austris,</div><div class="l">donec flammai fulserunt flore coorto.'</div><div class="l">scilicet et non est lignis tamen insitus ignis,</div><div class="l">verum semina sunt ardoris multa, terendo</div><div class="l">quae cum confluxere, creant incendia silvis.</div><div class="l">quod si facta foret silvis abscondita flamma,</div><div class="l">non possent ullum tempus celarier ignes,</div><div class="l">conficerent volgo silvas, arbusta cremarent.</div><div class="l">iamne vides igitur, paulo quod diximus ante,</div><div class="l">permagni referre eadem primordia saepe</div><div class="l">cum quibus et quali positura contineantur</div><div class="l">et quos inter se dent motus accipiantque,</div><div class="l">atque eadem paulo inter se mutata creare</div><div class="l">ignes et lignum? quo pacto verba quoque ipsa</div><div class="l">inter se paulo mutatis sunt elementis,</div><div class="l">cum ligna atque ignes distincta voce notemus.</div><div class="l">Denique iam quae cumque in rebus cernis apertis</div><div class="l">si fieri non posse putas, quin materiai</div><div class="l">corpora consimili natura praedita fingas,</div><div class="l">hac ratione tibi pereunt primordia rerum:</div><div class="l">fiet uti risu tremulo concussa cachinnent</div><div class="l">et lacrimis salsis umectent ora genasque.</div><span class="">card 921</span><div class="l">Nunc age, quod super est, cognosce et clarius audi.</div><div class="l">nec me animi fallit quam sint obscura; sed acri</div><div class="l">percussit thyrso laudis spes magna meum cor</div><div class="l">et simul incussit suavem mi in pectus amorem</div><div class="l">Musarum, quo nunc instinctus mente vigenti</div><div class="l">avia Pieridum peragro loca nullius ante</div><div class="l">trita solo. iuvat integros accedere fontis</div><div class="l">atque haurire iuvatque novos decerpere flores</div><div class="l">insignemque meo capiti petere inde coronam,</div><div class="l">unde prius nulli velarint tempora Musae;</div><div class="l">primum quod magnis doceo de rebus et artis</div><div class="l">religionum animum nodis exsolvere pergo,</div><div class="l">deinde quod obscura de re tam lucida pango</div><div class="l">carmina musaeo contingens cuncta lepore.</div><div class="l">id quoque enim non ab nulla ratione videtur;</div><div class="l">sed vel uti pueris absinthia taetra medentes</div><div class="l">cum dare conantur, prius oras pocula circum</div><div class="l">contingunt mellis dulci flavoque liquore,</div><div class="l">ut puerorum aetas inprovida ludificetur</div><div class="l">labrorum tenus, interea perpotet amarum</div><div class="l">absinthi laticem deceptaque non capiatur,</div><div class="l">sed potius tali facto recreata valescat,</div><div class="l">sic ego nunc, quoniam haec ratio plerumque videtur</div><div class="l">tristior esse quibus non est tractata, retroque</div><div class="l">volgus abhorret ab hac, volui tibi suaviloquenti</div><div class="l">carmine Pierio rationem exponere nostram</div><div class="l">et quasi musaeo dulci contingere melle,</div><div class="l">si tibi forte animum tali ratione tenere</div><div class="l">versibus in nostris possem, dum perspicis omnem</div><div class="l">naturam rerum, qua constet compta figura.</div><span class="">card 951</span><div class="l">Sed quoniam docui solidissima materiai</div><div class="l">corpora perpetuo volitare invicta per aevom,</div><div class="l">nunc age, summai quaedam sit finis eorum</div><div class="l">nec<span class="add">⟨ne⟩</span> sit, evolvamus; item quod inane repertumst</div><div class="l">seu locus ac spatium, res in quo quaeque gerantur,</div><div class="l">pervideamus utrum finitum funditus omne</div><div class="l">constet an immensum pateat vasteque profundum.</div><div class="l">Omne quod est igitur nulla regione viarum</div><div class="l">finitumst; namque extremum debebat habere.</div><div class="l">extremum porro nullius posse videtur</div><div class="l">esse, nisi ultra sit quod finiat, ut videatur</div><div class="l">quo non longius haec sensus natura sequatur.</div><div class="l">nunc extra summam quoniam nihil esse fatendum,</div><div class="l">non habet extremum, caret ergo fine modoque.</div><div class="l">nec refert quibus adsistas regionibus eius;</div><div class="l">usque adeo, quem quisque locum possedit, in omnis</div><div class="l">tantundem partis infinitum omne relinquit.</div><div class="l">Praeterea si iam finitum constituatur</div><div class="l">omne quod est spatium, si quis procurrat ad oras</div><div class="l">ultimus extremas iaciatque volatile telum,</div><div class="l">id validis utrum contortum viribus ire</div><div class="l">quo fuerit missum mavis longeque volare,</div><div class="l">an prohibere aliquid censes obstareque posse?</div><div class="l">alterutrum fatearis enim sumasque necessest.</div><div class="l">quorum utrumque tibi effugium praecludit et omne</div><div class="l">cogit ut exempta concedas fine patere.</div><div class="l">nam sive est aliquid quod probeat efficiatque</div><div class="l">quo minus quo missum est veniat finique locet se,</div><div class="l">sive foras fertur, non est a fine profectum.</div><div class="l">hoc pacto sequar atque, oras ubi cumque locaris</div><div class="l">extremas, quaeram: quid telo denique fiet?</div><div class="l">fiet uti nusquam possit consistere finis</div><div class="l">effugiumque fugae prolatet copia semper.</div><div class="l">Praeterea spatium summai totius omne</div><div class="l">undique si inclusum certis consisteret oris</div><div class="l">finitumque foret, iam copia materiai</div><div class="l">undique ponderibus solidis confluxet ad imum</div><div class="l">nec res ulla geri sub caeli tegmine posset</div><div class="l">nec foret omnino caelum neque lumina solis,</div><div class="l">quippe ubi materies omnis cumulata iaceret</div><div class="l">ex infinito iam tempore subsidendo.</div><div class="l">at nunc ni mirum requies data principiorum</div><div class="l">corporibus nullast, quia nil est funditus imum,</div><div class="l">quo quasi confluere et sedes ubi ponere possint.</div><div class="l">semper in adsiduo motu res quaeque geruntur</div><div class="l">partibus <span class="add">⟨in⟩</span> cunctis, infernaque suppeditantur</div><div class="l">ex infinito cita corpora materiai.</div><div class="l">Postremo ante oculos res rem finire videtur;</div><div class="l">aer dissaepit collis atque aera montes,</div><div class="l">terra mare et contra mare terras terminat omnis;</div><div class="l">omne quidem vero nihil est quod finiat extra.</div><span class="">card 1002</span><div class="l">est igitur natura loci spatiumque profundi,</div><div class="l">quod neque clara suo percurrere fulmina cursu</div><div class="l">perpetuo possint aevi labentia tractu</div><div class="l">nec prorsum facere ut restet minus ire meando;</div><div class="l">usque adeo passim patet ingens copia rebus</div><div class="l">finibus exemptis in cunctas undique partis.</div><div class="l">Ipsa modum porro sibi rerum summa parare</div><div class="l">ne possit, natura tenet, quae corpus inane</div><div class="l">et quod inane autem est finiri corpore cogit,</div><div class="l">ut sic alternis infinita omnia reddat,</div><div class="l">aut etiam alterutrum, nisi terminet alterum eorum,</div><div class="l">simplice natura pateat tamen inmoderatum,</div><div class="l">nec mare nec tellus neque caeli lucida templa</div><div class="l">nec mortale genus nec divum corpora sancta</div><div class="l">exiguum possent horai sistere tempus;</div><div class="l">nam dispulsa suo de coetu materiai</div><div class="l">copia ferretur magnum per inane soluta,</div><div class="l">sive adeo potius numquam concreta creasset</div><div class="l">ullam rem, quoniam cogi disiecta nequisset.</div><div class="l">nam certe neque consilio primordia rerum</div><div class="l">ordine se suo quaeque sagaci mente locarunt</div><div class="l">nec quos quaeque <span class="add">⟨darent motus pepigere profecto⟩</span></div><div class="l">sed quia multa modis multis mutata per omne</div><div class="l">ex infinito vexantur percita plagis,</div><div class="l">omne genus motus et coetus experiundo</div><div class="l">tandem deveniunt in talis disposituras,</div><div class="l">qualibus haec rerum consistit summa creata,</div><div class="l">et multos etiam magnos servata per annos</div><div class="l">ut semel in motus coniectast convenientis,</div><div class="l">efficit ut largis avidum mare fluminis undis</div><div class="l">integrent amnes et solis terra vapore</div><div class="l">fota novet fetus summissaque gens animantum</div><div class="l">floreat et vivant labentis aetheris ignes.</div><div class="l">quod nullo facerent pacto, nisi materiai</div><div class="l">ex infinito suboriri copia posset,</div><div class="l">unde amissa solent reparare in tempore quaeque.</div><div class="l">nam vel uti privata cibo natura animantum</div><div class="l">diffluit amittens corpus, sic omnia debent</div><div class="l">dissolui simul ac defecit suppeditare</div><div class="l">materies aliqua ratione aversa viai.</div><div class="l">nec plagae possunt extrinsecus undique summam</div><div class="l">conservare omnem, quae cumque est conciliata.</div><div class="l">cudere enim crebro possunt partemque morari,</div><div class="l">dum veniant aliae ac suppleri summa queatur;</div><div class="l">inter dum resilire tamen coguntur et una</div><div class="l">principiis rerum spatium tempusque fugai</div><div class="l">largiri, ut possint a coetu libera ferri.</div><div class="l">quare etiam atque etiam suboriri multa necessest,</div><div class="l">et tamen ut plagae quoque possint suppetere ipsae,</div><div class="l">infinita opus est vis undique materiai.</div><span class="">card 1052</span><div class="l">Illud in his rebus longe fuge credere, Memmi,</div><div class="l">in medium summae quod dicunt omnia niti</div><div class="l">atque ideo mundi naturam stare sine ullis</div><div class="l">ictibus externis neque quoquam posse resolvi</div><div class="l">summa atque ima, quod in medium sint omnia nixa,</div><div class="l">ipsum si quicquam posse in se sistere credis,</div><div class="l">et quae pondera sunt sub terris omnia sursum</div><div class="l">nitier in terraque retro requiescere posta,</div><div class="l">ut per aquas quae nunc rerum simulacra videmus;</div><div class="l">et simili ratione animalia suppa vagari</div><div class="l">contendunt neque posse e terris in loca caeli</div><div class="l">reccidere inferiora magis quam corpora nostra</div><div class="l">sponte sua possint in caeli templa volare;</div><div class="l">illi cum videant solem, nos sidera noctis</div><div class="l">cernere et alternis nobiscum tempora caeli</div><div class="l">dividere et noctes parilis agitare diebus.</div><div class="l">sed vanus stolidis haec * * *</div><div class="l">amplexi quod habent perv * * *</div><div class="l">nam medium nihil esse potest * * *</div><div class="l">infinita; neque omnino, si iam <span class="add">⟨medium sit⟩</span>,</div><div class="l">possit ibi quicquam consistere * * *</div><div class="l">quam quavis alia longe ratione * * *</div><div class="l">omnis enim locus ac spatium, quod in<span class="add">⟨ane vocamus⟩</span>,</div><div class="l">per medium, per non medium, concedere <span class="add">⟨debet⟩</span></div><div class="l">aeque ponderibus, motus qua cumque feruntur.</div><div class="l">nec quisquam locus est, quo corpora cum venerunt,</div><div class="l">ponderis amissa vi possint stare <span class="add">⟨in⟩</span> inani;</div><div class="l">nec quod inane autem est ulli subsistere debet,</div><div class="l">quin, sua quod natura petit, concedere pergat.</div><div class="l">haud igitur possunt tali ratione teneri</div><div class="l">res in concilium medii cuppedine victae.</div><span class="">card 1083</span><div class="l">Praeterea quoniam non omnia corpora fingunt</div><div class="l">in medium niti, sed terrarum atque liquoris</div><div class="l">umorem ponti magnasque e montibus undas,</div><div class="l">et quasi terreno quae corpore contineantur,</div><div class="l">at contra tenuis exponunt aeris auras</div><div class="l">et calidos simul a medio differrier ignis,</div><div class="l">atque ideo totum circum tremere aethera signis</div><div class="l">et solis flammam per caeli caerula pasci,</div><div class="l">quod calor a medio fugiens se ibi conligat omnis,</div><div class="l">nec prorsum arboribus summos frondescere ramos</div><div class="l">posse, nisi a terris paulatim cuique cibatum</div><div class="l"><span class="gap"> [...]</span></div><div class="l"><span class="gap"> [...]</span></div><div class="l"><span class="gap"> [...]</span></div><div class="l"><span class="gap"> [...]</span></div><div class="l"><span class="gap"> [...]</span></div><div class="l"><span class="gap"> [...]</span></div><div class="l"><span class="gap"> [...]</span></div><div class="l"><span class="gap"> [...]</span></div><div class="l">ne volucri ritu flammarum moenia mundi</div><div class="l">diffugiant subito magnum per inane soluta</div><div class="l">et ne cetera consimili ratione sequantur</div><div class="l">neve ruant caeli tonitralia templa superne</div><div class="l">terraque se pedibus raptim subducat et omnis</div><div class="l">inter permixtas rerum caelique ruinas</div><div class="l">corpora solventes abeat per inane profundum,</div><div class="l">temporis ut puncto nihil extet reliquiarum</div><div class="l">desertum praeter spatium et primordia caeca.</div><div class="l">nam qua cumque prius de parti corpora desse</div><div class="l">constitues, haec rebus erit pars ianua leti,</div><div class="l">hac se turba foras dabit omnis materiai.</div><div class="l">Haec sic pernosces parva perductus opella;</div><div class="l">namque alid ex alio clarescet nec tibi caeca</div><div class="l">nox iter eripiet, quin ultima naturai</div><div class="l">pervideas: ita res accendent lumina rebus.</div></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head">Liber Secundus</span></h3><span class="">card 1</span><div class="l">Suave, mari magno turbantibus aequora ventis</div><div class="l">e terra magnum alterius spectare laborem;</div><div class="l">non quia vexari quemquamst iucunda voluptas,</div><div class="l">sed quibus ipse malis careas quia cernere suavest.</div><div class="l">suave etiam belli certamina magna tueri</div><div class="l">per campos instructa tua sine parte pericli;</div><div class="l">sed nihil dulcius est, bene quam munita tenere</div><div class="l">edita doctrina sapientum templa serena,</div><div class="l">despicere unde queas alios passimque videre</div><div class="l">errare atque viam palantis quaerere vitae,</div><div class="l">certare ingenio, contendere nobilitate,</div><div class="l">noctes atque dies niti praestante labore</div><div class="l">ad summas emergere opes rerumque potiri.</div><div class="l">o miseras hominum mentes, o pectora caeca!</div><div class="l">qualibus in tenebris vitae quantisque periclis</div><div class="l">degitur hoc aevi quod cumquest! nonne videre</div><div class="l">nihil aliud sibi naturam latrare, nisi ut qui</div><div class="l">corpore seiunctus dolor absit, mente fruatur</div><div class="l">iucundo sensu cura semota metuque?</div><div class="l">ergo corpoream ad naturam pauca videmus</div><div class="l">esse opus omnino: quae demant cumque dolorem,</div><div class="l">delicias quoque uti multas substernere possint</div><div class="l">gratius inter dum, neque natura ipsa requirit,</div><div class="l">si non aurea sunt iuvenum simulacra per aedes</div><div class="l">lampadas igniferas manibus retinentia dextris,</div><div class="l">lumina nocturnis epulis ut suppeditentur,</div><div class="l">nec domus argento fulget auroque renidet</div><div class="l">nec citharae reboant laqueata aurataque templa,</div><div class="l">cum tamen inter se prostrati in gramine molli</div><div class="l">propter aquae rivum sub ramis arboris altae</div><div class="l">non magnis opibus iucunde corpora curant,</div><div class="l">praesertim cum tempestas adridet et anni</div><div class="l">tempora conspergunt viridantis floribus herbas.</div><div class="l">nec calidae citius decedunt corpore febres,</div><div class="l">textilibus si in picturis ostroque rubenti</div><div class="l">iacteris, quam si in plebeia veste cubandum est.</div><div class="l">quapropter quoniam nihil nostro in corpore gazae</div><div class="l">proficiunt neque nobilitas nec gloria regni,</div><div class="l">quod super est, animo quoque nil prodesse putandum;</div><div class="l">si non forte tuas legiones per loca campi</div><div class="l">fervere cum videas belli simulacra cientis,</div><div class="l">subsidiis magnis et opum vi constabilitas,</div><div class="l">ornatas armis stlattas pariterque animatas,</div><div class="l">his tibi tum rebus timefactae religiones</div><div class="l">effugiunt animo pavidae mortisque timores</div><div class="l">tum vacuum pectus lincunt curaque solutum.</div><div class="l">quod si ridicula haec ludibriaque esse videmus,</div><div class="l">re veraque metus hominum curaeque sequaces</div><div class="l">nec metuunt sonitus armorum nec fera tela</div><div class="l">audacterque inter reges rerumque potentis</div><div class="l">versantur neque fulgorem reverentur ab auro</div><div class="l">nec clarum vestis splendorem purpureai,</div><div class="l">quid dubitas quin omnis sit haec rationis potestas,</div><div class="l">omnis cum in tenebris praesertim vita laboret?</div><div class="l">nam vel uti pueri trepidant atque omnia caecis</div><div class="l">in tenebris metuunt, sic nos in luce timemus</div><div class="l">inter dum, nihilo quae sunt metuenda magis quam</div><div class="l">quae pueri in tenebris pavitant finguntque futura.</div><div class="l">hunc igitur terrorem animi tenebrasque necessest</div><div class="l">non radii solis neque lucida tela diei</div><div class="l">discutiant, sed naturae species ratioque.</div><span class="">card 62</span><div class="l">Nunc age, quo motu genitalia materiai</div><div class="l">corpora res varias gignant genitasque resolvant</div><div class="l">et qua vi facere id cogantur quaeque sit ollis</div><div class="l">reddita mobilitas magnum per inane meandi,</div><div class="l">expediam: tu te dictis praebere memento.</div><div class="l">nam certe non inter se stipata cohaeret</div><div class="l">materies, quoniam minui rem quamque videmus</div><div class="l">et quasi longinquo fluere omnia cernimus aevo</div><div class="l">ex oculisque vetustatem subducere nostris,</div><div class="l">cum tamen incolumis videatur summa manere</div><div class="l">propterea quia, quae decedunt corpora cuique,</div><div class="l">unde abeunt minuunt, quo venere augmine donant.</div><div class="l">illa senescere, at haec contra florescere cogunt,</div><div class="l">nec remorantur ibi. sic rerum summa novatur</div><div class="l">semper, et inter se mortales mutua vivunt.</div><div class="l">augescunt aliae gentes, aliae minuuntur,</div><div class="l">inque brevi spatio mutantur saecla animantum</div><div class="l">et quasi cursores vitai lampada tradunt.</div><span class="">card 80</span><div class="l">Si cessare putas rerum primordia posse</div><div class="l">cessandoque novos rerum progignere motus,</div><div class="l">avius a vera longe ratione vagaris.</div><div class="l">nam quoniam per inane vagantur, cuncta necessest</div><div class="l">aut gravitate sua ferri primordia rerum</div><div class="l">aut ictu forte alterius. nam <span class="add">⟨cum⟩</span> cita saepe</div><div class="l">obvia conflixere, fit ut diversa repente</div><div class="l">dissiliant; neque enim mirum, durissima quae sint</div><div class="l">ponderibus solidis neque quicquam a tergibus obstet.</div><div class="l">et quo iactari magis omnia materiai</div><div class="l">corpora pervideas, reminiscere totius imum</div><div class="l">nil esse in summa, neque habere ubi corpora prima</div><div class="l">consistant, quoniam spatium sine fine modoquest</div><div class="l">inmensumque patere in cunctas undique partis</div><div class="l">pluribus ostendi et certa ratione probatumst.</div><div class="l">quod quoniam constat, ni mirum nulla quies est</div><div class="l">reddita corporibus primis per inane profundum,</div><div class="l">sed magis adsiduo varioque exercita motu</div><div class="l">partim intervallis magnis confulta resultant,</div><div class="l">pars etiam brevibus spatiis vexantur ab ictu.</div><div class="l">et quae cumque magis condenso conciliatu</div><div class="l">exiguis intervallis convecta resultant,</div><div class="l">indupedita suis perplexis ipsa figuris,</div><div class="l">haec validas saxi radices et fera ferri</div><div class="l">corpora constituunt et cetera <span class="add">⟨de⟩</span> genere horum.</div><div class="l">paucula quae porro magnum per inane vagantur,</div><div class="l">cetera dissiliunt longe longeque recursant</div><div class="l">in magnis intervallis; haec aera rarum</div><div class="l">sufficiunt nobis et splendida lumina solis.</div><div class="l">multaque praeterea magnum per inane vagantur,</div><div class="l">conciliis rerum quae sunt reiecta nec usquam</div><div class="l">consociare etiam motus potuere recepta.</div><div class="l">Cuius, uti memoro, rei simulacrum et imago</div><div class="l">ante oculos semper nobis versatur et instat.</div><div class="l">contemplator enim, cum solis lumina cumque</div><div class="l">inserti fundunt radii per opaca domorum:</div><div class="l">multa minuta modis multis per inane videbis</div><div class="l">corpora misceri radiorum lumine in ipso</div><div class="l">et vel ut aeterno certamine proelia pugnas</div><div class="l">edere turmatim certantia nec dare pausam,</div><div class="l">conciliis et discidiis exercita crebris;</div><div class="l">conicere ut possis ex hoc, primordia rerum</div><div class="l">quale sit in magno iactari semper inani.</div><div class="l">dum taxat, rerum magnarum parva potest res</div><div class="l">exemplare dare et vestigia notitiai.</div><div class="l">Hoc etiam magis haec animum te advertere par est</div><div class="l">corpora quae in solis radiis turbare videntur,</div><div class="l">quod tales turbae motus quoque materiai</div><div class="l">significant clandestinos caecosque subesse.</div><div class="l">multa videbis enim plagis ibi percita caecis</div><div class="l">commutare viam retroque repulsa reverti</div><div class="l">nunc huc nunc illuc in cunctas undique partis.</div><div class="l">scilicet hic a principiis est omnibus error.</div><div class="l">prima moventur enim per se primordia rerum,</div><div class="l">inde ea quae parvo sunt corpora conciliatu</div><div class="l">et quasi proxima sunt ad viris principiorum,</div><div class="l">ictibus illorum caecis inpulsa cientur,</div><div class="l">ipsaque <span class="add">⟨pro⟩</span>porro paulo maiora lacessunt.</div><div class="l">sic a principiis ascendit motus et exit</div><div class="l">paulatim nostros ad sensus, ut moveantur</div><div class="l">illa quoque, in solis quae lumine cernere quimus</div><div class="l">nec quibus id faciant plagis apparet aperte.</div><span class="">card 142</span><div class="l">Nunc quae mobilitas sit reddita materiai</div><div class="l">corporibus, paucis licet hinc cognoscere, Memmi.</div><div class="l">primum aurora novo cum spargit lumine terras</div><div class="l">et variae volucres nemora avia pervolitantes</div><div class="l">aera per tenerum liquidis loca vocibus opplent,</div><div class="l">quam subito soleat sol ortus tempore tali</div><div class="l">convestire sua perfundens omnia luce,</div><div class="l">omnibus in promptu manifestumque esse videmus.</div><div class="l">at vapor is, quem sol mittit, lumenque serenum</div><div class="l">non per inane meat vacuum; quo tardius ire</div><div class="l">cogitur, aerias quasi dum diverberat undas;</div><div class="l">nec singillatim corpuscula quaeque vaporis</div><div class="l">sed complexa meant inter se conque globata;</div><div class="l">qua propter simul inter se retrahuntur et extra</div><div class="l">officiuntur, uti cogantur tardius ire.</div><div class="l">at quae sunt solida primordia simplicitate,</div><div class="l">cum per inane meant vacuum nec res remoratur</div><div class="l">ulla foris atque ipsa suis e partibus unum,</div><div class="l">unum, in quem coepere, locum conixa feruntur,</div><div class="l">debent ni mirum praecellere mobilitate</div><div class="l">et multo citius ferri quam lumina solis</div><div class="l">multiplexque loci spatium transcurrere eodem</div><div class="l">tempore quo solis pervolgant fulgura caelum.</div><div class="l">* * *</div><div class="l">nec persectari primordia singula quaeque,</div><div class="l">ut videant qua quicque geratur cum ratione.</div><div class="l">At quidam contra haec, ignari materiai,</div><div class="l">naturam non posse deum sine numine reddunt</div><div class="l">tanto opere humanis rationibus atmoderate</div><div class="l">tempora mutare annorum frugesque creare</div><div class="l">et iam cetera, mortalis quae suadet adire</div><div class="l">ipsaque deducit dux vitae dia voluptas</div><div class="l">et res per Veneris blanditur saecla propagent,</div><div class="l">ne genus occidat humanum. quorum omnia causa</div><div class="l">constituisse deos cum fingunt, omnibus rebus</div><div class="l">magno opere a vera lapsi ratione videntur.</div><div class="l">nam quamvis rerum ignorem primordia quae sint,</div><div class="l">hoc tamen ex ipsis caeli rationibus ausim</div><div class="l">confirmare aliisque ex rebus reddere multis,</div><div class="l">nequaquam nobis divinitus esse creatam</div><div class="l">naturam mundi: tanta stat praedita culpa.</div><div class="l">quae tibi posterius, Memmi, faciemus aperta;</div><div class="l">nunc id quod super est de motibus expediemus.</div><span class="">card 184</span><div class="l">Nunc locus est, ut opinor, in his illud quoque rebus</div><div class="l">confirmare tibi, nullam rem posse sua vi</div><div class="l">corpoream sursum ferri sursumque meare.</div><div class="l">ne tibi dent in eo flammarum corpora frudem;</div><div class="l">sursus enim versus gignuntur et augmina sumunt</div><div class="l">et sursum nitidae fruges arbustaque crescunt,</div><div class="l">pondera, quantum in se est, cum deorsum cuncta ferantur.</div><div class="l">nec cum subsiliunt ignes ad tecta domorum</div><div class="l">et celeri flamma degustant tigna trabesque,</div><div class="l">sponte sua facere id sine vi subiecta putandum est.</div><div class="l">quod genus e nostro com missus corpore sanguis</div><div class="l">emicat exultans alte spargitque cruorem.</div><div class="l">nonne vides etiam quanta vi tigna trabesque</div><div class="l">respuat umor aquae? nam quo magis ursimus altum</div><div class="l">derecta et magna vi multi pressimus aegre,</div><div class="l">tam cupide sursum removet magis atque remittit,</div><div class="l">plus ut parte foras emergant exiliantque.</div><div class="l">nec tamen haec, quantum est in se, dubitamus, opinor,</div><div class="l">quin vacuum per inane deorsum cuncta ferantur.</div><div class="l">sic igitur debent flammae quoque posse per auras</div><div class="l">aeris expressae sursum succedere, quamquam</div><div class="l">pondera, quantum in <span class="add">⟨se⟩</span> est, deorsum <span class="add">⟨de⟩</span>ducere pugnent.</div><div class="l">nocturnasque faces caeli sublime volantis</div><div class="l">nonne vides longos flammarum ducere tractus</div><div class="l">in quas cumque dedit partis natura meatum?</div><div class="l">non cadere in terras stellas et sidera cernis?</div><div class="l">sol etiam <span class="add">⟨caeli⟩</span> de vertice dissipat omnis</div><div class="l">ardorem in partis et lumine conserit arva;</div><div class="l">in terras igitur quoque solis vergitur ardor.</div><div class="l">transversosque volare per imbris fulmina cernis,</div><div class="l">nunc hinc nunc illinc abrupti nubibus ignes</div><div class="l">concursant; cadit in terras vis flammea volgo.</div><span class="">card 216</span><div class="l">Illud in his quoque te rebus cognoscere avemus,</div><div class="l">corpora cum deorsum rectum per inane feruntur</div><div class="l">ponderibus propriis, incerto tempore ferme</div><div class="l">incertisque locis spatio depellere paulum,</div><div class="l">tantum quod momen mutatum dicere possis.</div><div class="l">quod nisi declinare solerent, omnia deorsum</div><div class="l">imbris uti guttae caderent per inane profundum</div><div class="l">nec foret offensus natus nec plaga creata</div><div class="l">principiis; ita nihil umquam natura creasset.</div><div class="l">Quod si forte aliquis credit graviora potesse</div><div class="l">corpora, quo citius rectum per inane feruntur,</div><div class="l">incidere ex supero levioribus atque ita plagas</div><div class="l">gignere, quae possint genitalis reddere motus,</div><div class="l">avius a vera longe ratione recedit.</div><div class="l">nam per aquas quae cumque cadunt atque aera rarum,</div><div class="l">haec pro ponderibus casus celerare necessest</div><div class="l">propterea quia corpus aquae naturaque tenvis</div><div class="l">aeris haud possunt aeque rem quamque morari,</div><div class="l">sed citius cedunt gravioribus exsuperata;</div><div class="l">at contra nulli de nulla parte neque ullo</div><div class="l">tempore inane potest vacuum subsistere rei,</div><div class="l">quin, sua quod natura petit, concedere pergat;</div><div class="l">omnia qua propter debent per inane quietum</div><div class="l">aeque ponderibus non aequis concita ferri.</div><div class="l">haud igitur poterunt levioribus incidere umquam</div><div class="l">ex supero graviora neque ictus gignere per se,</div><div class="l">qui varient motus, per quos natura gerat res.</div><div class="l">quare etiam atque etiam paulum inclinare necessest</div><div class="l">corpora; nec plus quam minimum, ne fingere motus</div><div class="l">obliquos videamur et id res vera refutet.</div><div class="l">namque hoc in promptu manifestumque esse videmus,</div><div class="l">pondera, quantum in <span class="add">⟨se⟩</span> est, non posse obliqua meare,</div><div class="l">ex supero cum praecipitant, quod cernere possis;</div><div class="l">sed nihil omnino <span class="add">⟨recta⟩</span> regione viai</div><div class="l">declinare quis est qui possit cernere sese?</div><div class="l">Denique si semper motu conectitur omnis</div><div class="l">et vetere exoritur <span class="add">⟨motus⟩</span> novus ordine certo</div><div class="l">nec declinando faciunt primordia motus</div><div class="l">principium quoddam, quod fati foedera rumpat,</div><div class="l">ex infinito ne causam causa sequatur,</div><div class="l">libera per terras unde haec animantibus exstat,</div><div class="l">unde est haec, inquam, fatis avolsa voluntas,</div><div class="l">per quam progredimur quo ducit quemque voluptas,</div><div class="l">declinamus item motus nec tempore certo</div><div class="l">nec regione loci certa, sed ubi ipsa tulit mens?</div><div class="l">nam dubio procul his rebus sua cuique voluntas</div><div class="l">principium dat et hinc motus per membra rigantur.</div><div class="l">nonne vides etiam patefactis tempore puncto</div><div class="l">carceribus non posse tamen prorumpere equorum</div><div class="l">vim cupidam tam de subito quam mens avet ipsa?</div><div class="l">omnis enim totum per corpus materiai</div><div class="l">copia conciri debet, concita per artus</div><div class="l">omnis ut studium mentis conixa sequatur;</div><div class="l">ut videas initum motus a corde creari</div><div class="l">ex animique voluntate id procedere primum,</div><div class="l">inde dari porro per totum corpus et artus.</div><div class="l">nec similest ut cum inpulsi procedimus ictu</div><div class="l">viribus alterius magnis magnoque coactu;</div><div class="l">nam tum materiem totius corporis omnem</div><div class="l">perspicuumst nobis invitis ire rapique,</div><div class="l">donec eam refrenavit per membra voluntas.</div><div class="l">iamne vides igitur, quamquam vis extera multos</div><div class="l">pellat et invitos cogat procedere saepe</div><div class="l">praecipitesque rapi, tamen esse in pectore nostro</div><div class="l">quiddam quod contra pugnare obstareque possit?</div><div class="l">cuius ad arbitrium quoque copia materiai</div><div class="l">cogitur inter dum flecti per membra per artus</div><div class="l">et proiecta refrenatur retroque residit.</div><div class="l">quare in seminibus quoque idem fateare necessest,</div><div class="l">esse aliam praeter plagas et pondera causam</div><div class="l">motibus, unde haec est nobis innata potestas,</div><div class="l">de nihilo quoniam fieri nihil posse videmus.</div><div class="l">pondus enim prohibet ne plagis omnia fiant</div><div class="l">externa quasi vi; sed ne res ipsa necessum</div><div class="l">intestinum habeat cunctis in rebus agendis</div><div class="l">et devicta quasi cogatur ferre patique,</div><div class="l">id facit exiguum clinamen principiorum</div><div class="l">nec regione loci certa nec tempore certo.</div><span class="">card 294</span><div class="l">Nec stipata magis fuit umquam materiai</div><div class="l">copia nec porro maioribus intervallis;</div><div class="l">nam neque adaugescit quicquam neque deperit inde.</div><div class="l">qua propter quo nunc in motu principiorum</div><div class="l">corpora sunt, in eodem ante acta aetate fuere</div><div class="l">et post haec semper simili ratione ferentur,</div><div class="l">et quae consuerint gigni gignentur eadem</div><div class="l">condicione et erunt et crescent vique valebunt,</div><div class="l">quantum cuique datum est per foedera naturai.</div><div class="l">nec rerum summam commutare ulla potest vis;</div><div class="l">nam neque quo possit genus ullum materiai</div><div class="l">effugere ex omni quicquam est <span class="add">⟨extra⟩</span>, neque in omne</div><div class="l">unde coorta queat nova vis inrumpere et omnem</div><div class="l">naturam rerum mutare et vertere motus.</div><span class="">card 308</span><div class="l">Illud in his rebus non est mirabile, quare,</div><div class="l">omnia cum rerum primordia sint in motu,</div><div class="l">summa tamen summa videatur stare quiete,</div><div class="l">praeter quam siquid proprio dat corpore motus.</div><div class="l">omnis enim longe nostris ab sensibus infra</div><div class="l">primorum natura iacet; qua propter, ubi ipsa</div><div class="l">cernere iam nequeas, motus quoque surpere debent;</div><div class="l">praesertim cum, quae possimus cernere, celent</div><div class="l">saepe tamen motus spatio diducta locorum.</div><div class="l">nam saepe in colli tondentes pabula laeta</div><div class="l">lanigerae reptant pecudes, quo quamque vocantes</div><div class="l">invitant herbae gemmantes rore recenti,</div><div class="l">et satiati agni ludunt blandeque coruscant;</div><div class="l">omnia quae nobis longe confusa videntur</div><div class="l">et velut in viridi candor consistere colli.</div><div class="l">praeterea magnae legiones cum loca cursu</div><div class="l">camporum complent belli simulacra cientes,</div><div class="l">fulgor ubi ad caelum se tollit totaque circum</div><div class="l">aere renidescit tellus supterque virum vi</div><div class="l">excitur pedibus sonitus clamoreque montes</div><div class="l">icti reiectant voces ad sidera mundi</div><div class="l">et circum volitant equites mediosque repente</div><div class="l">tramittunt valido quatientes impete campos;</div><div class="l">et tamen est quidam locus altis montibus, <span class="add">⟨unde⟩</span></div><div class="l">stare videntur et in campis consistere fulgor.</div><span class="">card 333</span><div class="l">Nunc age, iam deinceps cunctarum exordia rerum</div><div class="l">qualia sint et quam longe distantia formis,</div><div class="l">percipe, multigenis quam sint variata figuris;</div><div class="l">non quo multa parum simili sint praedita forma,</div><div class="l">sed quia non volgo paria omnibus omnia constant.</div><div class="l">nec mirum; nam cum sit eorum copia tanta,</div><div class="l">ut neque finis, uti docui, neque summa sit ulla,</div><div class="l">debent ni mirum non omnibus omnia prorsum</div><div class="l">esse pari filo similique adfecta figura.</div><div class="l">Praeterea genus humanum mutaeque natantes</div><div class="l">squamigerum pecudes et laeta armenta feraeque</div><div class="l">et variae volucres, laetantia quae loca aquarum</div><div class="l">concelebrant circum ripas fontisque lacusque,</div><div class="l">et quae pervolgant nemora avia pervolitantes,</div><div class="l">quorum unum quidvis generatim sumere perge;</div><div class="l">invenies tamen inter se differre figuris.</div><div class="l">nec ratione alia proles cognoscere matrem</div><div class="l">nec mater posset prolem; quod posse videmus</div><div class="l">nec minus atque homines inter se nota cluere.</div><div class="l">nam saepe ante deum vitulus delubra decora</div><div class="l">turicremas propter mactatus concidit aras</div><div class="l">sanguinis expirans calidum de pectore flumen;</div><div class="l">at mater viridis saltus orbata peragrans</div><div class="l">novit humi pedibus vestigia pressa bisulcis,</div><div class="l">omnia convisens oculis loca, si queat usquam</div><div class="l">conspicere amissum fetum, completque querellis</div><div class="l">frondiferum nemus adsistens et crebra revisit</div><div class="l">ad stabulum desiderio perfixa iuvenci,</div><div class="l">nec tenerae salices atque herbae rore vigentes</div><div class="l">fluminaque ulla queunt summis labentia ripis</div><div class="l">oblectare animum subitamque avertere curam,</div><div class="l">nec vitulorum aliae species per pabula laeta</div><div class="l">derivare queunt animum curaque levare;</div><div class="l">usque adeo quiddam proprium notumque requirit.</div><div class="l">praeterea teneri tremulis cum vocibus haedi</div><div class="l">cornigeras norunt matres agnique petulci</div><div class="l">balantum pecudes; ita, quod natura resposcit,</div><div class="l">ad sua quisque fere decurrunt ubera lactis.</div><div class="l">Postremo quodvis frumentum non tamen omne</div><div class="l">quidque suo genere inter se simile esse videbis,</div><div class="l">quin intercurrat quaedam distantia formis.</div><div class="l">concharumque genus parili ratione videmus</div><div class="l">pingere telluris gremium, qua mollibus undis</div><div class="l">litoris incurvi bibulam pavit aequor harenam.</div><div class="l">quare etiam atque etiam simili ratione necessest,</div><div class="l">natura quoniam constant neque facta manu sunt</div><div class="l">unius ad certam formam primordia rerum,</div><div class="l">dissimili inter se quaedam volitare figura.</div><span class="">card 381</span><div class="l">Perfacile est animi ratione exsolvere nobis</div><div class="l">quare fulmineus multo penetralior ignis</div><div class="l">quam noster fluat e taedis terrestribus ortus;</div><div class="l">dicere enim possis caelestem fulminis ignem</div><div class="l">subtilem magis e parvis constare figuris</div><div class="l">atque ideo transire foramina quae nequit ignis</div><div class="l">noster hic e lignis ortus taedaque creatus.</div><div class="l">praeterea lumen per cornum transit, at imber</div><div class="l">respuitur. quare, nisi luminis illa minora</div><div class="l">corpora sunt quam de quibus est liquor almus aquarum?</div><div class="l">et quamvis subito per colum vina videmus</div><div class="l">perfluere, at contra tardum cunctatur olivom,</div><div class="l">aut quia ni mirum maioribus est elementis</div><div class="l">aut magis hamatis inter se perque plicatis,</div><div class="l">atque ideo fit uti non tam diducta repente</div><div class="l">inter se possint primordia singula quaeque</div><div class="l">singula per cuiusque foramina permanare.</div><span class="">card 398</span><div class="l">Huc accedit uti mellis lactisque liquores</div><div class="l">iucundo sensu linguae tractentur in ore;</div><div class="l">at contra taetra absinthi natura ferique</div><div class="l">centauri foedo pertorquent ora sapore;</div><div class="l">ut facile agnoscas e levibus atque rutundis</div><div class="l">esse ea quae sensus iucunde tangere possunt,</div><div class="l">at contra quae amara atque aspera cumque videntur,</div><div class="l">haec magis hamatis inter se nexa teneri</div><div class="l">proptereaque solere vias rescindere nostris</div><div class="l">sensibus introituque suo perrumpere corpus.</div><div class="l">omnia postremo bona sensibus et mala tactu</div><div class="l">dissimili inter se pugnant perfecta figura;</div><div class="l">ne tu forte putes serrae stridentis acerbum</div><div class="l">horrorem constare elementis levibus aeque</div><div class="l">ac musaea mele, per chordas organici quae</div><div class="l">mobilibus digitis expergefacta figurant;</div><div class="l">neu simili penetrare putes primordia forma</div><div class="l">in nares hominum, cum taetra cadavera torrent,</div><div class="l">et cum scena croco Cilici perfusa recens est</div><div class="l">araque Panchaeos exhalat propter odores;</div><div class="l">neve bonos rerum simili constare colores</div><div class="l">semine constituas, oculos qui pascere possunt,</div><div class="l">et qui conpungunt aciem lacrimareque cogunt</div><div class="l">aut foeda specie foedi turpesque videntur.</div><div class="l">omnis enim, sensus quae mulcet cumque, <span class="add">⟨tibi res⟩</span></div><div class="l">haut sine principiali aliquo levore creatast;</div><div class="l">at contra quae cumque molesta atque aspera constat,</div><div class="l">non aliquo sine materiae squalore repertast.</div><div class="l">Sunt etiam quae iam nec levia iure putantur</div><div class="l">esse neque omnino flexis mucronibus unca,</div><div class="l">sed magis angellis paulum prostantibus, <span class="add">⟨ut quae⟩</span></div><div class="l">titillare magis sensus quam laedere possint,</div><div class="l">fecula iam quo de genere est inulaeque sapores.</div><div class="l">Denique iam calidos ignis gelidamque pruinam</div><div class="l">dissimili dentata modo conpungere sensus</div><div class="l">corporis, indicio nobis est tactus uterque.</div><div class="l">tactus enim, tactus, pro divum numina sancta,</div><div class="l">corporis est sensus, vel cum res extera sese</div><div class="l">insinuat, vel cum laedit quae in corpore natast</div><div class="l">aut iuvat egrediens genitalis per Veneris res,</div><div class="l">aut ex offensu cum turbant corpore in ipso,</div><div class="l">semina confundunt inter se concita sensum;</div><div class="l">ut si forte manu quamvis iam corporis ipse</div><div class="l">tute tibi partem ferias atque experiare.</div><div class="l">qua propter longe formas distare necessest</div><div class="l">principiis, varios quae possint edere sensus.</div><div class="l">Denique quae nobis durata ac spissa videntur,</div><div class="l">haec magis hamatis inter sese esse necessest</div><div class="l">et quasi ramosis alte compacta teneri.</div><div class="l">in quo iam genere in primis adamantina saxa</div><div class="l">prima acie constant ictus contemnere sueta</div><div class="l">et validi silices ac duri robora ferri</div><div class="l">aeraque quae claustris restantia vociferantur.</div><div class="l">illa quidem debent e levibus atque rutundis</div><div class="l">esse magis, fluvido quae corpore liquida constant.</div><div class="l">namque papaveris haustus itemst facilis quod aquarum;</div><div class="l">nec retinentur enim inter se glomeramina quaeque</div><div class="l">et perculsus item proclive volubilis exstat.</div><div class="l">omnia postremo quae puncto tempore cernis</div><div class="l">diffugere ut fumum nebulas flammasque, necessest,</div><div class="l">si minus omnia sunt e levibus atque rotundis,</div><div class="l">at non esse tamen perplexis indupedita,</div><div class="l">pungere uti possint corpus penetrareque saxa,</div><div class="l">nec tamen haerere inter se; quod cumque videmus</div><div class="l">sensibus dentatum, facile ut cognoscere possis</div><div class="l">non e perplexis, sed acutis esse elementis.</div><div class="l">sed quod amara vides eadem quae fluvida constant,</div><div class="l">sudor uti maris est, minime mirabile debet</div><div class="l">* * *</div><div class="l">nam quod fluvidus est, e levibus atque rotundis</div><div class="l">est, sed levibus <span class="add">⟨sunt hamata⟩</span> admixta doloris</div><div class="l">corpora. nec tamen haec retineri hamata necessust:</div><div class="l">scilicet esse globosa tamen, cum squalida constent,</div><div class="l">provolvi simul ut possint et laedere sensus.</div><div class="l">et quo mixta putes magis aspera levibus esse</div><div class="l">principiis, unde est Neptuni corpus acerbum,</div><div class="l">est ratio secernendi seorsumque videndi,</div><div class="l">umor dulcis ubi per terras crebrius idem</div><div class="l">percolatur, ut in foveam fluat ac mansuescat;</div><div class="l">linquit enim supera taetri primordia viri,</div><div class="l">aspera quo magis in terris haerescere possint.</div><span class="">card 478</span><div class="l">Quod quoniam docui, pergam conectere rem quae</div><div class="l">ex hoc apta fidem ducat, primordia rerum</div><div class="l">finita variare figurarum ratione.</div><div class="l">quod si non ita sit, rursum iam semina quaedam</div><div class="l">esse infinito debebunt corporis auctu.</div><div class="l">namque in eadem una cuiusvis iam brevitate</div><div class="l">corporis inter se multum variare figurae</div><div class="l">non possunt. fac enim minimis e partibus esse</div><div class="l">corpora prima tribus, vel paulo pluribus auge;</div><div class="l">nempe ubi eas partis unius corporis omnis,</div><div class="l">summa atque ima locans, transmutans dextera laevis,</div><div class="l">omnimodis expertus eris, quam quisque det ordo</div><div class="l">formai speciem totius corporis eius,</div><div class="l">quod super est, si forte voles variare figuras,</div><div class="l">addendum partis alias erit. inde sequetur,</div><div class="l">adsimili ratione alias ut postulet ordo,</div><div class="l">si tu forte voles etiam variare figuras.</div><div class="l">ergo formarum novitatem corporis augmen</div><div class="l">subsequitur. quare non est ut credere possis</div><div class="l">esse infinitis distantia semina formis,</div><div class="l">ne quaedam cogas inmani maximitate</div><div class="l">esse, supra quod iam docui non posse probari.</div><div class="l">iam tibi barbaricae vestes Meliboeaque fulgens</div><div class="l">purpura Thessalico concharum tacta colore,</div><div class="l">aurea pavonum ridenti imbuta lepore</div><div class="l">saecla novo rerum superata colore iacerent</div><div class="l">et contemptus odor smyrnae mellisque sapores,</div><div class="l">et cycnea mele Phoebeaque daedala chordis</div><div class="l">carmina consimili ratione oppressa silerent;</div><div class="l">namque aliis aliud praestantius exoreretur.</div><div class="l">cedere item retro possent in deteriores</div><div class="l">omnia sic partis, ut diximus in melioris;</div><div class="l">namque aliis aliud retro quoque taetrius esset</div><div class="l">naribus auribus atque oculis orisque sapori.</div><div class="l">quae quoniam non sunt, <span class="add">⟨sed⟩</span> rebus reddita certa</div><div class="l">finis utrimque tenet summam, fateare necessest</div><div class="l">materiem quoque finitis differe figuris.</div><div class="l">denique ab ignibus ad gelidas hiemum usque pruinas</div><div class="l">finitumst retroque pari ratione remensumst.</div><div class="l">omnis enim calor ac frigus mediique tepores</div><div class="l">interutrasque iacent explentes ordine summam.</div><div class="l">ergo finita distant ratione creata,</div><div class="l">ancipiti quoniam mucroni utrimque notantur,</div><div class="l">hinc flammis illinc rigidis infesta pruinis.</div><span class="">card 522</span><div class="l">Quod quoniam docui, pergam conectere rem quae</div><div class="l">ex hoc apta fidem ducat, primordia rerum,</div><div class="l">inter se simili quae sunt perfecta figura,</div><div class="l">infinita cluere. etenim distantia cum sit</div><div class="l">formarum finita, necesse est quae similes sint</div><div class="l">esse infinitas aut summam materiai</div><div class="l">finitam constare, id quod non esse probavi.</div><div class="l">* * *</div><div class="l">versibus ostendam corpuscula materiai</div><div class="l">ex infinito summam rerum usque tenere</div><div class="l">undique protelo plagarum continuato.</div><div class="l">nam quod rara vides magis esse animalia quaedam</div><div class="l">fecundamque magis naturam cernis in illis,</div><div class="l">at regione locoque alio terrisque remotis</div><div class="l">multa licet genere esse in eo numerumque repleri;</div><div class="l">sicut quadripedum cum primis esse videmus</div><div class="l">in genere anguimanus elephantos, India quorum</div><div class="l">milibus e multis vallo munitur eburno,</div><div class="l">ut penitus nequeat penetrari: tanta ferarum</div><div class="l">vis est, quarum nos perpauca exempla videmus.</div><div class="l">sed tamen id quoque uti concedam, quam lubet esto</div><div class="l">unica res quaedem nativo corpore sola,</div><div class="l">cui similis toto terrarum non sit, in orbi;</div><div class="l">infinita tamen nisi erit vis materiai,</div><div class="l">unde ea progigni possit concepta, creari</div><div class="l">non poterit neque, quod super est, procrescere alique.</div><div class="l">quippe etenim sumant alii finita per omne</div><div class="l">corpora iactari unius genitalia rei,</div><div class="l">unde ubi qua vi et quo pacto congressa coibunt</div><div class="l">materiae tanto in pelago turbaque aliena?</div><div class="l">non, ut opinor, habent rationem conciliandi:</div><div class="l">sed quasi naufragiis magnis multisque coortis</div><div class="l">disiactare solet magnum mare transtra cavernas</div><div class="l">antemnas prorem malos tonsasque natantis,</div><div class="l">per terrarum omnis oras fluitantia aplustra</div><div class="l">ut videantur et indicium mortalibus edant,</div><div class="l">infidi maris insidias virisque dolumque</div><div class="l">ut vitare velint, neve ullo tempore credant,</div><div class="l">subdola cum ridet placidi pellacia ponti,</div><div class="l">sic tibi si finita semel primordia quaedam</div><div class="l">constitues, aevom debebunt sparsa per omnem</div><div class="l">disiectare aestus diversi materiai,</div><div class="l">numquam in concilium ut possint compulsa coire</div><div class="l">nec remorari in concilio nec crescere adaucta;</div><div class="l">quorum utrumque palam fieri manifesta docet res,</div><div class="l">et res progigni et genitas procrescere posse.</div><div class="l">esse igitur genere in quovis primordia rerum</div><div class="l">infinita palam est, unde omnia suppeditantur.</div><div class="l">Nec superare queunt motus itaque exitiales</div><div class="l">perpetuo neque in aeternum sepelire salutem,</div><div class="l">nec porro rerum genitales auctificique</div><div class="l">motus perpetuo possunt servare creata.</div><div class="l">sic aequo geritur certamine principiorum</div><div class="l">ex infinito contractum tempore bellum.</div><div class="l">nunc hic nunc illic superant vitalia rerum</div><div class="l">et superantur item. miscetur funere vagor,</div><div class="l">quem pueri tollunt visentis luminis oras;</div><div class="l">nec nox ulla diem neque noctem aurora secutast,</div><div class="l">quae non audierit mixtos vagitibus aegris</div><div class="l">ploratus, mortis comites et funeris atri.</div><span class="">card 581</span><div class="l">Illud in his obsignatum quoque rebus habere</div><div class="l">convenit et memori mandatum mente tenere,</div><div class="l">nil esse, in promptu quorum natura videtur,</div><div class="l">quod genere ex uno consistat principiorum,</div><div class="l">nec quicquam quod non permixto semine constet.</div><div class="l">et quod cumque magis vis multas possidet in se</div><div class="l">atque potestates, ita plurima principiorum</div><div class="l">in sese genera ac varias docet esse figuras.</div><div class="l">Principio tellus habet in se corpora prima,</div><div class="l">unde mare inmensum volventes frigora fontes</div><div class="l">adsidue renovent, habet ignes unde oriantur;</div><div class="l">nam multis succensa locis ardent sola terrae,</div><div class="l">ex imis vero furit ignibus impetus Aetnae.</div><div class="l">tum porro nitidas fruges arbustaque laeta</div><div class="l">gentibus humanis habet unde extollere possit,</div><div class="l">unde etiam fluvios frondes et pabula laeta</div><div class="l">montivago generi possit praebere ferarum.</div><div class="l">quare magna deum mater materque ferarum</div><div class="l">et nostri genetrix haec dicta est corporis una.</div><div class="l">Hanc veteres Graium docti cecinere poetae</div><div class="l">sedibus in curru biiugos agitare leones,</div><div class="l">aeris in spatio magnam pendere docentes</div><div class="l">tellurem neque posse in terra sistere terram.</div><div class="l">adiunxere feras, quia quamvis effera proles</div><div class="l">officiis debet molliri victa parentum.</div><div class="l">muralique caput summum cinxere corona,</div><div class="l">eximiis munita locis quia sustinet urbes.</div><div class="l">quo nunc insigni per magnas praedita terras</div><div class="l">horrifice fertur divinae matris imago.</div><div class="l">hanc variae gentes antiquo more sacrorum</div><div class="l">Idaeam vocitant matrem Phrygiasque catervas</div><div class="l">dant comites, quia primum ex illis finibus edunt</div><div class="l">per terrarum orbes fruges coepisse creari.</div><div class="l">Gallos attribuunt, quia, numen qui violarint</div><div class="l">Matris et ingrati genitoribus inventi sint,</div><div class="l">significare volunt indignos esse putandos,</div><div class="l">vivam progeniem qui in oras luminis edant.</div><div class="l">tympana tenta tonant palmis et cymbala circum</div><div class="l">concava, raucisonoque minantur cornua cantu,</div><div class="l">et Phrygio stimulat numero cava tibia mentis,</div><div class="l">telaque praeportant, violenti signa furoris,</div><div class="l">ingratos animos atque impia pectora volgi</div><div class="l">conterrere metu quae possint numine divae.</div><div class="l">ergo cum primum magnas invecta per urbis</div><div class="l">munificat tacita mortalis muta salute,</div><div class="l">aere atque argento sternunt iter omne viarum</div><div class="l">largifica stipe ditantes ninguntque rosarum</div><div class="l">floribus umbrantes matrem comitumque catervam.</div><div class="l">hic armata manus, Curetas nomine Grai</div><div class="l">quos memorant, Phrygias inter si forte catervas</div><div class="l">ludunt in numerumque exultant sanguine laeti</div><div class="l">terrificas capitum quatientes numine cristas,</div><div class="l">Dictaeos referunt Curetas, qui Iovis illum</div><div class="l">vagitum in Creta quondam occultasse feruntur,</div><div class="l">cum pueri circum puerum pernice chorea</div><div class="l"><span class="strikethrough">armat et in numerum pernice chorea</span></div><div class="l">armati in numerum pulsarent aeribus aera,</div><div class="l">ne Saturnus eum malis mandaret adeptus</div><div class="l">aeternumque daret matri sub pectore volnus.</div><div class="l">propterea magnam armati matrem comitantur,</div><div class="l">aut quia significant divam praedicere ut armis</div><div class="l">ac virtute velint patriam defendere terram</div><div class="l">praesidioque parent decorique parentibus esse.</div><div class="l">quae bene et eximie quamvis disposta ferantur,</div><div class="l">longe sunt tamen a vera ratione repulsa.</div><div class="l">omnis enim per se divom natura necessest</div><div class="l">inmortali aevo summa cum pace fruatur</div><div class="l">semota ab nostris rebus seiunctaque longe;</div><div class="l">nam privata dolore omni, privata periclis,</div><div class="l">ipsa suis pollens opibus, nihil indiga nostri,</div><div class="l">nec bene promeritis capitur neque tangitur ira.</div><div class="l">terra quidem vero caret omni tempore sensu,</div><div class="l">et quia multarum potitur primordia rerum,</div><div class="l">multa modis multis effert in lumina solis.</div><div class="l">hic siquis mare Neptunum Cereremque vocare</div><div class="l">constituet fruges et Bacchi nomine abuti</div><div class="l">mavolt quam laticis proprium proferre vocamen,</div><div class="l">concedamus ut hic terrarum dictitet orbem</div><div class="l">esse deum matrem, dum vera re tamen ipse</div><div class="l">religione animum turpi contingere parcat.</div><span class="">card 660</span><div class="l">Saepe itaque ex uno tondentes gramina campo</div><div class="l">lanigerae pecudes et equorum duellica proles</div><div class="l">buceriaeque greges eodem sub tegmine caeli</div><div class="l">ex unoque sitim sedantes flumine aquai</div><div class="l">dissimili vivont specie retinentque parentum</div><div class="l">naturam et mores generatim quaeque imitantur.</div><div class="l">tanta est in quovis genere herbae materiai</div><div class="l">dissimilis ratio, tanta est in flumine quoque.</div><div class="l">Hinc porro quamvis animantem ex omnibus unam</div><div class="l">ossa cruor venae calor umor viscera nervi</div><div class="l">constituunt, quae sunt porro distantia longe,</div><div class="l">dissimili perfecta figura principiorum.</div><div class="l">Tum porro quae cumque igni flammata cremantur.</div><div class="l">si nil praeterea, tamen haec in corpore tradunt,</div><div class="l">unde ignem iacere et lumen submittere possint</div><div class="l">scintillasque agere ac late differre favillam.</div><div class="l">cetera consimili mentis ratione peragrans</div><div class="l">invenies igitur multarum semina rerum</div><div class="l">corpore celare et varias cohibere figuras.</div><div class="l">Denique multa vides, quibus et color et sapor una</div><div class="l">reddita sunt cum odore in primis pleraque poma.</div><div class="l">haec igitur variis debent constare figuris;</div><div class="l">nidor enim penetrat qua fucus non it in artus,</div><div class="l">fucus item sorsum, <span class="add">⟨sorsum⟩</span> sapor insinuatur</div><div class="l">sensibus; ut noscas primis differre figuris.</div><div class="l">dissimiles igitur formae glomeramen in unum</div><div class="l">conveniunt et res permixto semine constant.</div><div class="l">Quin etiam passim nostris in versibus ipsis</div><div class="l">multa elementa vides multis communia verbis,</div><div class="l">cum tamen inter se versus ac verba necesse est</div><div class="l">confiteare alia ex aliis constare elementis;</div><div class="l">non quo multa parum communis littera currat</div><div class="l">aut nulla inter se duo sint ex omnibus isdem,</div><div class="l">sed quia non volgo paria omnibus omnia constant.</div><div class="l">sic aliis in rebus item communia multa</div><div class="l">multarum rerum cum sint, primordia rerum</div><div class="l">dissimili tamen inter se consistere summa</div><div class="l">possunt; ut merito ex aliis constare feratur</div><div class="l">humanum genus et fruges arbustaque laeta.</div><div class="l">Nec tamen omnimodis conecti posse putandum est</div><div class="l">omnia; nam volgo fieri portenta videres,</div><div class="l">semiferas hominum species existere et altos</div><div class="l">inter dum ramos egigni corpore vivo</div><div class="l">multaque conecti terrestria membra marinis,</div><div class="l">tum flammam taetro spirantis ore Chimaeras</div><div class="l">pascere naturam per terras omniparentis.</div><div class="l">quorum nil fieri manifestum est, omnia quando</div><div class="l">seminibus certis certa genetrice creata</div><div class="l">conservare genus crescentia posse videmus.</div><div class="l">scilicet id certa fieri ratione necessust.</div><div class="l">nam sua cuique cibis ex omnibus intus in artus</div><div class="l">corpora discedunt conexaque convenientis</div><div class="l">efficiunt motus; at contra aliena videmus</div><div class="l">reicere in terras naturam, multaque caecis</div><div class="l">corporibus fugiunt e corpore percita plagis,</div><div class="l">quae neque conecti quoquam potuere neque intus</div><div class="l">vitalis motus consentire atque imitari.</div><div class="l">sed ne forte putes animalia sola teneri</div><div class="l">legibus his, quaedam ratio res terminat omnis</div><div class="l">nam vel uti tota natura dissimiles sunt</div><div class="l">inter se genitae res quaeque, ita quamque necessest</div><div class="l">dissimili constare figura principiorum;</div><div class="l">non quo multa parum simili sint praedita forma,</div><div class="l">sed quia non volgo paria omnibus omnia constant.</div><div class="l">semina cum porro distent, differre necessust</div><div class="l">intervalla vias conexus pondera plagas</div><div class="l">concursus motus; quae non animalia solum</div><div class="l">corpora seiungunt, sed terras ac mare totum</div><div class="l">secernunt caelumque a terris omne retentant.</div><span class="">card 730</span><div class="l">Nunc age dicta meo dulci quaesita labore</div><div class="l">percipe, ne forte haec albis ex alba rearis</div><div class="l">principiis esse, ante oculos quae candida cernis,</div><div class="l">aut ea quae nigrant nigro de semine nata;</div><div class="l">nive alium quemvis quae sunt inbuta colorem,</div><div class="l">propterea gerere hunc credas, quod materiai</div><div class="l">corpora consimili sint eius tincta colore;</div><div class="l">nullus enim color est omnino materiai</div><div class="l">corporibus, neque par rebus neque denique dispar.</div><div class="l">in quae corpora si nullus tibi forte videtur</div><div class="l">posse animi iniectus fieri, procul avius erras.</div><div class="l">nam cum caecigeni, solis qui lumina numquam</div><div class="l">dispexere, tamen cognoscant corpora tactu</div><div class="l">ex ineunte aevo nullo coniuncta colore,</div><div class="l">scire licet nostrae quoque menti corpora posse</div><div class="l">vorti in notitiam nullo circum lita fuco.</div><div class="l">denique nos ipsi caecis quaecumque tenebris</div><div class="l">tangimus, haud ullo sentimus tincta colore.</div><div class="l">Quod quoniam vinco fieri, nunc esse docebo.</div><div class="l">omnis enim color omnino mutatur in omnis;</div><div class="l">quod facere haud ullo debent primordia pacto;</div><div class="l">immutabile enim quiddam superare necessest,</div><div class="l">ne res ad nihilum redigantur funditus omnes;</div><div class="l">nam quod cumque suis mutatum finibus exit,</div><div class="l">continuo hoc mors est illius quod fuit ante.</div><div class="l">proinde colore cave contingas semina rerum,</div><div class="l">ne tibi res redeant ad nihilum funditus omnes.</div><div class="l">Praeterea si nulla coloris principiis est</div><div class="l">reddita natura et variis sunt praedita formis,</div><div class="l">e quibus omnigenus gignunt variantque colores,</div><div class="l">propterea magni quod refert, semina quaeque</div><div class="l">cum quibus et quali positura contineantur</div><div class="l">et quos inter se dent motus accipiantque,</div><div class="l">perfacile extemplo rationem reddere possis,</div><div class="l">cur ea quae nigro fuerint paulo ante colore,</div><div class="l">marmoreo fieri possint candore repente,</div><div class="l">ut mare, cum magni commorunt aequora venti,</div><div class="l">vertitur in canos candenti marmore fluctus;</div><div class="l">dicere enim possis, nigrum quod saepe videmus,</div><div class="l">materies ubi permixta est illius et ordo</div><div class="l">principiis mutatus et addita demptaque quaedam,</div><div class="l">continuo id fieri ut candens videatur et album.</div><div class="l">quod si caeruleis constarent aequora ponti</div><div class="l">seminibus, nullo possent albescere pacto;</div><div class="l">nam quo cumque modo perturbes caerula quae sint,</div><div class="l">numquam in marmoreum possunt migrare colorem.</div><div class="l">sin alio atque alio sunt semina tincta colore,</div><div class="l">quae maris efficiunt unum purumque nitorem,</div><div class="l">ut saepe ex aliis formis variisque figuris</div><div class="l">efficitur quiddam quadratum unaque figura,</div><div class="l">conveniebat, ut in quadrato cernimus esse</div><div class="l">dissimiles formas, ita cernere in aequore ponti</div><div class="l">aut alio in quovis uno puroque nitore</div><div class="l">dissimiles longe inter se variosque colores.</div><div class="l">praeterea nihil officiunt obstantque figurae</div><div class="l">dissimiles, quo quadratum minus omne sit extra;</div><div class="l">at varii rerum inpediunt prohibentque colores,</div><div class="l">quo minus esse uno possit res tota nitore.</div><div class="l">Tum porro quae ducit et inlicit ut tribuamus</div><div class="l">principiis rerum non numquam causa colores,</div><div class="l">occidit, ex albis quoniam non alba creantur,</div><div class="l">nec quae nigra cluent de nigris, sed variis ex.</div><div class="l">quippe etenim multo proclivius exorientur</div><div class="l">candida de nullo quam nigro nata colore</div><div class="l">aut alio quovis, qui contra pugnet et obstet.</div><span class="">card 795</span><div class="l">Praeterea quoniam nequeunt sine luce colores</div><div class="l">esse neque in lucem existunt primordia rerum,</div><div class="l">scire licet quam sint nullo velata colore;</div><div class="l">qualis enim caecis poterit color esse tenebris?</div><div class="l">lumine quin ipso mutatur propterea quod</div><div class="l">recta aut obliqua percussus luce refulget;</div><div class="l">pluma columbarum quo pacto in sole videtur,</div><div class="l">quae sita cervices circum collumque coronat;</div><div class="l">namque alias fit uti claro sit rubra pyropo,</div><div class="l">inter dum quodam sensu fit uti videatur</div><div class="l">inter caeruleum viridis miscere zmaragdos.</div><div class="l">caudaque pavonis, larga cum luce repleta est,</div><div class="l">consimili mutat ratione obversa colores;</div><div class="l">qui quoniam quodam gignuntur luminis ictu,</div><div class="l">scire licet, sine eo fieri non posse putandum est.</div><div class="l">Et quoniam plagae quoddam genus excipit in se</div><div class="l">pupula, cum sentire colorem dicitur album,</div><div class="l">atque aliud porro, nigrum cum et cetera sentit,</div><div class="l">nec refert ea quae tangas quo forte colore</div><div class="l">praedita sint, verum quali magis apta figura,</div><div class="l">scire licet nihil principiis opus esse colore,</div><div class="l">sed variis formis variantes edere tactus.</div><span class="">card 817</span><div class="l">Praeterea quoniam non certis certa figuris</div><div class="l">est natura coloris et omnia principiorum</div><div class="l">formamenta queunt in quovis esse nitore,</div><div class="l">cur ea quae constant ex illis non pariter sunt</div><div class="l">omnigenus perfusa coloribus in genere omni?</div><div class="l">conveniebat enim corvos quoque saepe volantis</div><div class="l">ex albis album pinnis iactare colorem</div><div class="l">et nigros fieri nigro de semine cycnos</div><div class="l">aut alio quovis uno varioque colore.</div><div class="l">Quin etiam quanto in partes res quaeque minutas</div><div class="l">distrahitur magis, hoc magis est ut cernere possis</div><div class="l">evanescere paulatim stinguique colorem;</div><div class="l">ut fit ubi in parvas partis discerpitur austrum:</div><div class="l">purpura poeniceusque color clarissimus multo,</div><div class="l">filatim cum distractum est, disperditur omnis;</div><div class="l">noscere ut hinc possis prius omnem efflare colorem</div><div class="l">particulas, quam discedant ad semina rerum.</div><div class="l">Postremo quoniam non omnia corpora vocem</div><div class="l">mittere concedis neque odorem, propterea fit</div><div class="l">ut non omnibus adtribuas sonitus et odores:</div><div class="l">sic oculis quoniam non omnia cernere quimus,</div><div class="l">scire licet quaedam tam constare orba colore</div><div class="l">quam sine odore ullo quaedam sonituque remota,</div><div class="l">nec minus haec animum cognoscere posse sagacem</div><div class="l">quam quae sunt aliis rebus privata notare.</div><span class="">card 842</span><div class="l">Sed ne forte putes solo spoliata colore</div><div class="l">corpora prima manere, etiam secreta teporis</div><div class="l">sunt ac frigoris omnino calidique vaporis,</div><div class="l">et sonitu sterila et suco ieiuna feruntur,</div><div class="l">nec iaciunt ullum proprium de corpore odorem.</div><div class="l">sicut amaracini blandum stactaeque liquorem</div><div class="l">et nardi florem, nectar qui naribus halat,</div><div class="l">cum facere instituas, cum primis quaerere par est,</div><div class="l">quod licet ac possis reperire, inolentis olivi</div><div class="l">naturam, nullam quae mittat naribus auram,</div><div class="l">quam minime ut possit mixtos in corpore odores</div><div class="l">concoctosque suo contractans perdere viro,</div><div class="l">propter eandem <span class="add">⟨rem⟩</span> debent primordia rerum</div><div class="l">non adhibere suum gignundis rebus odorem</div><div class="l">nec sonitum, quoniam nihil ab se mittere possunt,</div><div class="l">nec simili ratione saporem denique quemquam</div><div class="l">nec frigus neque item calidum tepidumque vaporem,</div><div class="l">cetera, quae cum ita sunt tamen ut mortalia constent,</div><div class="l">molli lenta, fragosa putri, cava corpore raro,</div><div class="l">omnia sint a principiis seiuncta necessest,</div><div class="l">inmortalia si volumus subiungere rebus</div><div class="l">fundamenta, quibus nitatur summa salutis;</div><div class="l">ne tibi res redeant ad nihilum funditus omnes.</div><div class="l">Nunc ea quae sentire videmus cumque necessest</div><div class="l">ex insensilibus tamen omnia confiteare</div><div class="l">principiis constare. neque id manufesta refutant</div><div class="l">nec contra pugnant, in promptu cognita quae sunt,</div><div class="l">sed magis ipsa manu ducunt et credere cogunt</div><div class="l">ex insensilibus, quod dico, animalia gigni.</div><div class="l">quippe videre licet vivos existere vermes</div><div class="l">stercore de taetro, putorem cum sibi nacta est</div><div class="l">intempestivis ex imbribus umida tellus.</div><div class="l">Praeterea cunctas itidem res vertere sese.</div><div class="l">vertunt se fluvii in frondes et pabula laeta</div><div class="l">in pecudes, vertunt pecudes in corpora nostra</div><div class="l">naturam, et nostro de corpore saepe ferarum</div><div class="l">augescunt vires et corpora pennipotentum.</div><div class="l">ergo omnes natura cibos in corpora viva</div><div class="l">vertit et hinc sensus animantum procreat omnes,</div><div class="l">non alia longe ratione atque arida ligna</div><div class="l">explicat in flammas et <span class="add">⟨in⟩</span> ignis omnia versat.</div><div class="l">iamne vides igitur magni primordia rerum</div><div class="l">referre in quali sint ordine quaeque locata</div><div class="l">et commixta quibus dent motus accipiantque?</div><span class="">card 886</span><div class="l">Tum porro, quid id est, animum quod percutit, ipsum,</div><div class="l">quod movet et varios sensus expromere cogit,</div><div class="l">ex insensilibus ne credas sensile gigni?</div><div class="l">ni mirum lapides et ligna et terra quod una</div><div class="l">mixta tamen nequeunt vitalem reddere sensum.</div><div class="l">illud in his igitur rebus meminisse decebit,</div><div class="l">non ex omnibus omnino, quaecumque creant res</div><div class="l">sensilia, extemplo me gigni dicere sensus,</div><div class="l">sed magni referre ea primum quantula constent,</div><div class="l">sensile quae faciunt, et qua sint praedita forma,</div><div class="l">motibus ordinibus posituris denique quae sint.</div><div class="l">quarum nil rerum in lignis glaebisque videmus;</div><div class="l">et tamen haec, cum sunt quasi putrefacta per imbres,</div><div class="l">vermiculos pariunt, quia corpora materiai</div><div class="l">antiquis ex ordinibus permota nova re</div><div class="l">conciliantur ita ut debent animalia gigni.</div><div class="l">Deinde ex sensilibus qui sensile posse creari</div><div class="l">constituunt, porro ex aliis sentire sueti</div><div class="l">* * *</div><div class="l">mollia cum faciunt; nam sensus iungitur omnis</div><div class="l">visceribus nervis venis, quae cumque videmus</div><div class="l">mollia mortali consistere corpore creta.</div><div class="l">sed tamen esto iam posse haec aeterna manere;</div><div class="l">nempe tamen debent aut sensum partis habere</div><div class="l">aut similis totis animalibus esse putari.</div><div class="l">at nequeant per se partes sentire necesse est:</div><div class="l">namque animus sensus membrorum respuit omnis,</div><div class="l">nec manus a nobis potis est secreta neque ulla</div><div class="l">corporis omnino sensum pars sola tenere.</div><div class="l">linquitur ut totis animantibus adsimulentur,</div><div class="l">vitali ut possint consentire undique sensu.</div><div class="l">qui poterunt igitur rerum primordia dici</div><div class="l">et leti vitare vias, animalia cum sint,</div><div class="l">atque animalia <span class="add">⟨sint⟩</span> mortalibus una eademque?</div><div class="l">quod tamen ut possint, at coetu concilioque</div><div class="l">nil facient praeter volgum turbamque animantum,</div><div class="l">scilicet ut nequeant homines armenta feraeque</div><div class="l">inter sese ullam rem gignere conveniundo.</div><div class="l">sic itidem quae sentimus sentire necessest.</div><div class="l">quod si forte suum dimittunt corpore sensum</div><div class="l">atque alium capiunt, quid opus fuit adtribui id quod</div><div class="l">detrahitur? tum praeterea, quod fudimus ante,</div><div class="l">quatinus in pullos animalis vertier ova</div><div class="l">cernimus alituum vermisque effervere terra,</div><div class="l">intempestivos quam putor cepit ob imbris,</div><div class="l">scire licet gigni posse ex non sensibus sensus.</div><span class="">card 931</span><div class="l">Quod si forte aliquis dicet, dum taxat oriri</div><div class="l">posse ex non sensu sensus mutabilitate,</div><div class="l">aut aliquo tamquam partu quod proditur extra,</div><div class="l">huic satis illud erit planum facere atque probare,</div><div class="l">non fieri partum nisi concilio ante coacto,</div><div class="l">nec quicquam commutari sine conciliatu.</div><div class="l">Principio nequeunt ullius corporis esse</div><div class="l">sensus ante ipsam genitam naturam animantis,</div><div class="l">ni mirum quia materies disiecta tenetur</div><div class="l">aere fluminibus terris terraque creatis,</div><div class="l">nec congressa modo vitalis convenientes</div><div class="l">contulit inter se motus, quibus omnituentes</div><div class="l">accensi sensus animantem quamque tuentur.</div><div class="l">Praeterea quamvis animantem grandior ictus,</div><div class="l">quam patitur natura, repente adfligit et omnis</div><div class="l">corporis atque animi pergit confundere sensus.</div><div class="l">dissoluuntur enim positurae principiorum</div><div class="l">et penitus motus vitales inpediuntur,</div><div class="l">donec materies omnis concussa per artus</div><div class="l">vitalis animae nodos a corpore solvit</div><div class="l">dispersamque foras per caulas eiecit omnis;</div><div class="l">nam quid praeterea facere ictum posse reamur</div><div class="l">oblatum, nisi discutere ac dissolvere quaeque?</div><div class="l">fit quoque uti soleant minus oblato acriter ictu</div><div class="l">reliqui motus vitalis vincere saepe,</div><div class="l">vincere et ingentis plagae sedare tumultus</div><div class="l">inque suos quicquid rursus revocare meatus</div><div class="l">et quasi iam leti dominantem in corpore motum</div><div class="l">discutere ac paene amissos accendere sensus;</div><div class="l">nam qua re potius leti iam limine ab ipso</div><div class="l">ad vitam possint conlecta mente reverti,</div><div class="l">quam quo decursum prope iam siet ire et abire?</div><div class="l">Praeterea, quoniam dolor est, ubi materiai</div><div class="l">corpora vi quadam per viscera viva per artus</div><div class="l">sollicitata suis trepidant in sedibus intus,</div><div class="l">inque locum quando remigrant, fit blanda voluptas,</div><div class="l">scire licet nullo primordia posse dolore</div><div class="l">temptari nullamque voluptatem capere ex se;</div><div class="l">quandoquidem non sunt ex ullis principiorum</div><div class="l">corporibus, quorum motus novitate laborent</div><div class="l">aut aliquem fructum capiant dulcedinis almae.</div><div class="l">haut igitur debent esse ullo praedita sensu.</div><span class="">card 973</span><div class="l">Denique uti possint sentire animalia quaeque,</div><div class="l">principiis si iam est sensus tribuendus eorum,</div><div class="l">quid, genus humanum propritim de quibus auctumst?</div><div class="l">scilicet et risu tremulo concussa cachinnant</div><div class="l">et lacrimis spargunt rorantibus ora genasque</div><div class="l">multaque de rerum mixtura dicere callent</div><div class="l">et sibi proporro quae sint primordia quaerunt;</div><div class="l">quando quidem totis mortalibus adsimulata</div><div class="l">ipsa quoque ex aliis debent constare elementis,</div><div class="l">inde alia ex aliis, nusquam consistere ut ausis;</div><div class="l">quippe sequar, quod cumque loqui ridereque dices</div><div class="l">et sapere, ex aliis eadem haec facientibus ut sit.</div><div class="l">quod si delira haec furiosaque cernimus esse</div><div class="l">et ridere potest non ex ridentibus auctus,</div><div class="l">et sapere et doctis rationem reddere dictis</div><div class="l">non ex seminibus sapientibus atque disertis,</div><div class="l">qui minus esse queant ea quae sentire videmus</div><div class="l">seminibus permixta carentibus undique sensu?</div><span class="">card 991</span><div class="l">Denique caelesti sumus omnes semine oriundi;</div><div class="l">omnibus ille idem pater est, unde alma liquentis</div><div class="l">umoris guttas mater cum terra recepit,</div><div class="l">feta parit nitidas fruges arbustaque laeta</div><div class="l">et genus humanum, parit omnia saecla ferarum,</div><div class="l">pabula cum praebet, quibus omnes corpora pascunt</div><div class="l">et dulcem ducunt vitam prolemque propagant;</div><div class="l">qua propter merito maternum nomen adepta est.</div><div class="l">cedit item retro, de terra quod fuit ante,</div><div class="l">in terras, et quod missumst ex aetheris oris,</div><div class="l">id rursum caeli rellatum templa receptant.</div><div class="l">nec sic interemit mors res ut materiai</div><div class="l">corpora conficiat, sed coetum dissupat ollis;</div><div class="l">inde aliis aliud coniungit et efficit, omnis</div><div class="l">res ut convertant formas mutentque colores</div><div class="l">et capiant sensus et puncto tempore reddant;</div><div class="l">ut noscas referre earum primordia rerum</div><div class="l">cum quibus et quali positura contineantur</div><div class="l">et quos inter se dent motus accipiantque,</div><div class="l">neve putes aeterna penes residere potesse</div><div class="l">corpora prima quod in summis fluitare videmus</div><div class="l">rebus et interdum nasci subitoque perire.</div><div class="l">quin etiam refert nostris in versibus ipsis</div><div class="l">cum quibus et quali sint ordine quaeque locata;</div><div class="l">namque eadem caelum mare terras flumina solem</div><div class="l">significant, eadem fruges arbusta animantis;</div><div class="l">si non omnia sunt, at multo maxima pars est</div><div class="l">consimilis; verum positura discrepitant res.</div><div class="l">sic ipsis in rebus item iam materiai</div><div class="l"><span class="strikethrough">intervalla vias conexus pondera plagas</span></div><div class="l">concursus motus ordo positura figurae</div><div class="l">cum permutantur, mutari res quoque debent.</div><div class="l">Nunc animum nobis adhibe veram ad rationem.</div><div class="l">nam tibi vehementer nova res molitur ad auris</div><div class="l">accedere et nova se species ostendere rerum.</div><div class="l">sed neque tam facilis res ulla est, quin ea primum</div><div class="l">difficilis magis ad credendum constet, itemque</div><div class="l">nil adeo magnum neque tam mirabile quicquam,</div><div class="l">quod non paulatim minuant mirarier omnes,</div><div class="l">principio caeli clarum purumque colorem</div><div class="l">quaeque in se cohibet, palantia sidera passim,</div><div class="l">lunamque et solis praeclara luce nitorem;</div><div class="l">omnia quae nunc si primum mortalibus essent</div><div class="l">ex improviso si sint obiecta repente,</div><div class="l">quid magis his rebus poterat mirabile dici,</div><div class="l">aut minus ante quod auderent fore credere gentes?</div><div class="l">nil, ut opinor; ita haec species miranda fuisset.</div><div class="l">quam tibi iam nemo fessus satiate videndi,</div><div class="l">suspicere in caeli dignatur lucida templa.</div><div class="l">desine qua propter novitate exterritus ipsa</div><div class="l">expuere ex animo rationem, sed magis acri</div><div class="l">iudicio perpende, et si tibi vera videntur,</div><div class="l">dede manus, aut, si falsum est, accingere contra.</div><div class="l">quaerit enim rationem animus, cum summa loci sit</div><div class="l">infinita foris haec extra moenia mundi,</div><div class="l">quid sit ibi porro, quo prospicere usque velit mens</div><div class="l">atque animi iactus liber quo pervolet ipse.</div><span class="">card 1048</span><div class="l">Principio nobis in cunctas undique partis</div><div class="l">et latere ex utroque <span class="add">⟨supra⟩</span> supterque per omne</div><div class="l">nulla est finis; uti docui, res ipsaque per se</div><div class="l">vociferatur, et elucet natura profundi.</div><div class="l">nullo iam pacto veri simile esse putandumst,</div><div class="l">undique cum vorsum spatium vacet infinitum</div><div class="l">seminaque innumero numero summaque profunda</div><div class="l">multimodis volitent aeterno percita motu,</div><div class="l">hunc unum terrarum orbem caelumque creatum,</div><div class="l">nil agere illa foris tot corpora materiai;</div><div class="l">cum praesertim hic sit natura factus et ipsa</div><div class="l">sponte sua forte offensando semina rerum</div><div class="l">multimodis temere in cassum frustraque coacta</div><div class="l">tandem coluerunt ea quae coniecta repente</div><div class="l">magnarum rerum fierent exordia semper,</div><div class="l">terrai maris et caeli generisque animantum.</div><div class="l">quare etiam atque etiam talis fateare necesse est</div><div class="l">esse alios alibi congressus materiai,</div><div class="l">qualis hic est, avido complexu quem tenet aether.</div><div class="l">Praeterea cum materies est multa parata,</div><div class="l">cum locus est praesto nec res nec causa moratur</div><div class="l">ulla, geri debent ni mirum et confieri res.</div><div class="l">nunc et seminibus si tanta est copia, quantam</div><div class="l">enumerare aetas animantum non queat omnis,</div><div class="l">quis eadem natura manet, quae semina rerum</div><div class="l">conicere in loca quaeque queat simili ratione</div><div class="l">atque huc sunt coniecta, necesse est confiteare</div><div class="l">esse alios aliis terrarum in partibus orbis</div><div class="l">et varias hominum gentis et saecla ferarum.</div><div class="l">Huc accedit ut in summa res nulla sit una,</div><div class="l">unica quae gignatur et unica solaque crescat,</div><div class="l">quin aliquoius siet saecli permultaque eodem</div><div class="l">sint genere. in primis animalibus indice mente</div><div class="l">invenies sic montivagum genus esse ferarum,</div><div class="l">sic hominum geminam prolem, sic denique mutas</div><div class="l">squamigerum pecudes et corpora cuncta volantum.</div><div class="l">qua propter caelum simili ratione fatendumst</div><div class="l">terramque et solem, lunam mare cetera quae sunt,</div><div class="l">non esse unica, sed numero magis innumerali;</div><div class="l">quando quidem vitae depactus terminus alte</div><div class="l">tam manet haec et tam nativo corpore constant</div><div class="l">quam genus omne, quod his generatimst rebus abundans.</div><div class="l">Quae bene cognita si teneas, natura videtur</div><div class="l">libera continuo, dominis privata superbis,</div><div class="l">ipsa sua per se sponte omnia dis agere expers.</div><div class="l">nam pro sancta deum tranquilla pectora pace</div><div class="l">quae placidum degunt aevom vitamque serenam,</div><div class="l">quis regere immensi summam, quis habere profundi</div><div class="l">indu manu validas potis est moderanter habenas,</div><div class="l">quis pariter caelos omnis convertere et omnis</div><div class="l">ignibus aetheriis terras suffire feracis,</div><div class="l">omnibus inve locis esse omni tempore praesto,</div><div class="l">nubibus ut tenebras faciat caelique serena</div><div class="l">concutiat sonitu, tum fulmina mittat et aedis</div><div class="l">saepe suas disturbet et in deserta recedens</div><div class="l">saeviat exercens telum, quod saepe nocentes</div><div class="l">praeterit exanimatque indignos inque merentes?</div><span class="">card 1105</span><div class="l">Multaque post mundi tempus genitale diemque</div><div class="l">primigenum maris et terrae solisque coortum</div><div class="l">addita corpora sunt extrinsecus, addita circum</div><div class="l">semina, quae magnum iaculando contulit omne,</div><div class="l">unde mare et terrae possent augescere et unde</div><div class="l">appareret spatium caeli domus altaque tecta</div><div class="l">tolleret a terris procul et consurgeret aer.</div><div class="l">nam sua cuique, locis ex omnibus, omnia plagis</div><div class="l">corpora distribuuntur et ad sua saecla recedunt,</div><div class="l">umor ad umorem, terreno corpore terra</div><div class="l">crescit et ignem ignes procudunt aetheraque <span class="add">⟨aether⟩</span>,</div><div class="l">donique ad extremum crescendi perfica finem</div><div class="l">omnia perduxit rerum natura creatrix;</div><div class="l">ut fit ubi nihilo iam plus est quod datur intra</div><div class="l">vitalis venas quam quod fluit atque recedit.</div><div class="l">omnibus hic aetas debet consistere rebus,</div><div class="l">hic natura suis refrenat viribus auctum.</div><div class="l">nam quae cumque vides hilaro grandescere adauctu</div><div class="l">paulatimque gradus aetatis scandere adultae,</div><div class="l">plura sibi adsumunt quam de se corpora mittunt,</div><div class="l">dum facile in venas cibus omnis inditur et dum</div><div class="l">non ita sunt late dispessa, ut multa remittant</div><div class="l">et plus dispendi faciant quam vescitur aetas.</div><div class="l">nam certe fluere atque recedere corpora rebus</div><div class="l">multa manus dandum est; sed plura accedere debent,</div><div class="l">donec alescendi summum tetigere cacumen.</div><div class="l">inde minutatim vires et robur adultum</div><div class="l">frangit et in partem peiorem liquitur aetas.</div><div class="l">quippe etenim quanto est res amplior, augmine adempto,</div><div class="l">et quo latior est, in cunctas undique partis</div><div class="l">plura modo dispargit et a se corpora mittit,</div><div class="l">nec facile in venas cibus omnis diditur ei</div><div class="l">nec satis est, pro quam largos exaestuat aestus,</div><div class="l">unde queat tantum suboriri ac subpeditare.</div><div class="l">iure igitur pereunt, cum rarefacta fluendo</div><div class="l">sunt et cum externis succumbunt omnia plagis,</div><div class="l">quando quidem grandi cibus aevo denique defit,</div><div class="l">nec tuditantia rem cessant extrinsecus ullam</div><div class="l">corpora conficere et plagis infesta domare.</div><span class="">card 1144</span><div class="l">Sic igitur magni quoque circum moenia mundi</div><div class="l">expugnata dabunt labem putrisque ruinas;</div><div class="l">omnia debet enim cibus integrare novando</div><div class="l">et fulcire cibus, <span class="add">⟨cibus⟩</span> omnia sustentare,</div><div class="l">ne quiquam, quoniam nec venae perpetiuntur</div><div class="l">quod satis est, neque quantum opus est natura ministrat.</div><div class="l">Iamque adeo fracta est aetas effetaque tellus</div><div class="l">vix animalia parva creat, quae cuncta creavit</div><div class="l">saecla deditque ferarum ingentia corpora partu.</div><div class="l">haud, ut opinor, enim mortalia saecla superne</div><div class="l">aurea de caelo demisit funis in arva</div><div class="l">nec mare nec fluctus plangentis saxa crearunt,</div><div class="l">sed genuit tellus eadem quae nunc alit ex se.</div><div class="l">praeterea nitidas fruges vinetaque laeta</div><div class="l">sponte sua primum mortalibus ipsa creavit,</div><div class="l">ipsa dedit dulcis fetus et pabula laeta;</div><div class="l">quae nunc vix nostro grandescunt aucta labore,</div><div class="l">conterimusque boves et viris agricolarum,</div><div class="l">conficimus ferrum vix arvis suppeditati:</div><div class="l">usque adeo parcunt fetus augentque laborem.</div><div class="l">iamque caput quassans grandis suspirat arator</div><div class="l">crebrius, in cassum magnos cecidisse labores,</div><div class="l">et cum tempora temporibus praesentia confert</div><div class="l">praeteritis, laudat fortunas saepe parentis.</div><div class="l">tristis item vetulae vitis sator atque <span class="add">⟨vietae⟩</span></div><div class="l">temporis incusat momen saeclumque fatigat,</div><div class="l">et crepat, antiquum genus ut pietate repletum</div><div class="l">perfacile angustis tolerarit finibus aevom,</div><div class="l">cum minor esset agri multo modus ante viritim;</div><div class="l">nec tenet omnia paulatim tabescere et ire</div><div class="l">ad capulum spatio aetatis defessa vetusto.</div></div><div class="textpart" id="index.xml-body.1_div.1_div.3"><h3><span class="headingNumber">1.3. </span><span class="head">Liber Tertius</span></h3><span class="">card 1</span><div class="l">E tenebris tantis tam clarum extollere lumen</div><div class="l">qui primus potuisti inlustrans commoda vitae,</div><div class="l">te sequor, o Graiae gentis decus, inque tuis nunc</div><div class="l">ficta pedum pono pressis vestigia signis,</div><div class="l">non ita certandi cupidus quam propter amorem</div><div class="l">quod te imitari aveo; quid enim contendat hirundo</div><div class="l">cycnis, aut quid nam tremulis facere artubus haedi</div><div class="l">consimile in cursu possint et fortis equi vis?</div><div class="l">tu, pater, es rerum inventor, tu patria nobis</div><div class="l">suppeditas praecepta, tuisque ex, inclute, chartis,</div><div class="l">floriferis ut apes in saltibus omnia libant,</div><div class="l">omnia nos itidem depascimur aurea dicta,</div><div class="l">aurea, perpetua semper dignissima vita.</div><div class="l">nam simul ac ratio tua coepit vociferari</div><div class="l">naturam rerum divina mente coorta</div><div class="l">diffugiunt animi terrores, moenia mundi</div><div class="l">discedunt. totum video per inane geri res.</div><div class="l">apparet divum numen sedesque quietae,</div><div class="l">quas neque concutiunt venti nec nubila nimbis</div><div class="l">aspergunt neque nix acri concreta pruina</div><div class="l">cana cadens violat semper<span class="strikethrough">que</span> innubilus aether</div><div class="l">integit et large diffuso lumine ridet:</div><div class="l">omnia suppeditat porro natura neque ulla</div><div class="l">res animi pacem delibat tempore in ullo.</div><div class="l">at contra nusquam apparent Acherusia templa,</div><div class="l">nec tellus obstat quin omnia dispiciantur,</div><div class="l">sub pedibus quae cumque infra per inane geruntur.</div><div class="l">his ibi me rebus quaedam divina voluptas</div><div class="l">percipit atque horror, quod sic natura tua vi</div><div class="l">tam manifesta patens ex omni parte retecta est.</div><div class="l">Et quoniam docui, cunctarum exordia rerum</div><div class="l">qualia sint et quam variis distantia formis</div><div class="l">sponte sua volitent aeterno percita motu,</div><div class="l">quove modo possint res ex his quaeque creari,</div><div class="l">hasce secundum res animi natura videtur</div><div class="l">atque animae claranda meis iam versibus esse</div><div class="l">et metus ille foras praeceps Acheruntis agendus,</div><div class="l">funditus humanam qui vitam turbat ab imo</div><div class="l">omnia suffundens mortis nigrore neque ullam</div><div class="l">esse voluptatem liquidam puramque relinquit.</div><span class="">card 41</span><div class="l">nam quod saepe homines morbos magis esse timendos</div><div class="l">infamemque ferunt vitam quam Tartara leti</div><div class="l">et se scire animi naturam sanguinis esse,</div><div class="l">aut etiam venti, si fert ita forte voluntas,</div><div class="l">nec prosum quicquam nostrae rationis egere,</div><div class="l">hinc licet advertas animum magis omnia laudis</div><div class="l">iactari causa quam quod res ipsa probetur.</div><div class="l">extorres idem patria longeque fugati</div><div class="l">conspectu ex hominum, foedati crimine turpi,</div><div class="l">omnibus aerumnis adfecti denique vivunt,</div><div class="l">et quo cumque tamen miseri venere parentant</div><div class="l">et nigras mactant pecudes et manibus divis</div><div class="l">inferias mittunt multoque in rebus acerbis</div><div class="l">acrius advertunt animos ad religionem.</div><div class="l">quo magis in dubiis hominem spectare periclis</div><div class="l">convenit adversisque in rebus noscere qui sit;</div><div class="l">nam verae voces tum demum pectore ab imo</div><div class="l">eliciuntur <span class="strikethrough">et</span> eripitur persona amanare.</div><div class="l">denique avarities et honorum caeca cupido,</div><div class="l">quae miseros homines cogunt transcendere fines</div><div class="l">iuris et inter dum socios scelerum atque ministros</div><div class="l">noctes atque dies niti praestante labore</div><div class="l">ad summas emergere opes, haec vulnera vitae</div><div class="l">non minimam partem mortis formidine aluntur.</div><div class="l">turpis enim ferme contemptus et acris egestas</div><div class="l">semota ab dulci vita stabilique videtur</div><div class="l">et quasi iam leti portas cunctarier ante;</div><div class="l">unde homines dum se falso terrore coacti</div><div class="l">effugisse volunt longe longeque remosse,</div><div class="l">sanguine civili rem conflant divitiasque</div><div class="l">conduplicant avidi, caedem caede accumulantes,</div><div class="l">crudeles gaudent in tristi funere fratris</div><div class="l">et consanguineum mensas odere timentque.</div><div class="l">consimili ratione ab eodem saepe timore</div><div class="l">macerat invidia ante oculos illum esse potentem,</div><div class="l">illum aspectari, claro qui incedit honore,</div><div class="l">ipsi se in tenebris volvi caenoque queruntur.</div><div class="l">intereunt partim statuarum et nominis ergo.</div><div class="l">et saepe usque adeo, mortis formidine, vitae</div><div class="l">percipit humanos odium lucisque videndae,</div><div class="l">ut sibi consciscant maerenti pectore letum</div><div class="l">obliti fontem curarum hunc esse timorem:</div><div class="l">hunc vexare pudorem, hunc vincula amicitiai</div><div class="l">rumpere et in summa pietate evertere suadet:</div><div class="l">nam iam saepe homines patriam carosque parentis</div><div class="l">prodiderunt vitare Acherusia templa petentes.</div><div class="l">nam vel uti pueri trepidant atque omnia caecis</div><div class="l">in tenebris metuunt, sic nos in luce timemus</div><div class="l">inter dum, nihilo quae sunt metuenda magis quam</div><div class="l">quae pueri in tenebris pavitant finguntque futura.</div><div class="l">hunc igitur terrorem animi tenebrasque necessest</div><div class="l">non radii solis neque lucida tela diei</div><div class="l">discutiant, sed naturae species ratioque.</div><span class="">card 94</span><div class="l">Primum animum dico, mentem quem saepe vocamus,</div><div class="l">in quo consilium vitae regimenque locatum est,</div><div class="l">esse hominis partem nihilo minus ac manus et pes</div><div class="l">atque oculei partes animantis totius extant.</div><div class="l"><span class="gap"> [...]</span></div><div class="l">sensum animi certa non esse in parte locatum,</div><div class="l">verum habitum quendam vitalem corporis esse,</div><div class="l">harmoniam Grai quam dicunt, quod faciat nos</div><div class="l">vivere cum sensu, nulla cum in parte siet mens;</div><div class="l">ut bona saepe valetudo cum dicitur esse</div><div class="l">corporis, et non est tamen haec pars ulla valentis,</div><div class="l">sic animi sensum non certa parte reponunt;</div><div class="l">magno opere in quo mi diversi errare videntur.</div><div class="l">Saepe itaque, in promptu corpus quod cernitur, aegret,</div><div class="l">cum tamen ex alia laetamur parte latenti;</div><div class="l">et retro fit ubi contra sit saepe vicissim,</div><div class="l">cum miser ex animo laetatur corpore toto;</div><div class="l">non alio pacto quam si, pes cum dolet aegri,</div><div class="l">in nullo caput interea sit forte dolore.</div><div class="l">Praeterea molli cum somno dedita membra</div><div class="l">effusumque iacet sine sensu corpus honustum,</div><div class="l">est aliud tamen in nobis quod tempore in illo</div><div class="l">multimodis agitatur et omnis accipit in se</div><div class="l">laetitiae motus et curas cordis inanis.</div><div class="l">Nunc animam quoque ut in membris cognoscere possis</div><div class="l">esse neque harmonia corpus sentire solere,</div><div class="l">principio fit uti detracto corpore multo</div><div class="l">saepe tamen nobis in membris vita moretur.</div><div class="l">Atque eadem rursum, cum corpora pauca caloris</div><div class="l">diffugere forasque per os est editus <span class="reg">aeg</span>,</div><div class="l">deserit extemplo venas atque ossa relinquit;</div><div class="l">noscere ut hinc possis non aequas omnia partis</div><div class="l">corpora habere neque ex aequo fulcire salutem,</div><div class="l">sed magis haec, venti quae sunt calidique vaporis</div><div class="l">semina, curare in membris ut vita moretur.</div><div class="l">est igitur calor ac ventus vitalis in ipso</div><div class="l">corpore, qui nobis moribundos deserit artus.</div><div class="l">quapropter quoniam est animi natura reperta</div><div class="l">atque animae quasi pars hominis, redde harmoniai</div><div class="l">nomen, ad organicos alto delatum Heliconi,</div><div class="l">sive aliunde ipsi porro traxere et in illam</div><div class="l">transtulerunt, proprio quae tum res nomine egebat.</div><div class="l">quidquid <span class="strikethrough">id</span> est, habeant: tu cetera percipe dicta.</div><span class="">card 136</span><div class="l">Nunc animum atque animam dico coniuncta teneri</div><div class="l">inter se atque unam naturam conficere ex se,</div><div class="l">sed caput esse quasi et dominari in corpore toto</div><div class="l">consilium, quod nos animum mentemque vocamus.</div><div class="l">idque situm media regione in pectoris haeret.</div><div class="l">hic exultat enim pavor ac metus, haec loca circum</div><div class="l">laetitiae mulcent: hic ergo mens animusquest.</div><div class="l">cetera pars animae per totum dissita corpus</div><div class="l">paret et ad numen mentis momenque movetur.</div><div class="l">idque sibi solum per se sapit et sibi gaudet,</div><div class="l">cum neque res animam neque corpus commovet una.</div><div class="l">et quasi, cum caput aut oculus temptante dolore</div><div class="l">laeditur in nobis, non omni concruciamur</div><div class="l">corpore, sic animus nonnumquam laeditur ipse</div><div class="l">laetitiaque viget, cum cetera pars animai</div><div class="l">per membra atque artus nulla novitate cietur;</div><div class="l">verum ubi vementi magis est commota metu mens,</div><div class="l">consentire animam totam per membra videmus</div><div class="l">sudoresque ita palloremque existere toto</div><div class="l">corpore et infringi linguam vocemque aboriri,</div><div class="l">caligare oculos, sonere auris, succidere artus,</div><div class="l">denique concidere ex animi terrore videmus</div><div class="l">saepe homines; facile ut quivis hinc noscere possit</div><div class="l">esse animam cum animo coniunctam, quae cum animi <span class="strikethrough">vi</span></div><div class="l">percussa est, exim corpus propellit et icit.</div><div class="l">Haec eadem ratio naturam animi atque animai</div><div class="l">corpoream docet esse; ubi enim propellere membra,</div><div class="l">corripere ex somno corpus mutareque vultum</div><div class="l">atque hominem totum regere ac versare videtur,</div><div class="l">quorum nil fieri sine tactu posse videmus</div><div class="l">nec tactum porro sine corpore, nonne fatendumst</div><div class="l">corporea natura animum constare animamque?</div><div class="l">praeterea pariter fungi cum corpore et una</div><div class="l">consentire animum nobis in corpore cernis.</div><div class="l">si minus offendit vitam vis horrida teli</div><div class="l">ossibus ac nervis disclusis intus adacta,</div><div class="l">at tamen insequitur languor terraeque petitus</div><div class="l">suavis et in terra mentis qui gignitur aestus</div><div class="l">inter dumque quasi exsurgendi incerta voluntas.</div><div class="l">ergo corpoream naturam animi esse necessest,</div><div class="l">corporeis quoniam telis ictuque laborat.</div><div class="l">Is tibi nunc animus quali sit corpore et unde</div><div class="l">constiterit pergam rationem reddere dictis.</div><div class="l">principio esse aio persuptilem atque minutis</div><div class="l">perquam corporibus factum constare. id ita esse</div><div class="l">hinc licet advertas animum, ut pernoscere possis.</div><span class="">card 182</span><div class="l">Nil adeo fieri celeri ratione videtur,</div><div class="l">quam si mens fieri proponit et inchoat ipsa;</div><div class="l">ocius ergo animus quam res se perciet ulla,</div><div class="l">ante oculos quorum in promptu natura videtur.</div><div class="l">at quod mobile tanto operest, constare rutundis</div><div class="l">perquam seminibus debet perquamque minutis,</div><div class="l">momine uti parvo possint inpulsa moveri.</div><div class="l">namque movetur aqua et tantillo momine flutat,</div><div class="l">quippe volubilibus parvisque creata figuris.</div><div class="l">at contra mellis constantior est natura</div><div class="l">et pigri latices magis et cunctantior actus:</div><div class="l">haeret enim inter se magis omnis materiai</div><div class="l">copia, ni mirum quia non tam levibus extat</div><div class="l">corporibus neque tam suptilibus atque rutundis.</div><div class="l">namque papaveris aura potest suspensa levisque</div><div class="l">cogere ut ab summo tibi diffluat altus acervus,</div><div class="l">at contra lapidum coniectum spicarumque</div><div class="l">noenu potest. igitur parvissima corpora pro quam</div><div class="l">et levissima sunt, ita mobilitate fruuntur;</div><div class="l">at contra quae cumque magis cum pondere magno</div><div class="l">asperaque inveniuntur, eo stabilita magis sunt.</div><div class="l">nunc igitur quoniamst animi natura reperta</div><div class="l">mobilis egregie, perquam constare necessest</div><div class="l">corporibus parvis et levibus atque rutundis.</div><div class="l">quae tibi cognita res in multis, o bone, rebus</div><div class="l">utilis invenietur et opportuna cluebit.</div><div class="l">Haec quoque res etiam naturam dedicat eius,</div><div class="l">quam tenui constet textura quamque loco se</div><div class="l">contineat parvo, si possit conglomerari,</div><div class="l">quod simul atque hominem leti secura quies est</div><div class="l">indepta atque animi natura animaeque recessit,</div><div class="l">nil ibi libatum de toto corpore cernas</div><div class="l">ad speciem, nihil ad pondus: mors omnia praestat,</div><div class="l">vitalem praeter sensum calidumque vaporem.</div><div class="l">ergo animam totam perparvis esse necessest</div><div class="l">seminibus nexam per venas viscera nervos,</div><div class="l">qua tenus, omnis ubi e toto iam corpore cessit,</div><div class="l">extima membrorum circumcaesura tamen se</div><div class="l">incolumem praestat nec defit ponderis hilum.</div><div class="l">quod genus est, Bacchi cum flos evanuit aut cum</div><div class="l">spiritus unguenti suavis diffugit in auras</div><div class="l">aut aliquo cum iam sucus de corpore cessit;</div><div class="l">nil oculis tamen esse minor res ipsa videtur</div><div class="l">propterea neque detractum de pondere quicquam,</div><div class="l">ni mirum quia multa minutaque semina sucos</div><div class="l">efficiunt et odorem in toto corpore rerum.</div><span class="">card 228</span><div class="l">quare etiam atque etiam mentis naturam animaeque</div><div class="l">scire licet perquam pauxillis esse creatam</div><div class="l">seminibus, quoniam fugiens nil ponderis aufert.</div><div class="l">Nec tamen haec simplex nobis natura putanda est.</div><div class="l">tenvis enim quaedam moribundos deserit aura</div><div class="l">mixta vapore, vapor porro trahit <span class="reg">aera</span> secum;</div><div class="l">nec calor est quisquam, cui non sit mixtus et <span class="reg">aer</span>;</div><div class="l">rara quod eius enim constat natura, necessest</div><div class="l"><span class="reg">aeris</span> inter eum primordia multa moveri.</div><div class="l">iam triplex animi est igitur natura reperta;</div><div class="l">nec tamen haec sat sunt ad sensum cuncta creandum,</div><div class="l">nil horum quoniam recipit mens posse creare</div><div class="l">sensiferos motus, quae denique mente volutat.</div><div class="l">quarta quoque his igitur quaedam natura necessest</div><div class="l">adtribuatur; east omnino nominis expers;</div><div class="l">qua neque mobilius quicquam neque tenvius extat</div><div class="l">nec magis e parvis et levibus ex elementis;</div><div class="l">sensiferos motus quae didit prima per artus.</div><div class="l">prima cietur enim, parvis perfecta figuris,</div><div class="l">inde calor motus et venti caeca potestas</div><div class="l">accipit, inde <span class="reg">aer</span>, inde omnia mobilitantur:</div><div class="l">concutitur sanguis, tum viscera persentiscunt</div><div class="l">omnia, postremis datur ossibus atque medullis</div><div class="l">sive voluptas est sive est contrarius ardor.</div><div class="l">nec temere huc dolor usque potest penetrare neque acre</div><div class="l">permanare malum, quin omnia perturbentur</div><div class="l">usque adeo <span class="strikethrough">ut</span> vitae desit locus atque animai</div><div class="l">diffugiant partes per caulas corporis omnis.</div><div class="l">sed plerumque fit in summo quasi corpore finis</div><div class="l">motibus: hanc ob rem vitam retinere valemus.</div><div class="l">Nunc ea quo pacto inter sese mixta quibusque</div><div class="l">compta modis vigeant rationem reddere aventem</div><div class="l">abstrahit invitum patrii sermonis egestas;</div><div class="l">sed tamen, ut potero summatim attingere, tangam.</div><span class="">card 262</span><div class="l">inter enim cursant primordia principiorum</div><div class="l">motibus inter se, nihil ut secernier unum</div><div class="l">possit nec spatio fieri divisa potestas,</div><div class="l">sed quasi multae vis unius corporis extant.</div><div class="l">quod genus in quovis animantum viscere volgo</div><div class="l">est odor et quidam color et sapor, et tamen ex his</div><div class="l">omnibus est unum perfectum corporis augmen,</div><div class="l">sic calor atque <span class="reg">aer</span> et venti caeca potestas</div><div class="l">mixta creant unam naturam et mobilis illa</div><div class="l">vis, initum motus ab se quae dividit ollis,</div><div class="l">sensifer unde oritur primum per viscera motus.</div><div class="l">nam penitus prorsum latet haec natura subestque</div><div class="l">nec magis hac infra quicquam est in corpore nostro</div><div class="l">atque anima est animae proporro totius ipsa.</div><div class="l">quod genus in nostris membris et corpore toto</div><div class="l">mixta latens animi vis est animaeque potestas,</div><div class="l">corporibus quia de parvis paucisque creatast,</div><div class="l">sic tibi nominis haec expers vis, facta minutis</div><div class="l">corporibus, latet atque animae quasi totius ipsa</div><div class="l">proporrost anima et dominatur corpore toto.</div><div class="l">consimili ratione necessest ventus et <span class="reg">aer</span></div><div class="l">et calor inter se vigeant commixta per artus</div><div class="l">atque aliis aliud subsit magis emineatque,</div><div class="l">ut quiddam fieri videatur ab omnibus unum,</div><div class="l">ni calor ac ventus seorsum seorsumque potestas</div><div class="l"><span class="reg">aeris</span> interemant sensum diductaque solvant.</div><span class="">card 288</span><div class="l">est etiam calor ille animo, quem sumit, in ira</div><div class="l">cum fervescit et ex oculis micat acrius ardor;</div><div class="l">est et frigida multa, comes formidinis, aura,</div><div class="l">quae ciet horrorem membris et concitat artus;</div><div class="l">est etiam quoque pacati status <span class="reg">aeris</span> ille,</div><div class="l">pectore tranquillo fit qui voltuque sereno.</div><div class="l">sed calidi plus est illis quibus acria corda</div><div class="l">iracundaque mens facile effervescit in ira,</div><div class="l">quo genere in primis vis est violenta leonum,</div><div class="l">pectora qui fremitu rumpunt plerumque gementes</div><div class="l">nec capere irarum fluctus in pectore possunt.</div><div class="l">at ventosa magis cervorum frigida mens est</div><div class="l">et gelidas citius per viscera concitat auras,</div><div class="l">quae tremulum faciunt membris existere motum.</div><div class="l">at natura boum placido magis <span class="reg">aere</span> vivit</div><div class="l">nec nimis irai fax umquam subdita percit</div><div class="l">fumida, suffundens caecae caliginis umbra,</div><div class="l">nec gelidis torpet telis perfixa pavoris;</div><div class="l">interutrasque sitast cervos saevosque leones.</div><div class="l">sic hominum genus est: quamvis doctrina politos</div><div class="l">constituat pariter quosdam, tamen illa relinquit</div><div class="l">naturae cuiusque animi vestigia prima.</div><div class="l">nec radicitus evelli mala posse putandumst,</div><div class="l">quin proclivius hic iras decurrat ad acris,</div><div class="l">ille metu citius paulo temptetur, at ille</div><div class="l">tertius accipiat quaedam clementius aequo.</div><div class="l">inque aliis rebus multis differre necessest</div><div class="l">naturas hominum varias moresque sequacis;</div><div class="l">quorum ego nunc nequeo caecas exponere causas</div><div class="l">nec reperire figurarum tot nomina quot sunt</div><div class="l">principiis, unde haec oritur variantia rerum.</div><div class="l">illud in his rebus video firmare potesse,</div><div class="l">usque adeo naturarum vestigia linqui</div><div class="l">parvola, quae nequeat ratio depellere nobis,</div><div class="l">ut nihil inpediat dignam dis degere vitam.</div><div class="l">Haec igitur natura tenetur corpore ab omni</div><div class="l">ipsaque corporis est custos et causa salutis;</div><div class="l">nam communibus inter se radicibus haerent</div><div class="l">nec sine pernicie divelli posse videntur.</div><div class="l">quod genus e thuris glaebis evellere odorem</div><div class="l">haud facile est, quin intereat natura quoque eius,</div><div class="l">sic animi atque animae naturam corpore toto</div><div class="l">extrahere haut facile est, quin omnia dissoluantur.</div><div class="l">inplexis ita principiis ab origine prima</div><div class="l">inter se fiunt consorti praedita vita,</div><div class="l">nec sibi quaeque sine alterius vi posse videtur</div><div class="l">corporis atque animi seorsum sentire potestas,</div><div class="l">sed communibus inter eas conflatur utrimque</div><div class="l">motibus accensus nobis per viscera sensus.</div><div class="l">Praeterea corpus per se nec gignitur umquam</div><div class="l">nec crescit neque post mortem durare videtur.</div><div class="l">non enim, ut umor aquae dimittit saepe vaporem,</div><div class="l">qui datus est, neque ea causa convellitur ipse,</div><div class="l">sed manet incolumis, non, inquam, sic animai</div><div class="l">discidium possunt artus perferre relicti,</div><div class="l">sed penitus pereunt convulsi conque putrescunt.</div><div class="l">ex ineunte aevo sic corporis atque animai</div><div class="l">mutua vitalis discunt contagia motus,</div><div class="l">maternis etiam membris alvoque reposta,</div><div class="l">discidium <span class="strikethrough">ut</span> nequeat fieri sine peste maloque;</div><div class="l">ut videas, quoniam coniunctast causa salutis,</div><div class="l">coniunctam quoque naturam consistere eorum.</div><span class="">card 350</span><div class="l">Quod super est, siquis corpus sentire refutat</div><div class="l">atque animam credit permixtam corpore toto</div><div class="l">suscipere hunc motum quem sensum nominitamus,</div><div class="l">vel manifestas res contra verasque repugnat.</div><div class="l">quid sit enim corpus sentire quis adferet umquam,</div><div class="l">si non ipsa palam quod res dedit ac docuit nos?</div><div class="l">'at dimissa anima corpus caret undique sensu.'</div><div class="l">perdit enim quod non proprium fuit eius in aevo</div><div class="l">multaque praeterea perdit quom expellitur aevo.</div><div class="l">Dicere porro oculos nullam rem cernere posse,</div><div class="l">sed per eos animum ut foribus spectare reclusis,</div><div class="l">difficilest, contra cum sensus ducat eorum;</div><div class="l">sensus enim trahit atque acies detrudit ad ipsas,</div><div class="l">fulgida praesertim cum cernere saepe nequimus,</div><div class="l">lumina luminibus quia nobis praepediuntur.</div><div class="l">quod foribus non fit; neque enim, qua cernimus ipsi,</div><div class="l">ostia suscipiunt ullum reclusa laborem.</div><div class="l">praeterea si pro foribus sunt lumina nostra,</div><div class="l">iam magis exemptis oculis debere videtur</div><div class="l">cernere res animus sublatis postibus ipsis.</div><div class="l">Illud in his rebus nequaquam sumere possis,</div><div class="l">Democriti quod sancta viri sententia ponit,</div><div class="l">corporis atque animi primordia singula primis</div><div class="l">adposita alternis, variare ac nectere membra.</div><div class="l">nam cum multo sunt animae elementa minora</div><div class="l">quam quibus e corpus nobis et viscera constant,</div><div class="l">tum numero quoque concedunt et rara per artus</div><div class="l">dissita sunt, dum taxat ut hoc promittere possis,</div><div class="l">quantula prima queant nobis iniecta ciere</div><div class="l">corpora sensiferos motus in corpore, tanta</div><div class="l">intervalla tenere exordia prima animai.</div><span class="">card 381</span><div class="l">nam neque pulveris inter dum sentimus adhaesum</div><div class="l">corpore nec membris incussam sidere cretam,</div><div class="l">nec nebulam noctu neque arani tenvia fila</div><div class="l">obvia sentimus, quando obretimur euntes,</div><div class="l">nec supera caput eiusdem cecidisse vietam</div><div class="l">vestem nec plumas avium papposque volantis,</div><div class="l">qui nimia levitate cadunt plerumque gravatim,</div><div class="l">nec repentis itum cuiusvis cumque animantis</div><div class="l">sentimus nec priva pedum vestigia quaeque,</div><div class="l">corpore quae in nostro culices et cetera ponunt.</div><div class="l">usque adeo prius est in nobis multa ciendum</div><div class="l">quam primordia sentiscant concussa animai,</div><div class="l">semina corporibus nostris inmixta per artus,</div><div class="l">et quam in his intervallis tuditantia possint</div><div class="l">concursare coire et dissultare vicissim.</div><div class="l">Et magis est animus vitai claustra <span class="reg">coercens</span></div><div class="l">et dominantior ad vitam quam vis animai.</div><div class="l">nam sine mente animoque nequit residere per artus</div><div class="l">temporis exiguam partem pars ulla animai,</div><div class="l">sed comes insequitur facile et discedit in auras</div><div class="l">et gelidos artus in leti frigore linquit.</div><div class="l">at manet in vita cui mens animusque remansit,</div><div class="l">quamvis est circum caesis lacer undique membris;</div><div class="l">truncus adempta anima circum membrisque remota</div><div class="l">vivit et aetherias vitalis suscipit auras;</div><div class="l">si non omnimodis, at magna parte animai</div><div class="l">privatus, tamen in vita cunctatur et haeret;</div><div class="l">ut, lacerato oculo circum si pupula mansit</div><div class="l">incolumis, stat cernundi vivata potestas,</div><div class="l">dum modo ne totum corrumpas luminis orbem</div><div class="l">et circum caedas aciem solamque relinquas;</div><div class="l">id quoque enim sine pernicie non fiet eorum.</div><div class="l">at si tantula pars oculi media illa peresa est,</div><div class="l">occidit extemplo lumen tenebraeque secuntur,</div><div class="l">incolumis quamvis alioqui splendidus orbis.</div><div class="l">hoc anima atque animus vincti sunt foedere semper.</div><span class="">card 417</span><div class="l">Nunc age, nativos animantibus et mortalis</div><div class="l">esse animos animasque levis ut noscere possis,</div><div class="l">conquisita diu dulcique reperta labore</div><div class="l">digna tua pergam disponere carmina vita.</div><div class="l">tu fac utrumque uno subiungas nomine eorum</div><div class="l">atque animam verbi causa cum dicere pergam,</div><div class="l">mortalem esse docens, animum quoque dicere credas,</div><div class="l">qua tenus est unum inter se coniunctaque res est.</div><div class="l">Principio quoniam tenuem constare minutis</div><div class="l">corporibus docui multoque minoribus esse</div><div class="l">principiis factam quam liquidus umor aquai</div><div class="l">aut nebula aut fumus —; nam longe mobilitate</div><div class="l">praestat et a tenui causa magis icta movetur,</div><div class="l">quippe ubi imaginibus fumi nebulaeque movetur;</div><div class="l">quod genus in somnis sopiti ubi cernimus alte</div><div class="l">exhalare vaporem altaria ferreque fumum;</div><div class="l">nam procul haec dubio nobis simulacra <span class="reg">gerunturae</span></div><div class="l">nunc igitur quoniam quassatis undique vasis</div><div class="l">diffluere umorem et laticem discedere cernis,</div><div class="l">et nebula ac fumus quoniam discedit in auras,</div><div class="l">crede animam quoque diffundi multoque perire</div><div class="l">ocius et citius dissolvi in corpora prima,</div><div class="l">cum semel ex hominis membris ablata recessit;</div><div class="l">quippe etenim corpus, quod vas quasi constitit eius,</div><div class="l">cum cohibere nequit conquassatum ex aliqua re</div><div class="l">ac rarefactum detracto sanguine venis,</div><div class="l"><span class="reg">aere</span> qui credas posse hanc cohiberier ullo,</div><div class="l">corpore qui nostro rarus magis incohibens sit?</div><span class="">card 445</span><div class="l">Praeterea gigni pariter cum corpore et una</div><div class="l">crescere sentimus pariterque senescere mentem.</div><div class="l">nam vel ut infirmo pueri teneroque vagantur</div><div class="l">corpore, sic animi sequitur sententia tenvis.</div><div class="l">inde ubi robustis adolevit viribus aetas,</div><div class="l">consilium quoque maius et auctior est animi vis.</div><div class="l">post ubi iam validis quassatum est viribus aevi</div><div class="l">corpus et obtusis ceciderunt viribus artus,</div><div class="l">claudicat ingenium, delirat lingua <span class="strikethrough">labat</span> mens,</div><div class="l">omnia deficiunt atque uno tempore desunt.</div><div class="l">ergo dissolui quoque convenit omnem animai</div><div class="l">naturam, ceu fumus, in altas <span class="reg">aeris</span> auras;</div><div class="l">quando quidem gigni pariter pariterque videmus</div><div class="l">crescere et, <span class="strikethrough">ut</span> docui, simul aevo fessa fatisci.</div><div class="l">Huc accedit uti videamus, corpus ut ipsum</div><div class="l">suscipere inmanis morbos durumque dolorem,</div><div class="l">sic animum curas acris luctumque metumque;</div><div class="l">quare participem leti quoque convenit esse.</div><div class="l">quin etiam morbis in corporis avius errat</div><div class="l">saepe animus; dementit enim deliraque fatur,</div><div class="l">inter dumque gravi lethargo fertur in altum</div><div class="l">aeternumque soporem oculis nutuque cadenti;</div><div class="l">unde neque exaudit voces nec noscere voltus</div><div class="l">illorum potis est, ad vitam qui revocantes</div><div class="l">circum stant lacrimis rorantes ora genasque.</div><div class="l">quare animum quoque dissolui fateare necessest,</div><div class="l">quandoquidem penetrant in eum contagia morbi;</div><div class="l">nam dolor ac morbus leti fabricator uterquest,</div><div class="l">multorum exitio perdocti quod sumus ante.</div><div class="l"><span class="strikethrough">et quoniam mentem sanari corpus ut aegrum</span></div><div class="l"><span class="strikethrough">et pariter mentem sanari corpus inani</span></div><div class="l">denique cor, hominem cum vini vis penetravit</div><div class="l">acris et in venas discessit diditus ardor,</div><div class="l">consequitur gravitas membrorum, praepediuntur</div><div class="l">crura vacillanti, tardescit lingua, madet mens,</div><div class="l">nant oculi, clamor singultus iurgia gliscunt,</div><div class="l">et iam cetera de genere hoc quae cumque secuntur,</div><div class="l">cur ea sunt, nisi quod vehemens violentia vini</div><div class="l">conturbare animam consuevit corpore in ipso?</div><div class="l">at quae cumque queunt conturbari inque pediri,</div><div class="l">significant, paulo si durior insinuarit</div><div class="l">causa, fore ut pereant aevo privata futuro.</div><span class="">card 487</span><div class="l">Quin etiam subito vi morbi saepe coactus</div><div class="l">ante oculos aliquis nostros, ut fulminis ictu,</div><div class="l">concidit et spumas agit, ingemit et tremit artus,</div><div class="l">desipit, extentat nervos, torquetur, anhelat</div><div class="l">inconstanter, et in iactando membra fatigat,</div><div class="l">ni mirum quia vis morbi distracta per artus</div><div class="l">turbat agens animam, spumans <span class="strikethrough">ut</span> in aequore salso</div><div class="l">ventorum validis fervescunt viribus undae.</div><div class="l">exprimitur porro gemitus, quia membra dolore</div><div class="l">adficiuntur et omnino quod semina vocis</div><div class="l">eliciuntur et ore foras glomerata feruntur</div><div class="l">qua quasi consuerunt et sunt munita viai.</div><div class="l">desipientia fit, quia vis animi atque animai</div><div class="l">conturbatur et, ut docui, divisa seorsum</div><div class="l">disiectatur eodem illo distracta veneno.</div><div class="l">inde ubi iam morbi reflexit causa, reditque</div><div class="l">in latebras acer corrupti corporis umor,</div><div class="l">tum quasi vaccillans primum consurgit et omnis</div><div class="l">paulatim redit in sensus animamque receptat.</div><div class="l">haec igitur tantis ubi morbis corpore in ipso</div><div class="l">iactentur miserisque modis distracta laborent,</div><div class="l">cur eadem credis sine corpore in <span class="reg">aere</span> aperto</div><div class="l">cum validis ventis aetatem degere posse?</div><div class="l">Et quoniam mentem sanari corpus ut aegrum</div><div class="l">cernimus et flecti medicina posse videmus,</div><div class="l">id quoque praesagit mortalem vivere mentem.</div><div class="l">addere enim partis aut ordine traiecere aecumst</div><div class="l">aut aliquid prosum de summa detrahere hilum,</div><div class="l">commutare animum qui cumque adoritur et infit</div><div class="l">aut aliam quamvis naturam flectere quaerit.</div><div class="l">at neque transferri sibi partis nec tribui vult</div><div class="l">inmortale quod est quicquam neque defluere hilum;</div><div class="l">nam quod cumque suis mutatum finibus exit,</div><div class="l">continuo hoc mors est illius quod fuit ante.</div><div class="l">ergo animus sive aegrescit, mortalia signa</div><div class="l">mittit, uti docui, seu flectitur a medicina.</div><div class="l">usque adeo falsae rationi vera videtur</div><div class="l">res occurrere et effugium praecludere eunti</div><div class="l">ancipitique refutatu convincere falsum.</div><div class="l">Denique saepe hominem paulatim cernimus ire</div><div class="l">et membratim vitalem deperdere sensum;</div><div class="l">in pedibus primum digitos livescere et unguis,</div><div class="l">inde pedes et crura mori, post inde per artus</div><div class="l">ire alios tractim gelidi vestigia leti.</div><div class="l">scinditur atque animae haec quoniam natura nec uno</div><div class="l">tempore sincera existit, mortalis habendast.</div><div class="l">quod si forte putas ipsam se posse per artus</div><div class="l">introsum trahere et partis conducere in unum</div><div class="l">atque ideo cunctis sensum diducere membris,</div><div class="l">at locus ille tamen, quo copia tanta animai</div><div class="l">cogitur, in sensu debet maiore videri;</div><div class="l">qui quoniam nusquamst, ni mirum, ut diximus <span class="strikethrough">ante</span>,</div><div class="l">dilaniata foras dispargitur, interit ergo.</div><div class="l">quin etiam si iam libeat concedere falsum</div><div class="l">et dare posse animam glomerari in corpore eorum,</div><div class="l">lumina qui lincunt moribundi particulatim,</div><div class="l">mortalem tamen esse animam fateare necesse</div><div class="l">nec refert utrum pereat dispersa per auras</div><div class="l">an contracta suis e partibus obbrutescat,</div><div class="l">quando hominem totum magis ac magis undique sensus</div><div class="l">deficit et vitae minus et minus undique restat.</div><span class="">card 548</span><div class="l">Et quoniam mens est hominis pars una locoque</div><div class="l">fixa manet certo, vel ut aures atque oculi sunt</div><div class="l">atque alii sensus qui vitam cumque gubernant,</div><div class="l">et vel uti manus atque oculus naresve seorsum</div><div class="l">secreta ab nobis nequeunt sentire neque esse,</div><div class="l">sed tamen in parvo lincuntur tempore tali,</div><div class="l">sic animus per se non quit sine corpore et ipso</div><div class="l">esse homine, illius quasi quod vas esse videtur,</div><div class="l">sive aliud quid vis potius coniunctius ei</div><div class="l">fingere, quandoquidem conexu corpus adhaeret.</div><div class="l">Denique corporis atque animi vivata potestas</div><div class="l">inter se coniuncta valent vitaque fruuntur;</div><div class="l">nec sine corpore enim vitalis edere motus</div><div class="l">sola potest animi per se natura nec autem</div><div class="l">cassum anima corpus durare et sensibus uti.</div><div class="l">scilicet avolsus radicibus ut nequit ullam</div><div class="l">dispicere ipse oculus rem seorsum corpore toto,</div><div class="l">sic anima atque animus per se nil posse videtur.</div><div class="l">ni mirum quia <span class="strikethrough">per</span> venas et viscera mixtim,</div><div class="l">per nervos atque ossa tenentur corpore ab omni</div><div class="l">nec magnis intervallis primordia possunt</div><div class="l">libera dissultare, ideo conclusa moventur</div><div class="l">sensiferos motus, quos extra corpus in auras</div><div class="l"><span class="reg">aeris</span> haut possunt post mortem eiecta moveri</div><div class="l">propterea quia non simili ratione tenentur;</div><div class="l">corpus enim atque animans erit <span class="reg">aer</span>, si cohibere</div><div class="l">sese anima atque in eos poterit concludere motus,</div><div class="l">quos ante in nervis et in ipso corpore agebat.</div><div class="l">quare etiam atque etiam resoluto corporis omni</div><div class="l">tegmine et eiectis extra vitalibus auris</div><div class="l">dissolui sensus animi fateare necessest</div><div class="l">atque animam, quoniam coniunctast causa duobus.</div><div class="l">Denique cum corpus nequeat perferre animai</div><div class="l">discidium, quin in taetro tabescat odore,</div><div class="l">quid dubitas quin ex imo penitusque coorta</div><div class="l">emanarit uti fumus diffusa animae vis,</div><div class="l">atque ideo tanta mutatum putre ruina</div><div class="l">conciderit corpus, penitus quia mota loco sunt</div><div class="l">fundamenta foras manant animaeque per artus</div><div class="l">perque viarum omnis flexus, in corpore qui sunt,</div><div class="l">atque foramina? multimodis ut noscere possis</div><div class="l">dispertitam animae naturam exisse per artus</div><div class="l">et prius esse sibi distractam corpore in ipso,</div><div class="l">quam prolapsa foras enaret in <span class="reg">aeris</span> auras.</div><span class="">card 592</span><div class="l">Quin etiam finis dum vitae vertitur intra,</div><div class="l">saepe aliqua tamen e causa labefacta videtur</div><div class="l">ire anima ac toto solui de corpore <span class="strikethrough">tota</span></div><div class="l">et quasi supremo languescere tempore voltus</div><div class="l">molliaque exsangui cadere omnia <span class="strikethrough">corpore</span> membra.</div><div class="l">quod genus est, animo male factum cum perhibetur</div><div class="l">aut animam liquisse; ubi iam trepidatur et omnes</div><div class="l">extremum cupiunt vitae reprehendere vinclum;</div><div class="l">conquassatur enim tum mens animaeque potestas</div><div class="l">omnis. et haec ipso cum corpore conlabefiunt,</div><div class="l">ut gravior paulo possit dissolvere causa.</div><div class="l">Quid dubitas tandem quin extra prodita corpus</div><div class="l">inbecilla foras in aperto, tegmine dempto,</div><div class="l">non modo non omnem possit durare per aevom,</div><div class="l">sed minimum quodvis nequeat consistere tempus?</div><div class="l">nec sibi enim quisquam moriens sentire videtur</div><div class="l">ire foras animam incolumem de corpore toto,</div><div class="l">nec prius ad iugulum et supera succedere fauces,</div><div class="l">verum deficere in certa regione locatam;</div><div class="l">ut sensus alios in parti quemque sua scit</div><div class="l">dissolui. quod si inmortalis nostra foret mens,</div><div class="l">non tam se moriens dissolvi conquereretur,</div><div class="l">sed magis ire foras vestemque relinquere, ut anguis.</div><div class="l">Denique cur animi numquam mens consiliumque</div><div class="l">gignitur in capite aut pedibus manibusve, sed unis</div><div class="l">sedibus et certis regionibus omnibus haeret,</div><div class="l">si non certa loca ad nascendum reddita cuique</div><div class="l">sunt, et ubi quicquid possit durare creatum</div><div class="l">atque ita multimodis partitis artubus esse,</div><div class="l">membrorum ut numquam existat praeposterus ordo?</div><div class="l">usque adeo sequitur res rem, neque flamma creari</div><div class="l">fluminibus solitast neque in igni gignier algor.</div><span class="">card 624</span><div class="l">Praeterea si inmortalis natura animaist</div><div class="l">et sentire potest secreta a corpore nostro,</div><div class="l">quinque, ut opinor, eam faciundum est sensibus auctam.</div><div class="l">nec ratione alia nosmet proponere nobis</div><div class="l">possumus infernas animas Acherunte vagare.</div><div class="l">pictores itaque et scriptorum saecla priora</div><div class="l">sic animas intro duxerunt sensibus auctas.</div><div class="l">at neque sorsum oculi neque nares nec manus ipsa</div><div class="l">esse potest animae neque sorsum lingua neque aures;</div><div class="l">haud igitur per se possunt sentire neque esse.</div><div class="l">Et quoniam toto sentimus corpore inesse</div><div class="l">vitalem sensum et totum esse animale videmus,</div><div class="l">si subito medium celeri praeciderit ictu</div><div class="l">vis aliqua, ut sorsum partem secernat utramque,</div><div class="l">dispertita procul dubio quoque vis animai</div><div class="l">et discissa simul cum corpore dissicietur.</div><div class="l">at quod scinditur et partis discedit in ullas,</div><div class="l">scilicet aeternam sibi naturam abnuit esse.</div><div class="l">falciferos memorant currus abscidere membra</div><div class="l">saepe ita de subito permixta caede calentis,</div><div class="l">ut tremere in terra videatur ab artubus id quod</div><div class="l">decidit abscisum, cum mens tamen atque hominis vis</div><div class="l">mobilitate mali non quit sentire dolorem;</div><div class="l">et simul in pugnae studio quod dedita mens est,</div><div class="l">corpore relicuo pugnam caedesque petessit,</div><div class="l">nec tenet amissam laevam cum tegmine saepe</div><div class="l">inter equos abstraxe rotas falcesque rapaces,</div><div class="l">nec cecidisse alius dextram, cum scandit et instat.</div><div class="l">inde alius conatur adempto surgere crure,</div><div class="l">cum digitos agitat propter moribundus humi pes.</div><div class="l">et caput abscisum calido viventeque trunco</div><div class="l">servat humi voltum vitalem oculosque patentis,</div><div class="l">donec reliquias animai reddidit omnes.</div><div class="l">quin etiam tibi si, lingua vibrante, minanti</div><div class="l">serpentis cauda, procero corpore, utrumque</div><div class="l">sit libitum in multas partis discidere ferro,</div><div class="l">omnia iam sorsum cernes ancisa recenti</div><div class="l">volnere tortari et terram conspargere tabo,</div><div class="l">ipsam seque retro partem petere ore priorem,</div><div class="l">volneris ardenti ut morsu premat icta dolore.</div><div class="l">omnibus esse igitur totas dicemus in illis</div><div class="l">particulis animas? at ea ratione sequetur</div><div class="l">unam animantem animas habuisse in corpore multas.</div><div class="l">ergo divisast ea quae fuit una simul cum</div><div class="l">corpore; quapropter mortale utrumque putandumst,</div><div class="l">in multas quoniam partis disciditur aeque.</div><span class="">card 670</span><div class="l">Praeterea si inmortalis natura animai</div><div class="l">constat et in corpus nascentibus insinuatur,</div><div class="l">cur super ante actam aetatem meminisse nequimus</div><div class="l">nec vestigia gestarum rerum ulla tenemus?</div><div class="l">nam si tanto operest animi mutata potestas,</div><div class="l">omnis ut actarum exciderit retinentia rerum,</div><div class="l">non, ut opinor, id ab leto iam longius errat;</div><div class="l">qua propter fateare necessest quae fuit ante</div><div class="l">interiisse, et quae nunc est nunc esse creatam.</div><div class="l">Praeterea si iam perfecto corpore nobis</div><div class="l">inferri solitast animi vivata potestas</div><div class="l">tum cum gignimur et vitae cum limen inimus,</div><div class="l">haud ita conveniebat uti cum corpore et una</div><div class="l">cum membris videatur in ipso sanguine cresse,</div><div class="l">sed vel ut in cavea per se sibi vivere solam</div><div class="l">convenit, ut sensu corpus tamen affluat omne.</div><div class="l">quare etiam atque etiam neque originis esse putandumst</div><div class="l">expertis animas nec leti lege solutas;</div><div class="l">nam neque tanto opere adnecti potuisse putandumst</div><div class="l">corporibus nostris extrinsecus insinuatas,</div><div class="l">quod fieri totum contra manifesta docet res</div><div class="l"><span class="reg">aenamque</span> ita conexa est per venas viscera nervos</div><div class="l">ossaque, uti dentes quoque sensu participentur;</div><div class="l">morbus ut indicat et gelidai stringor aquai</div><div class="l">et lapis oppressus subitis e frugibus <span class="reg">asperae</span></div><div class="l">nec, tam contextae cum sint, exire videntur</div><div class="l">incolumes posse et salvas exsolvere sese</div><div class="l">omnibus e nervis atque ossibus articulisque,</div><div class="l">quod si forte putas extrinsecus insinuatam</div><div class="l">permanare animam nobis per membra solere,</div><div class="l">tanto quique magis cum corpore fusa peribit;</div><div class="l">quod permanat enim, dissolvitur, interit ergo;</div><div class="l">dispertitur enim per caulas corporis omnis.</div><div class="l">ut cibus, in membra atque artus cum diditur omnis,</div><div class="l">disperit atque aliam naturam sufficit ex se,</div><div class="l">sic anima atque animus quamvis <span class="strikethrough">est</span> integra recens <span class="strikethrough">in</span></div><div class="l">corpus eunt, tamen in manando dissoluuntur,</div><div class="l">dum quasi per caulas omnis diduntur in artus</div><div class="l">particulae quibus haec animi natura creatur,</div><div class="l">quae nunc in nostro dominatur corpore nata</div><div class="l">ex illa quae tunc periit partita per artus.</div><span class="">card 711</span><div class="l">quapropter neque natali privata videtur</div><div class="l">esse die natura animae nec funeris expers.</div><div class="l">Semina praeterea linquontur necne animai</div><div class="l">corpore in exanimo? quod si lincuntur et insunt,</div><div class="l">haut erit ut merito inmortalis possit haberi,</div><div class="l">partibus amissis quoniam libata recessit.</div><div class="l">sin ita sinceris membris ablata profugit,</div><div class="l">ut nullas partis in corpore liquerit ex se,</div><div class="l">unde cadavera rancenti iam viscere vermes</div><div class="l">expirant atque unde animantum copia tanta</div><div class="l">exos et exanguis tumidos perfluctuat artus?</div><div class="l">quod si forte animas extrinsecus insinuari?</div><div class="l">vermibus et privas in corpora posse venire</div><div class="l">credis nec reputas cur milia multa animarum</div><div class="l">conveniant unde una recesserit, hoc tamen est ut</div><div class="l">quaerendum videatur et in discrimen agendum,</div><div class="l">utrum tandem animae venentur semina quaeque</div><div class="l">vermiculorum ipsaeque sibi fabricentur ubi sint,</div><div class="l">an quasi corporibus perfectis insinuentur.</div><div class="l">at neque cur faciant ipsae quareve laborent</div><div class="l">dicere suppeditat. neque enim, sine corpore cum sunt,</div><div class="l">sollicitae volitant morbis alguque fameque;</div><div class="l">corpus enim magis his vitiis adfine laborat,</div><div class="l">et mala multa animus contage fungitur eius.</div><div class="l">sed tamen his esto quamvis facere utile corpus,</div><div class="l">cum subeant; at qua possint via nulla videtur.</div><div class="l">haut igitur faciunt animae sibi corpora et artus.</div><div class="l">nec tamen est ut qui <span class="strikethrough">cum</span> perfectis insinuentur</div><div class="l">corporibus; neque enim poterunt suptiliter esse</div><div class="l">conexae neque consensu contagia fient.</div><span class="">card 741</span><div class="l">Denique cur acris violentia triste leonum</div><div class="l">seminium sequitur, volpes dolus, et fuga cervos?</div><div class="l">a patribus datur et <span class="strikethrough">a</span> patrius pavor incitat artus,</div><div class="l">et iam cetera de genere hoc cur omnia membris</div><div class="l">ex ineunte aevo generascunt ingenioque,</div><div class="l">si non, certa suo quia semine seminioque</div><div class="l">vis animi pariter crescit cum corpore quoque?</div><div class="l">quod si inmortalis foret et mutare soleret</div><div class="l">corpora, permixtis animantes moribus essent,</div><div class="l">effugeret canis Hyrcano de semine saepe</div><div class="l">cornigeri incursum cervi tremeretque per auras</div><div class="l"><span class="reg">aeris</span> accipiter fugiens veniente columba,</div><div class="l">desiperent homines, saperent fera saecla ferarum.</div><div class="l">illud enim falsa fertur ratione, quod aiunt</div><div class="l">inmortalem animam mutato corpore flecti;</div><div class="l">quod mutatur enim, dissolvitur, interit ergo;</div><div class="l">traiciuntur enim partes atque ordine migrant;</div><div class="l">quare dissolui quoque debent posse per artus,</div><div class="l">denique ut intereant una cum corpore cunctae.</div><div class="l">sin animas hominum dicent in corpora semper</div><div class="l">ire humana, tamen quaeram cur e sapienti</div><div class="l">stulta queat fieri, nec prudens sit puer ullus,</div><div class="l"><span class="strikethrough">si non, certa suo quia semine seminioque</span></div><div class="l">nec tam doctus equae pullus quam fortis equi vis.</div><div class="l">scilicet in tenero tenerascere corpore mentem</div><div class="l">confugient. quod si iam fit, fateare necessest</div><div class="l">mortalem esse animam, quoniam mutata per artus</div><div class="l">tanto opere amittit vitam sensumque priorem.</div><div class="l">quove modo poterit pariter cum corpore quoque</div><div class="l">confirmata cupitum aetatis tangere florem</div><div class="l">vis animi, nisi erit consors in origine prima?</div><div class="l">quidve foras sibi vult membris exire senectis?</div><div class="l">an metuit conclusa manere in corpore putri</div><div class="l">et domus aetatis spatio ne fessa vetusto</div><div class="l">obruat? at non sunt immortali ulla pericla.</div><span class="">card 776</span><div class="l">Denique conubia ad Veneris partusque ferarum</div><div class="l">esse animas praesto deridiculum esse videtur,</div><div class="l">expectare immortalis mortalia membra</div><div class="l">innumero numero certareque praeproperanter</div><div class="l">inter se quae prima potissimaque insinuetur;</div><div class="l">si non forte ita sunt animarum foedera pacta,</div><div class="l">ut quae prima volans advenerit insinuetur</div><div class="l">prima neque inter se contendant viribus hilum.</div><div class="l">Denique in aethere non arbor, non aequore in alto</div><div class="l">nubes esse queunt nec pisces vivere in arvis</div><div class="l">nec cruor in lignis neque saxis sucus inesse.</div><div class="l">certum ac dispositumst ubi quicquid crescat et insit.</div><div class="l">sic animi natura nequit sine corpore oriri</div><div class="l">sola neque a nervis et sanguine longius esse.</div><div class="l">quod si posset enim, multo prius ipsa animi vis</div><div class="l">in capite aut umeris aut imis calcibus esse</div><div class="l">posset et innasci quavis in parte soleret,</div><div class="l">tandem in eodem homine atque in eodem vase manere.</div><div class="l">quod quoniam nostro quoque constat corpore certum</div><div class="l">dispositumque videtur ubi esse et crescere possit</div><div class="l">sorsum anima atque animus, tanto magis infitiandum</div><div class="l">totum posse extra corpus durare genique.</div><div class="l">quare, corpus ubi interiit, periisse necessest</div><div class="l">confiteare animam distractam in corpore toto.</div><div class="l">quippe etenim mortale aeterno iungere et una</div><div class="l">consentire putare et fungi mutua posse</div><div class="l">desiperest; quid enim diversius esse putandumst</div><div class="l">aut magis inter se disiunctum discrepitansque,</div><div class="l">quam mortale quod est inmortali atque perenni</div><div class="l">iunctum in concilio saevas tolerare procellas?</div><div class="l">praeterea quaecumque manent aeterna necessest</div><div class="l">aut quia sunt solido cum corpore respuere ictus</div><div class="l">nec penetrare pati sibi quicquam quod queat artas</div><div class="l">dissociare intus partis, ut materiai</div><div class="l">corpora sunt, quorum naturam ostendimus ante,</div><div class="l">aut ideo durare aetatem posse per omnem,</div><div class="l">plagarum quia sunt expertia sicut inanest,</div><div class="l">quod manet intactum neque ab ictu fungitur hilum,</div><div class="l">aut etiam quia nulla loci sit copia circum,</div><div class="l">quo quasi res possint discedere dissoluique,</div><div class="l">sicut summarum summast aeterna, neque extra</div><div class="l">quis locus est quo diffugiant neque corpora sunt quae</div><div class="l">possint incidere et valida dissolvere plaga.</div><span class="">card 819</span><div class="l">Quod si forte ideo magis inmortalis habendast,</div><div class="l">quod vitalibus ab rebus munita tenetur,</div><div class="l">aut quia non veniunt omnino aliena salutis,</div><div class="l">aut quia quae veniunt aliqua ratione recedunt</div><div class="l">pulsa prius quam quid noceant sentire queamus,</div><div class="l"><span class="gap"> [...]</span></div><div class="l">praeter enim quam quod morbis cum corporis aegret,</div><div class="l">advenit id quod eam de rebus saepe futuris</div><div class="l">macerat inque metu male habet curisque fatigat,</div><div class="l">praeteritisque male admissis peccata remordent.</div><div class="l">adde furorem animi proprium atque oblivia rerum,</div><div class="l">adde quod in nigras lethargi mergitur undas.</div><span class="">card 830</span><div class="l">Nil igitur mors est ad nos neque pertinet hilum,</div><div class="l">quandoquidem natura animi mortalis habetur.</div><div class="l">et vel ut ante acto nihil tempore sensimus aegri,</div><div class="l">ad confligendum venientibus undique Poenis,</div><div class="l">omnia cum belli trepido concussa tumultu</div><div class="l">horrida contremuere sub altis aetheris auris,</div><div class="l">in dubioque fuere utrorum ad regna cadendum</div><div class="l">omnibus humanis esset terraque marique,</div><div class="l">sic, ubi non erimus, cum corporis atque animai</div><div class="l">discidium fuerit, quibus e sumus uniter apti,</div><div class="l">scilicet haud nobis quicquam, qui non erimus tum,</div><div class="l">accidere omnino poterit sensumque movere,</div><div class="l">non si terra mari miscebitur et mare caelo.</div><div class="l">et si iam nostro sentit de corpore postquam</div><div class="l">distractast animi natura animaeque potestas,</div><div class="l">nil tamen est ad nos, qui comptu coniugioque</div><div class="l">corporis atque animae consistimus uniter apti.</div><div class="l">nec, si materiem nostram collegerit aetas</div><div class="l">post obitum rursumque redegerit ut sita nunc est,</div><div class="l">atque iterum nobis fuerint data lumina vitae,</div><div class="l">pertineat quicquam tamen ad nos id quoque factum,</div><div class="l">interrupta semel cum sit repetentia nostri.</div><div class="l">et nunc nil ad nos de nobis attinet, ante</div><div class="l">qui fuimus, <span class="strikethrough">neque</span> iam de illis nos adficit angor.</div><div class="l">nam cum respicias inmensi temporis omne</div><div class="l">praeteritum spatium, tum motus materiai</div><div class="l">multimodi quam sint, facile hoc adcredere possis,</div><div class="l">semina saepe in eodem, ut nunc sunt, ordine posta</div><div class="l">haec eadem, quibus e nunc nos sumus, ante fuisse.</div><div class="l">nec memori tamen id quimus reprehendere mente;</div><div class="l">inter enim iectast vitai pausa vageque</div><div class="l">deerrarunt passim motus ab sensibus omnes.</div><div class="l">debet enim, misere si forte aegreque futurumst;</div><div class="l">ipse quoque esse in eo tum tempore, cui male possit</div><div class="l">accidere. id quoniam mors eximit, esseque prohibet</div><div class="l">illum cui possint incommoda conciliari,</div><div class="l">scire licet nobis nihil esse in morte timendum</div><div class="l">nec miserum fieri qui non est posse, neque hilum</div><div class="l">differre an nullo fuerit iam tempore natus,</div><div class="l">mortalem vitam mors cum inmortalis ademit.</div><span class="">card 870</span><div class="l">Proinde ubi se videas hominem indignarier ipsum,</div><div class="l">post mortem fore ut aut putescat corpore posto</div><div class="l">aut flammis interfiat malisve ferarum,</div><div class="l">scire licet non sincerum sonere atque subesse</div><div class="l">caecum aliquem cordi stimulum, quamvis neget ipse</div><div class="l">credere se quemquam sibi sensum in morte futurum;</div><div class="l">non, ut opinor, enim dat quod promittit et unde</div><div class="l">nec radicitus e vita se tollit et eicit,</div><div class="l">sed facit esse sui quiddam super inscius ipse.</div><div class="l">vivus enim sibi cum proponit quisque futurum,</div><div class="l">corpus uti volucres lacerent in morte feraeque,</div><div class="l">ipse sui miseret; neque enim se dividit illim</div><div class="l">nec removet satis a proiecto corpore et illum</div><div class="l">se fingit sensuque suo contaminat astans.</div><div class="l">hinc indignatur se mortalem esse creatum</div><div class="l">nec videt in vera nullum fore morte alium se,</div><div class="l">qui possit vivus sibi se lugere peremptum</div><div class="l">stansque iacentem <span class="strikethrough">se</span> lacerari urive dolere.</div><div class="l">nam si in morte malumst malis morsuque ferarum</div><div class="l">tractari, non invenio qui non sit acerbum</div><div class="l">ignibus inpositum calidis torrescere flammis</div><div class="l">aut in melle situm suffocari atque rigere</div><div class="l">frigore, cum summo gelidi cubat aequore saxi,</div><div class="l">urgerive superne obrutum pondere terrae.</div><span class="">card 894</span><div class="l">'Iam iam non domus accipiet te laeta neque uxor</div><div class="l">optima, nec dulces occurrent oscula nati</div><div class="l">praeripere et tacita pectus dulcedine tangent.</div><div class="l">non poteris factis florentibus esse tuisque</div><div class="l">praesidium. misero misere' aiunt 'omnia ademit</div><div class="l">una dies infesta tibi tot praemia vitae.'</div><div class="l">illud in his rebus non addunt 'nec tibi earum</div><div class="l">iam desiderium rerum super insidet una.'</div><div class="l">quod bene si videant animo dictisque sequantur,</div><div class="l">dissoluant animi magno se angore metuque.</div><div class="l">'tu quidem ut es leto sopitus, sic eris aevi</div><div class="l">quod super est cunctis privatus doloribus aegris;</div><div class="l">at nos horrifico cinefactum te prope busto</div><div class="l">insatiabiliter deflevimus, aeternumque</div><div class="l">nulla dies nobis maerorem e pectore demet.'</div><div class="l">illud ab hoc igitur quaerendum est, quid sit amari</div><div class="l">tanto opere, ad somnum si res redit atque quietem,</div><div class="l">cur quisquam aeterno possit tabescere luctu.</div><div class="l">Hoc etiam faciunt ubi discubuere tenentque</div><div class="l">pocula saepe homines et inumbrant ora coronis,</div><div class="l">ex animo ut dicant: 'brevis hic est fructus homullis;</div><div class="l">iam fuerit neque post umquam revocare licebit.'</div><div class="l">tam quam in morte mali cum primis hoc sit eorum,</div><div class="l">quod sitis exurat miseros atque arida torrat,</div><div class="l">aut aliae cuius desiderium insideat rei.</div><div class="l">nec sibi enim quisquam tum se vitamque requiret,</div><div class="l">cum pariter mens et corpus sopita quiescunt;</div><div class="l">nam licet aeternum per nos sic esse soporem,</div><div class="l">nec desiderium nostri nos adficit ullum,</div><div class="l">et tamen haud quaquam nostros tunc illa per artus</div><div class="l">longe ab sensiferis primordia motibus errant,</div><div class="l">cum correptus homo ex somno se colligit ipse.</div><div class="l">multo igitur mortem minus ad nos esse putandumst,</div><div class="l">si minus esse potest quam quod nihil esse videmus;</div><div class="l">maior enim turbae disiectus materiai</div><div class="l">consequitur leto nec quisquam expergitus extat,</div><div class="l">frigida quem semel est vitai pausa secuta.</div><span class="">card 931</span><div class="l">Denique si vocem rerum natura repente.</div><div class="l">mittat et hoc alicui nostrum sic increpet ipsa:</div><div class="l">'quid tibi tanto operest, mortalis, quod nimis aegris</div><div class="l">luctibus indulges? quid mortem congemis ac fles?</div><div class="l">nam <span class="strikethrough">si</span> grata fuit tibi vita ante acta priorque</div><div class="l">et non omnia pertusum congesta quasi in vas</div><div class="l">commoda perfluxere atque ingrata interiere;</div><div class="l">cur non ut plenus vitae conviva recedis</div><div class="l">aequo animoque capis securam, stulte, quietem?</div><div class="l">sin ea quae fructus cumque es periere profusa</div><div class="l">vitaque in offensost, cur amplius addere quaeris,</div><div class="l">rursum quod pereat male et ingratum occidat omne,</div><div class="l">non potius vitae finem facis atque laboris?</div><div class="l">nam tibi praeterea quod machiner inveniamque,</div><div class="l">quod placeat, nihil est; eadem sunt omnia semper.</div><div class="l">si tibi non annis corpus iam marcet et artus</div><div class="l">confecti languent, eadem tamen omnia restant,</div><div class="l">omnia si perges vivendo vincere saecla,</div><div class="l">atque etiam potius, si numquam sis moriturus',</div><div class="l">quid respondemus, nisi iustam intendere litem</div><div class="l">naturam et veram verbis exponere causam?</div><div class="l">grandior hic vero si iam seniorque queratur</div><div class="l">atque obitum lamentetur miser amplius aequo,</div><div class="l">non merito inclamet magis et voce increpet acri:</div><div class="l">'aufer abhinc lacrimas, baratre, et compesce querellas.</div><div class="l">omnia perfunctus vitai praemia marces;</div><div class="l">sed quia semper aves quod abest, praesentia temnis,</div><div class="l">inperfecta tibi elapsast ingrataque vita,</div><div class="l">et nec opinanti mors ad caput adstitit ante</div><div class="l">quam satur ac plenus possis discedere rerum.</div><div class="l">nunc aliena tua tamen aetate omnia mitte</div><div class="l">aequo animoque, age dum, magnis concede necessis?'</div><div class="l">iure, ut opinor, agat, iure increpet inciletque;</div><div class="l">cedit enim rerum novitate extrusa vetustas</div><div class="l">semper, et ex aliis aliud reparare necessest.</div><div class="l">Nec quisquam in baratrum nec Tartara deditur atra;</div><div class="l">materies opus est, ut crescant postera saecla;</div><div class="l">quae tamen omnia te vita perfuncta sequentur;</div><div class="l">nec minus ergo ante haec quam tu cecidere cadentque.</div><div class="l">sic alid ex alio numquam desistet oriri</div><div class="l">vitaque mancipio nulli datur, omnibus usu.</div><div class="l">respice item quam nil ad nos ante acta vetustas</div><div class="l">temporis aeterni fuerit, quam nascimur ante.</div><div class="l">hoc igitur speculum nobis natura futuri</div><div class="l">temporis exponit post mortem denique nostram.</div><div class="l">numquid ibi horribile apparet, num triste videtur</div><div class="l">quicquam, non omni somno securius exstat?</div><span class="">card 978</span><div class="l">Atque ea ni mirum quae cumque Acherunte profundo</div><div class="l">prodita sunt esse, in vita sunt omnia nobis.</div><div class="l">nec miser inpendens magnum timet <span class="reg">aere</span> saxum</div><div class="l">Tantalus, ut famast, cassa formidine torpens;</div><div class="l">sed magis in vita divom metus urget inanis</div><div class="l">mortalis casumque timent quem cuique ferat fors.</div><div class="l">nec Tityon volucres ineunt Acherunte iacentem</div><div class="l">nec quod sub magno scrutentur pectore quicquam</div><div class="l">perpetuam aetatem possunt reperire profecto.</div><div class="l">quam libet immani proiectu corporis exstet,</div><div class="l">qui non sola novem dispessis iugera membris</div><div class="l">optineat, sed qui terrai totius orbem,</div><div class="l">non tamen aeternum poterit perferre dolorem</div><div class="l">nec praebere cibum proprio de corpore semper.</div><div class="l">sed Tityos nobis hic est, in amore iacentem</div><div class="l">quem volucres lacerant atque exest anxius angor</div><div class="l">aut alia quavis scindunt cuppedine curae.</div><div class="l">Sisyphus in vita quoque nobis ante oculos est,</div><div class="l">qui petere a populo fasces saevasque secures</div><div class="l">imbibit et semper victus tristisque recedit.</div><div class="l">nam petere imperium, quod inanest nec datur umquam,</div><div class="l">atque in eo semper durum sufferre laborem,</div><div class="l">hoc est adverso nixantem trudere monte</div><div class="l">saxum, quod tamen <span class="strikethrough">e</span> summo iam vertice rusum</div><div class="l">volvitur et plani raptim petit aequora campi.</div><div class="l">deinde animi ingratam naturam pascere semper</div><div class="l">atque explere bonis rebus satiareque numquam,</div><div class="l">quod faciunt nobis annorum tempora, circum</div><div class="l">cum redeunt fetusque ferunt variosque lepores,</div><div class="l">nec tamen explemur vitai fructibus umquam,</div><div class="l">hoc, ut opinor, id est, aevo florente puellas</div><div class="l">quod memorant laticem pertusum congerere in vas,</div><div class="l">quod tamen expleri nulla ratione potestur.</div><div class="l">Cerberus et Furiae iam vero et lucis egestas,</div><div class="l">Tartarus horriferos eructans faucibus aestus!</div><div class="l">qui neque sunt usquam nec possunt esse profecto;</div><div class="l">sed metus in vita poenarum pro male factis</div><div class="l">est insignibus insignis scelerisque luela,</div><div class="l">carcer et horribilis de saxo iactus deorsum,</div><div class="l">verbera carnifices robur pix lammina taedae;</div><div class="l">quae tamen etsi absunt, at mens sibi conscia factis</div><div class="l">praemetuens adhibet stimulos torretque flagellis,</div><div class="l">nec videt interea qui terminus esse malorum</div><div class="l">possit nec quae sit poenarum denique finis,</div><div class="l">atque eadem metuit magis haec ne in morte gravescant.</div><div class="l">hic Acherusia fit stultorum denique vita.</div><span class="">card 1024</span><div class="l">Hoc etiam tibi tute interdum dicere possis.</div><div class="l">'lumina sis oculis etiam bonus Ancus reliquit,</div><div class="l">qui melior multis quam tu fuit, improbe, rebus.</div><div class="l">inde alii multi reges rerumque potentes</div><div class="l">occiderunt, magnis qui gentibus imperitarunt.</div><div class="l">ille quoque ipse, viam qui quondam per mare magnum</div><div class="l">stravit iterque dedit legionibus ire per altum</div><div class="l">ac pedibus salsas docuit super ire lucunas</div><div class="l">et contempsit equis insultans murmura ponti,</div><div class="l">lumine adempto animam moribundo corpore fudit.</div><div class="l">Scipiadas, belli fulmen, Carthaginis horror,</div><div class="l">ossa dedit terrae proinde ac famul infimus esset.</div><div class="l">adde repertores doctrinarum atque leporum,</div><div class="l">adde Heliconiadum comites; quorum unus Homerus</div><div class="l">sceptra potitus eadem aliis sopitus quietest.</div><div class="l">denique Democritum post quam matura vetustas</div><div class="l">admonuit memores motus languescere mentis,</div><div class="l">sponte sua leto caput obvius optulit ipse.</div><div class="l">ipse Epicurus obit decurso lumine vitae,</div><div class="l">qui genus humanum ingenio superavit et omnis</div><div class="l">restinxit stellas exortus ut aetherius sol.</div><div class="l">tu vero dubitabis et indignabere obire?</div><div class="l">mortua cui vita est prope iam vivo atque videnti,</div><div class="l">qui somno partem maiorem conteris aevi,</div><div class="l">et viligans stertis nec somnia cernere cessas</div><div class="l">sollicitamque geris cassa formidine mentem</div><div class="l">nec reperire potes tibi quid sit saepe mali, cum</div><div class="l">ebrius urgeris multis miser undique curis</div><div class="l">atque animo incerto fluitans errore vagaris.'</div><span class="">card 1053</span><div class="l">Si possent homines, proinde ac sentire videntur</div><div class="l">pondus inesse animo, quod se gravitate fatiget,</div><div class="l">e quibus id fiat causis quoque noscere et unde</div><div class="l">tanta mali tam quam moles in pectore constet,</div><div class="l">haut ita vitam agerent, ut nunc plerumque videmus</div><div class="l">quid sibi quisque velit nescire et quaerere semper,</div><div class="l">commutare locum, quasi onus deponere possit.</div><div class="l">exit saepe foras magnis ex aedibus ille,</div><div class="l">esse domi quem pertaesumst, subitoque <span class="strikethrough">revertit</span>,</div><div class="l">quippe foris nihilo melius qui sentiat esse.</div><div class="l">currit agens mannos ad villam praecipitanter</div><div class="l">auxilium tectis quasi ferre ardentibus instans;</div><div class="l">oscitat extemplo, tetigit cum limina villae,</div><div class="l">aut abit in somnum gravis atque oblivia quaerit,</div><div class="l">aut etiam properans urbem petit atque revisit.</div><div class="l">hoc se quisque modo fugit, at quem scilicet, ut fit,</div><div class="l">effugere haut potis est: ingratius haeret et odit</div><div class="l">propterea, morbi quia causam non tenet aeger;</div><div class="l">quam bene si videat, iam rebus quisque relictis</div><div class="l">naturam primum studeat cognoscere rerum,</div><div class="l">temporis aeterni quoniam, non unius horae,</div><div class="l">ambigitur status, in quo sit mortalibus omnis</div><div class="l">aetas, post mortem quae restat cumque manendo.</div><span class="">card 1076</span><div class="l">Denique tanto opere in dubiis trepidare periclis</div><div class="l">quae mala nos subigit vitai tanta cupido?</div><div class="l">certe equidem finis vitae mortalibus adstat</div><div class="l">nec devitari letum pote, quin obeamus.</div><div class="l">praeterea versamur ibidem atque insumus usque</div><div class="l">nec nova vivendo procuditur ulla voluptas;</div><div class="l">sed dum abest quod avemus, id exsuperare videtur</div><div class="l">cetera; post aliud, cum contigit illud, avemus</div><div class="l">et sitis aequa tenet vitai semper hiantis.</div><div class="l">posteraque in dubiost fortunam quam vehat aetas,</div><div class="l">quidve ferat nobis casus quive exitus instet.</div><div class="l">nec prorsum vitam ducendo demimus hilum</div><div class="l">tempore de mortis nec delibare valemus,</div><div class="l">quo minus esse diu possimus forte perempti.</div><div class="l">proinde licet quod vis vivendo condere saecla,</div><div class="l">mors aeterna tamen nihilo minus illa manebit,</div><div class="l">nec minus ille diu iam non erit, ex hodierno</div><div class="l">lumine qui finem vitai fecit, et ille,</div><div class="l">mensibus atque annis qui multis occidit ante.</div></div><div class="textpart" id="index.xml-body.1_div.1_div.4"><h3><span class="headingNumber">1.4. </span><span class="head">Liber Quartus</span></h3><span class="">card 1</span><div class="l">Avia Pieridum peragro loca nullius ante</div><div class="l">trita solo. iuvat integros accedere fontis</div><div class="l">atque haurire, iuvatque novos decerpere flores</div><div class="l">insignemque meo capiti petere inde coronam,</div><div class="l">unde prius nulli velarint tempora musae;</div><div class="l">primum quod magnis doceo de rebus et artis</div><div class="l">religionum animum nodis exsolvere pergo,</div><div class="l">deinde quod obscura de re tam lucida pango</div><div class="l">carmina musaeo contingens cuncta lepore.</div><div class="l">id quoque enim non ab nulla ratione videtur;</div><div class="l">nam vel uti pueris absinthia taetra medentes</div><div class="l">cum dare conantur, prius oras pocula circum</div><div class="l">contingunt mellis dulci flavoque liquore,</div><div class="l">ut puerorum aetas inprovida ludificetur</div><div class="l">labrorum tenus, interea perpotet amarum</div><div class="l">absinthi laticem deceptaque non capiatur,</div><div class="l">sed potius tali facto recreata valescat,</div><div class="l">sic ego nunc, quoniam haec ratio plerumque videtur</div><div class="l">tristior esse quibus non est tractata, retroque</div><div class="l">volgus abhorret ab hac, volui tibi suaviloquenti</div><div class="l">carmine Pierio rationem exponere nostram</div><div class="l">et quasi musaeo dulci contingere melle;</div><div class="l">si tibi forte animum tali ratione tenere</div><div class="l">versibus in nostris possem, dum percipis omnem</div><div class="l">naturam rerum ac persentis utilitatem.</div><span class="">card 26</span><div class="l">Sed quoniam docui cunctarum exordia rerum</div><div class="l">qualia sint et quam variis distantia formis</div><div class="l">sponte sua volitent aeterno percita motu</div><div class="l">quoque modo possit res ex his quaeque creari,</div><div class="l"><span class="strikethrough">nunc agere incipiam tibi quod vehementer ad has res</span></div><div class="l"><span class="strikethrough">attinet esse ea quae rerum simulacra vocamus,</span></div><div class="l"><span class="strikethrough">quae quasi membranae vel cortex nominitandast,</span></div><div class="l">atque animi quoniam docui natura quid esset</div><div class="l">et quibus e rebus cum corpore compta vigeret</div><div class="l">quove modo distracta rediret in ordia prima,</div><div class="l">nunc agere incipiam tibi, quod vehementer ad has res</div><div class="l">attinet esse ea quae rerum simulacra vocamus,</div><div class="l">quod speciem ac formam similem gerit eius imago,</div><div class="l">cuius cumque cluet de corpore fusa vagari;</div><div class="l">quae quasi membranae summo de corpore rerum</div><div class="l">dereptae volitant ultroque citroque per auras,</div><div class="l">atque eadem nobis vigilantibus obvia mentes</div><div class="l">terrificant atque in somnis, cum saepe figuras</div><div class="l">contuimur miras simulacraque luce carentum,</div><div class="l">quae nos horrifice languentis saepe sopore</div><div class="l">excierunt ne forte animas Acherunte reamur</div><div class="l">effugere aut umbras inter vivos volitare</div><div class="l">neve aliquid nostri post mortem posse relinqui,</div><div class="l">cum corpus simul atque animi natura perempta</div><div class="l">in sua discessum dederint primordia quaeque.</div><div class="l">dico igitur rerum effigias tenuisque figuras</div><div class="l">mittier ab rebus summo de cortice eorum;</div><div class="l">id licet hinc quamvis hebeti cognoscere corde.</div><span class="">card 54</span><div class="l">Principio quoniam mittunt in rebus apertis</div><div class="l">corpora res multae, partim diffusa solute,</div><div class="l">robora ceu fumum mittunt ignesque vaporem,</div><div class="l">et partim contexta magis condensaque, ut olim</div><div class="l">cum teretis ponunt tunicas aestate cicadae,</div><div class="l">et vituli cum membranas de corpore summo</div><div class="l">nascentes mittunt, et item cum lubrica serpens</div><div class="l">exuit in spinis vestem; nam saepe videmus</div><div class="l">illorum spoliis vepres volitantibus auctas.</div><div class="l">quae quoniam fiunt, tenuis quoque debet imago</div><div class="l">ab rebus mitti summo de corpore rerum.</div><div class="l">nam cur illa cadant magis ab rebusque recedant</div><div class="l">quam quae tenvia sunt, hiscendist nulla potestas;</div><div class="l">praesertim cum sint in summis corpora rebus</div><div class="l">multa minuta, iaci quae possint ordine eodem</div><div class="l">quo fuerint et formai servare figuram,</div><div class="l">et multo citius, quanto minus indupediri</div><div class="l">pauca queunt et <span class="strikethrough">quae</span> sunt prima fronte locata.</div><div class="l">nam certe iacere ac largiri multa videmus,</div><div class="l">non solum ex alto penitusque, ut diximus ante,</div><div class="l">verum de summis ipsum quoque saepe colorem.</div><div class="l">et volgo faciunt id lutea russaque vela</div><div class="l">et ferrugina, cum magnis intenta theatris</div><div class="l">per malos volgata trabesque trementia flutant;</div><div class="l">namque ibi consessum caveai supter et omnem</div><div class="l">scaenai speciem patrum matrumque deorsum</div><div class="l">inficiunt coguntque suo fluitare colore.</div><div class="l">et quanto circum mage sunt inclusa theatri</div><div class="l">moenia, tam magis haec intus perfusa lepore</div><div class="l">omnia conrident correpta luce diei.</div><div class="l">ergo lintea de summo cum corpore fucum</div><div class="l">mittunt, effigias quoque debent mittere tenvis</div><div class="l">res quaeque, ex summo quoniam iaculantur utraque.</div><div class="l">sunt igitur iam formarum vestigia certa,</div><div class="l">quae volgo volitant subtili praedita filo</div><div class="l">nec singillatim possunt secreta videri.</div><span class="">card 90</span><div class="l">Praeterea omnis odor fumus vapor atque aliae res</div><div class="l">consimiles ideo diffusae rebus abundant,</div><div class="l">ex alto quia dum veniunt extrinsecus ortae</div><div class="l">scinduntur per iter flexum, nec recta viarum</div><div class="l">ostia sunt, qua contendant exire coortae.</div><div class="l">at contra tenuis summi membrana coloris</div><div class="l">cum iacitur, nihil est quod eam discerpere possit,</div><div class="l">in promptu quoniam est in prima fronte locata.</div><div class="l">Postremo speculis in aqua splendoreque in omni</div><div class="l">quae cumque apparent nobis simulacra, necessest,</div><div class="l">quandoquidem simili specie sunt praedita rerum,</div><div class="l">exin imaginibus missis consistere eorum.</div><div class="l"><span class="strikethrough">nam cur illa cadant magis ab rebusque recedant</span></div><div class="l"><span class="strikethrough">quam quae tenuia sunt, hiscendist nulla potestas.</span></div><div class="l">sunt igitur tenues formarum illis similesque</div><div class="l">effigiae, singillatim quas cernere nemo</div><div class="l">cum possit, tamen adsiduo crebroque repulsu</div><div class="l">reiectae reddunt speculorum ex aequore visum,</div><div class="l">nec ratione alia servari posse videntur,</div><div class="l">tanto opere ut similes reddantur cuique figurae.</div><span class="">card 110</span><div class="l">Nunc age, quam tenui natura constet imago</div><div class="l">percipe. et in primis, quoniam primordia tantum</div><div class="l">sunt infra nostros sensus tantoque minora</div><div class="l">quam quae primum oculi coeptant non posse tueri,</div><div class="l">nunc tamen id quoque uti confirmem, exordia rerum</div><div class="l">cunctarum quam sint subtilia percipe paucis.</div><div class="l">primum animalia sunt iam partim tantula, corum</div><div class="l">tertia pars nulla possit ratione videri.</div><div class="l">horum intestinum quodvis quale esse putandumst!</div><div class="l">quid cordis globus aut oculi? quid membra? quid artus?</div><div class="l">quantula sunt! quid praeterea primordia quaeque,</div><div class="l">unde anima atque animi constet natura necessumst,</div><div class="l">nonne vides quam sint subtilia quamque minuta?</div><div class="l">praeterea quaecumque suo de corpore odorem</div><div class="l">expirant acrem, panaces absinthia taetra</div><div class="l">habrotonique graves et tristia centaurea,</div><div class="l">quorum unum quidvis leviter si forte duobus</div><div class="l"><span class="gap"> [...]</span></div><div class="l">quin potius noscas rerum simulacra vagari</div><div class="l">multa modis multis, nulla vi cassaque sensu?</div><div class="l">Sed ne forte putes ea demum sola vagari,</div><div class="l">quae cumque ab rebus rerum simulacra recedunt,</div><div class="l">sunt etiam quae sponte sua gignuntur et ipsa</div><div class="l">constituuntur in hoc caelo, qui dicitur aer,</div><div class="l">quae multis formata modis sublime feruntur,</div><div class="l">ut nubes facile inter dum concrescere in alto</div><div class="l">cernimus et mundi speciem violare serenam</div><div class="l"><span class="reg">aera</span> mulcentes motu; nam saepe Gigantum</div><div class="l">ora volare videntur et umbram ducere late,</div><div class="l">inter dum magni montes avolsaque saxa</div><div class="l">montibus ante ire et solem succedere praeter,</div><div class="l">inde alios trahere atque inducere belua nimbos.</div><div class="l">nec speciem mutare suam liquentia cessant</div><div class="l">et cuiusque modi formarum vertere in oras.</div><span class="">card 143</span><div class="l">Nunc ea quam facili et celeri ratione genantur</div><div class="l">perpetuoque fluant ab rebus lapsaque cedant</div><div class="l"><span class="gap"> [...]</span></div><div class="l">semper enim summum quicquid de rebus abundat,</div><div class="l">quod iaculentur. et hoc alias cum pervenit in res,</div><div class="l">transit, ut in primis vestem; sed ubi aspera saxa</div><div class="l">aut in materiam ligni pervenit, ibi iam</div><div class="l">scinditur, ut nullum simulacrum reddere possit.</div><div class="l">at cum splendida quae constant opposta fuerunt</div><div class="l">densaque, ut in primis speculum est, nihil accidit horum;</div><div class="l">nam neque, uti vestem, possunt transire, neque autem</div><div class="l">scindi; quam meminit levor praestare salutem.</div><div class="l">qua propter fit ut hinc nobis simulacra redundent.</div><div class="l">et quamvis subito quovis in tempore quamque</div><div class="l">rem contra speculum ponas, apparet imago;</div><div class="l">perpetuo fluere ut noscas e corpore summo</div><div class="l">texturas rerum tenuis tenuisque figuras.</div><div class="l">ergo multa brevi spatio simulacra genuntur,</div><div class="l">ut merito celer his rebus dicatur origo.</div><div class="l">et quasi multa brevi spatio summittere debet</div><div class="l">lumina sol, ut perpetuo sint omnia plena,</div><div class="l">sic ab rebus item simili ratione necessest</div><div class="l">temporis in puncto rerum simulacra ferantur</div><div class="l">multa modis multis in cunctas undique partis;</div><div class="l">quandoquidem speculum quo cumque obvertimus oris,</div><div class="l">res ibi respondent simili forma atque colore.</div><div class="l">Praeterea modo cum fuerit liquidissima caeli</div><div class="l">tempestas, perquam subito fit turbida foede,</div><div class="l">undique uti tenebras omnis Acherunta rearis</div><div class="l">liquisse et magnas caeli complesse cavernas.</div><div class="l">usque adeo taetra nimborum nocte coorta</div><div class="l">inpendent atrae Formidinis ora superne;</div><div class="l">quorum quantula pars sit imago dicere nemost</div><div class="l">qui possit neque eam rationem reddere dictis.</div><span class="">card 176</span><div class="l">Nunc age, quam celeri motu simulacra ferantur,</div><div class="l">et quae mobilitas ollis tranantibus auras</div><div class="l">reddita sit, longo spatio ut brevis hora teratur,</div><div class="l">in quem quaeque locum diverso numine tendunt,</div><div class="l">suavidicis potius quam multis versibus edam;</div><div class="l">parvus ut est cycni melior canor, ille gruum quam</div><div class="l">clamor in aetheriis dispersus nubibus austri.</div><div class="l">Principio persaepe levis res atque minutis</div><div class="l">corporibus factas celeris licet esse videre.</div><div class="l">in quo iam genere est solis lux et vapor eius,</div><div class="l">propterea quia sunt e primis facta minutis,</div><div class="l">quae quasi cuduntur perque <span class="reg">aeris</span> intervallum</div><div class="l">non dubitant transire sequenti concita plaga;</div><div class="l">suppeditatur enim confestim lumine lumen</div><div class="l">et quasi protelo stimulatur fulgere fulgur.</div><div class="l">qua propter simulacra pari ratione necessest</div><div class="l">inmemorabile per spatium transcurrere posse</div><div class="l">temporis in puncto, primum quod parvola causa</div><div class="l">est procul a tergo quae provehat atque propellat,</div><div class="l">quod super est, ubi tam volucri levitate ferantur,</div><div class="l">deinde quod usque adeo textura praedita rara</div><div class="l">mittuntur, facile ut quasvis penetrare queant res</div><div class="l">et quasi permanare per <span class="reg">aeris</span> intervallum.</div><span class="">card 199</span><div class="l">Praeterea si quae penitus corpuscula rerum</div><div class="l">ex altoque foras mittuntur, solis uti lux</div><div class="l">ac vapor, haec puncto cernuntur lapsa diei</div><div class="l">per totum caeli spatium diffundere sese</div><div class="l">perque volare mare ac terras caelumque rigare.</div><div class="l">quid quae sunt igitur iam prima fronte parata,</div><div class="l">cum iaciuntur et emissum res nulla moratur?</div><div class="l">quone vides citius debere et longius ire</div><div class="l">multiplexque loci spatium transcurrere eodem</div><div class="l">tempore quo solis pervolgant lumina caelum?</div><div class="l">Hoc etiam in primis specimen verum esse videtur,</div><div class="l">quam celeri motu rerum simulacra ferantur,</div><div class="l">quod simul ac primum sub diu splendor aquai</div><div class="l">ponitur, extemplo caelo stellante serena</div><div class="l">sidera respondent in aqua radiantia mundi.</div><div class="l">iamne vides igitur quam puncto tempore imago</div><div class="l">aetheris ex oris in terrarum accidat oras?</div><div class="l">quare etiam atque etiam mitti fateare necessest</div><span class="">card 217</span><div class="l">corpora quae feriant oculos visumque lacessant.</div><div class="l">perpetuoque fluunt certis ab rebus odores,</div><div class="l">frigus ut a fluviis, calor ab sole, aestus ab undis</div><div class="l">aequoris, exesor moerorum litora circum,</div><div class="l">nec variae cessant voces volitare per auras.</div><div class="l">denique in os salsi venit umor saepe saporis,</div><div class="l">cum mare versamur propter, dilutaque contra</div><div class="l">cum tuimur misceri absinthia, tangit amaror.</div><div class="l">usque adeo omnibus ab rebus res quaeque fluenter</div><div class="l">fertur et in cunctas dimittitur undique partis</div><div class="l">nec mora nec requies interdatur ulla fluendi,</div><div class="l">perpetuo quoniam sentimus et omnia semper</div><div class="l">cernere odorari licet et sentire sonare.</div><span class="">card 230</span><div class="l">Praeterea quoniam manibus tractata figura</div><div class="l">in tenebris quaedam cognoscitur esse eadem quae</div><div class="l">cernitur in luce et claro candore, necessest</div><div class="l">consimili causa tactum visumque moveri.</div><div class="l">nunc igitur si quadratum temptamus et id nos</div><div class="l">commovet in tenebris, in luci quae poterit res</div><div class="l">accidere ad speciem quadrata, nisi eius imago?</div><div class="l">esse in imaginibus qua propter causa videtur</div><div class="l">cernundi neque posse sine his res ulla videri.</div><div class="l">Nunc ea quae dico rerum simulacra feruntur</div><div class="l">undique et in cunctas iaciuntur didita partis;</div><div class="l">verum nos oculis quia solis cernere quimus,</div><div class="l">propterea fit uti, speciem quo vertimus, omnes</div><div class="l">res ibi eam contra feriant forma atque colore.</div><div class="l">et quantum quaeque ab nobis res absit, imago</div><div class="l">efficit ut videamus et internoscere curat;</div><div class="l">nam cum mittitur, extemplo protrudit agitque</div><div class="l"><span class="reg">aera</span> qui inter se cumque est oculosque locatus,</div><div class="l">isque ita per nostras acies perlabitur omnis</div><div class="l">et quasi perterget pupillas atque ita transit.</div><div class="l">propterea fit uti videamus quam procul absit</div><div class="l">res quaeque. et quanto plus <span class="reg">aeris</span> ante agitatur</div><div class="l">et nostros oculos perterget longior aura,</div><div class="l">tam procul esse magis res quaeque remota videtur.</div><div class="l">scilicet haec summe celeri ratione geruntur,</div><div class="l">quale sit ut videamus, et una quam procul absit.</div><div class="l">Illud in his rebus minime mirabile habendumst,</div><div class="l">cur, ea quae feriant oculos simulacra videri</div><div class="l">singula cum nequeant, res ipsae perspiciantur.</div><div class="l">ventus enim quoque paulatim cum verberat et cum</div><div class="l">acre fluit frigus, non privam quamque solemus</div><div class="l">particulam venti sentire et frigoris eius,</div><div class="l">sed magis unorsum, fierique perinde videmus</div><div class="l">corpore tum plagas in nostro tam quam aliquae res</div><div class="l">verberet atque sui det sensum corporis extra.</div><div class="l">praeterea lapidem digito cum tundimus, ipsum</div><div class="l">tangimus extremum saxi summumque colorem</div><div class="l">nec sentimus eum tactu, verum magis ipsam</div><div class="l">duritiem penitus saxi sentimus in alto.</div><span class="">card 269</span><div class="l">Nunc age, cur ultra speculum videatur imago</div><div class="l">percipe: nam certe penitus remmota videtur.</div><div class="l">quod genus illa foris quae vere transpiciuntur,</div><div class="l">ianua cum per se transpectum praebet apertum,</div><div class="l">multa facitque foris ex aedibus ut videantur;</div><div class="l">is quoque enim duplici geminoque fit <span class="reg">aere</span> visus.</div><div class="l">primus enim citra postes tum cernitur <span class="reg">aer</span>,</div><div class="l">inde fores ipsae dextra laevaque secuntur,</div><div class="l">post extraria lux oculos perterget et <span class="reg">aer</span></div><div class="l">alter, et illa foris quae vere transpiciuntur.</div><div class="l">sic ubi se primum speculi proiecit imago,</div><div class="l">dum venit ad nostras acies, protrudit agitque</div><div class="l"><span class="reg">aera</span> qui inter se cumquest oculosque locatus,</div><div class="l">et facit, ut prius hunc omnem sentire queamus</div><div class="l">quam speculum; sed ubi <span class="strikethrough">in</span> speculum quoque sensimus ipsum,</div><div class="l">continuo a nobis in eum quae fertur imago</div><div class="l">pervenit, et nostros oculos reiecta revisit</div><div class="l">atque alium prae se propellens <span class="reg">aera</span> volvit,</div><div class="l">et facit ut prius hunc quam se videamus, eoque</div><div class="l">distare ab speculo tantum semota videtur.</div><div class="l">quare etiam atque etiam minime mirarier est par</div><div class="l"><span class="gap"> [...]</span></div><div class="l">illis quae reddunt speculorum ex aequore visum,</div><div class="l"><span class="reg">aeribus</span> binis quoniam res confit utraque.</div><div class="l">Nunc ea quae nobis membrorum dextera pars est,</div><div class="l">in speculis fit ut in laeva videatur eo quod</div><div class="l">planitiem ad speculi veniens cum offendit imago,</div><div class="l">non convertitur incolumis, sed recta retrorsum</div><div class="l">sic eliditur, ut siquis, prius arida quam sit</div><div class="l">cretea persona, adlidat pilaeve trabive,</div><div class="l">atque ea continuo rectam si fronte figuram</div><div class="l">servet et elisam retro sese exprimat ipsa.</div><div class="l">fiet ut, ante oculus fuerit qui dexter, ut idem</div><div class="l">nunc sit laevus et e laevo sit mutua dexter.</div><span class="">card 302</span><div class="l">Fit quoque de speculo in speculum ut tradatur imago,</div><div class="l">quinque etiam <span class="strikethrough">aut</span> sex ut fieri simulacra <span class="reg">suerint</span>.</div><div class="l">nam quae cumque retro parte interiore latebunt,</div><div class="l">inde tamen, quamvis torte penitusque remota,</div><div class="l">omnia per flexos aditus educta licebit</div><div class="l">pluribus haec speculis videantur in aedibus esse.</div><div class="l">usque adeo speculo in speculum translucet imago,</div><div class="l">et cum laeva data est, fit rusum ut dextera fiat,</div><div class="l">inde retro rursum redit et convertit eodem.</div><div class="l">Quin etiam quae cumque latuscula sunt speculorum</div><div class="l">adsimili lateris flexura praedita nostri,</div><div class="l">dextera ea propter nobis simulacra remittunt,</div><div class="l">aut quia de speculo in speculum transfertur imago,</div><div class="l">inde ad nos elisa bis advolat, aut etiam quod</div><div class="l">circum agitur, cum venit, imago propterea quod</div><div class="l">flexa figura docet speculi convertier ad nos.</div><div class="l">Indugredi porro pariter simulacra pedemque</div><div class="l">ponere nobiscum credas gestumque imitari</div><div class="l">propterea quia, de speculi qua parte recedas,</div><div class="l">continuo nequeunt illinc simulacra reverti;</div><div class="l">omnia quandoquidem cogit natura referri</div><div class="l">ac resilire ab rebus ad aequos reddita flexus.</div><div class="l">Splendida porro oculi fugitant vitantque tueri.</div><div class="l">sol etiam caecat, contra si tendere pergas,</div><div class="l">propterea quia vis magnast ipsius et alte</div><div class="l"><span class="reg">aera</span> per purum simulacra feruntur</div><div class="l">et feriunt oculos turbantia composituras.</div><div class="l">Praeterea splendor qui cumque est acer adurit</div><div class="l">saepe oculos ideo quod semina possidet ignis</div><div class="l">multa, dolorem oculis quae gignunt insinuando.</div><div class="l">lurida praeterea fiunt quae cumque tuentur</div><div class="l">arquati, quia luroris de corpore eorum</div><div class="l">semina multa fluunt simulacris obvia rerum,</div><div class="l">multaque sunt oculis in eorum denique mixta,</div><div class="l">quae contage sua palloribus omnia pingunt.</div><span class="">card 337</span><div class="l">E tenebris autem quae sunt in luce tuemur</div><div class="l">propterea quia, cum propior caliginis <span class="reg">aer</span></div><div class="l">ater init oculos prior et possedit apertos,</div><div class="l">insequitur candens confestim lucidus <span class="reg">aer</span>,</div><div class="l">qui quasi purgat eos ac nigras discutit umbras</div><div class="l"><span class="reg">aeris</span> illius; nam multis partibus hic est</div><div class="l">mobilior multisque minutior et mage pollens.</div><div class="l">qui simul atque vias oculorum luce replevit</div><div class="l">atque pate fecit, quas ante obsederat <span class="reg">aer</span></div><div class="l"><span class="add">⟨ATER⟩</span>, continuo rerum simulacra secuntur,</div><div class="l">quae sita sunt in luce, lacessuntque ut videamus.</div><div class="l">quod contra facere in tenebris e luce nequimus</div><div class="l">propterea quia posterior caliginis <span class="reg">aer</span></div><div class="l">crassior insequitur, qui cuncta foramina complet</div><div class="l">obsiditque vias oculorum, ne simulacra</div><div class="l">possint ullarum rerum coniecta moveri.</div><div class="l">Quadratasque procul turris cum cernimus urbis,</div><div class="l">propterea fit uti videantur saepe rutundae,</div><div class="l">angulus optusus quia longe cernitur omnis</div><div class="l">sive etiam potius non cernitur ac perit eius</div><div class="l">plaga nec ad nostras acies perlabitur ictus,</div><div class="l"><span class="reg">aera</span> per multum quia dum simulacra feruntur,</div><div class="l">cogit hebescere eum crebris offensibus <span class="reg">aer</span>.</div><div class="l">hoc ubi suffugit sensum simul angulus omnis.</div><div class="l">fit quasi ut ad turnum saxorum structa tuantur;</div><div class="l">non tamen ut coram quae sunt vereque rutunda,</div><div class="l">sed quasi adumbratim paulum simulata videntur.</div><div class="l">Umbra videtur item nobis in sole moveri</div><div class="l">et vestigia nostra sequi gestumque imitari,</div><div class="l"><span class="reg">aera</span> si credis privatum lumine posse</div><div class="l">indugredi, motus hominum gestumque sequentem;</div><div class="l">nam nihil esse potest aliud nisi lumine cassus</div><div class="l"><span class="reg">aer</span> id quod nos umbram perhibere <span class="reg">suemus</span>.</div><div class="l">ni mirum, quia terra locis ex ordine certis</div><div class="l">lumine privatur solis qua cumque meantes</div><div class="l">officimus, repletur item quod liquimus eius,</div><div class="l">propterea fit uti videatur, quae fuit umbra</div><div class="l">corporis, e regione eadem nos usque secuta.</div><div class="l">semper enim nova se radiorum lumina fundunt</div><div class="l">primaque dispereunt, quasi in ignem lana trahatur.</div><div class="l">propterea facile et spoliatur lumine terra</div><div class="l">et repletur item nigrasque sibi abluit umbras.</div><span class="">card 379</span><div class="l">Nec tamen hic oculos falli concedimus hilum.</div><div class="l">nam quo cumque loco sit lux atque umbra tueri</div><div class="l">illorum est; eadem vero sint lumina necne,</div><div class="l">umbraque quae fuit hic eadem nunc transeat illuc,</div><div class="l">an potius fiat paulo quod diximus ante,</div><div class="l">hoc animi demum ratio discernere debet,</div><div class="l">nec possunt oculi naturam noscere rerum.</div><div class="l">proinde animi vitium hoc oculis adfingere noli.</div><div class="l">Qua vehimur navi, fertur, cum stare videtur;</div><div class="l">quae manet in statione, ea praeter creditur ire.</div><div class="l">et fugere ad puppim colles campique videntur,</div><div class="l">quos agimus praeter navem velisque volamus.</div><div class="l">Sidera cessare aetheriis adfixa cavernis</div><div class="l">cuncta videntur, et adsiduo sunt omnia motu,</div><div class="l">quandoquidem longos obitus exorta revisunt,</div><div class="l">cum permensa suo sunt caelum corpore claro.</div><div class="l">solque pari ratione manere et luna videtur</div><div class="l">in statione, ea quae ferri res indicat ipsa.</div><div class="l">Exstantisque procul medio de gurgite montis</div><div class="l">classibus inter quos liber patet exitus ingens,</div><div class="l">insula coniunctis tamen ex his una videtur.</div><div class="l">atria versari et circum cursare columnae</div><div class="l">usque adeo fit uti pueris videantur, ubi ipsi</div><div class="l">desierunt verti, vix ut iam credere possint</div><div class="l">non supra sese ruere omnia tecta minari.</div><div class="l">Iamque rubrum tremulis iubar ignibus erigere alte</div><div class="l">cum coeptat natura supraque extollere montes,</div><div class="l">quos tibi tum supra sol montis esse videtur</div><div class="l">comminus ipse suo contingens fervidus igni,</div><div class="l">vix absunt nobis missus bis mille sagittae,</div><div class="l">vix etiam cursus quingentos saepe veruti;</div><div class="l">inter eos solemque iacent immania ponti</div><div class="l">aequora substrata aetheriis ingentibus oris,</div><div class="l">interiectaque sunt terrarum milia multa,</div><div class="l">quae variae retinent gentes et saecla ferarum.</div><span class="">card 414</span><div class="l">At coniectus aquae digitum non altior unum,</div><div class="l">qui lapides inter sistit per strata viarum,</div><div class="l">despectum praebet sub terras inpete tanto,</div><div class="l">a terris quantum caeli patet altus hiatus,</div><div class="l">nubila despicere et caelum ut videare videre,</div><div class="l">corpora mirande sub terras abdita caelo.</div><div class="l">Denique ubi in medio nobis ecus acer obhaesit</div><div class="l">flumine et in rapidas amnis despeximus undas,</div><div class="l">stantis equi corpus transversum ferre videtur</div><div class="l">vis et in adversum flumen contrudere raptim,</div><div class="l">et quo cumque oculos traiecimus omnia ferri</div><div class="l">et fluere adsimili nobis ratione videntur.</div><div class="l">Porticus aequali quamvis est denique ductu</div><div class="l">stansque in perpetuum paribus suffulta columnis,</div><div class="l">longa tamen parte ab summa cum tota videtur,</div><div class="l">paulatim trahit angusti fastigia coni,</div><div class="l">tecta solo iungens atque omnia dextera laevis</div><div class="l">donec in obscurum coni conduxit acumen.</div><div class="l">In pelago nautis ex undis ortus in undis</div><div class="l">sol fit uti videatur obire et condere lumen;</div><div class="l">quippe ubi nil aliud nisi aquam caelumque tuentur;</div><div class="l">ne leviter credas labefactari undique sensus.</div><div class="l">at maris ignaris in portu clauda videntur</div><div class="l">navigia aplustris fractis obnitier undis.</div><div class="l">nam quae cumque supra rorem salis edita pars est</div><div class="l">remorum, recta est, et recta superne guberna;</div><div class="l">quae demersa liquore obeunt, refracta videntur</div><div class="l">omnia converti sursumque supina reverti</div><div class="l">et reflexa prope in summo fluitare liquore.</div><div class="l">Raraque per caelum cum venti nubila portant</div><div class="l">tempore nocturno, tum splendida signa videntur</div><div class="l">labier adversum nimbos atque ire superne</div><div class="l">longe aliam in partem ac vera ratione feruntur</div><span class="">card 447</span><div class="l">At si forte oculo manus uni subdita supter</div><div class="l">pressit eum, quodam sensu fit uti videantur</div><div class="l">omnia quae tuimur fieri tum bina tuendo,</div><div class="l">bina lucernarum florentia lumina flammis</div><div class="l">binaque per totas aedis geminare supellex</div><div class="l">et duplicis hominum facies et corpora bina.</div><div class="l">Denique cum suavi devinxit membra sopore</div><div class="l">somnus et in summa corpus iacet omne quiete,</div><div class="l">tum vigilare tamen nobis et membra movere</div><div class="l">nostra videmur, et in noctis caligine caeca</div><div class="l">cernere censemus solem lumenque diurnum,</div><div class="l">conclusoque loco caelum mare flumina montis</div><div class="l">mutare et campos pedibus transire videmur,</div><div class="l">et sonitus audire, severa silentia noctis</div><div class="l">undique cum constent, et reddere dicta tacentes.</div><div class="l">Cetera de genere hoc mirande multa videmus,</div><div class="l">quae violare fidem quasi sensibus omnia quaerunt,</div><div class="l">ne quiquam, quoniam pars horum maxima fallit</div><div class="l">propter opinatus animi, quos addimus ipsi,</div><div class="l">pro visis ut sint quae non sunt sensibus visa;</div><div class="l">nam nihil aegrius est quam res secernere apertas</div><div class="l">ab dubiis, animus quas ab se protinus addit.</div><span class="">card 469</span><div class="l">Denique nil sciri siquis putat, id quoque nescit</div><div class="l">an sciri possit, quoniam nil scire fatetur.</div><div class="l">hunc igitur contra minuam contendere causam,</div><div class="l">qui capite ipse suo in statuit vestigia sese.</div><div class="l">et tamen hoc quoque uti concedam scire, at id ipsum</div><div class="l">quaeram, cum in rebus veri nil viderit ante,</div><div class="l">unde sciat quid sit scire et nescire vicissim,</div><div class="l">notitiam veri quae res falsique crearit</div><div class="l">et dubium certo quae res differre probarit.</div><div class="l">invenies primis ab sensibus esse creatam</div><div class="l">notitiem veri neque sensus posse refelli.</div><div class="l">nam maiore fide debet reperirier illud,</div><div class="l">sponte sua veris quod possit vincere falsa.</div><div class="l">quid maiore fide porro quam sensus haberi</div><div class="l">debet? an ab sensu falso ratio orta valebit</div><div class="l">dicere eos contra, quae tota ab sensibus orta est?</div><div class="l">qui nisi sunt veri, ratio quoque falsa fit omnis.</div><div class="l">An poterunt oculos aures reprehendere, an aures</div><div class="l">tactus? an hunc porro tactum sapor arguet oris,</div><div class="l">an confutabunt nares oculive revincent?</div><div class="l">non, ut opinor, ita est. nam seorsum cuique potestas</div><div class="l">divisast, sua vis cuiquest, ideoque necesse est</div><div class="l">et quod molle sit et gelidum fervensve videre</div><div class="l">et seorsum varios rerum sentire colores</div><div class="l">et quae cumque coloribus sint coniuncta necessest.</div><div class="l">seorsus item sapor oris habet vim, seorsus odores</div><div class="l">nascuntur, seorsum sonitus. ideoque necesse est</div><div class="l">non possint alios alii convincere sensus.</div><div class="l">nec porro poterunt ipsi reprehendere sese,</div><div class="l">aequa fides quoniam debebit semper haberi.</div><div class="l">proinde quod in quoquest his visum tempore, verumst.</div><span class="">card 500</span><div class="l">Et si non poterit ratio dissolvere causam,</div><div class="l">cur ea quae fuerint iuxtim quadrata, procul sint</div><div class="l">visa rutunda, tamen praestat rationis egentem</div><div class="l">reddere mendose causas utriusque figurae,</div><div class="l">quam manibus manifesta suis emittere quoquam</div><div class="l">et violare fidem primam et convellere tota</div><div class="l">fundamenta quibus nixatur vita salusque.</div><div class="l">non modo enim ratio ruat omnis, vita quoque ipsa</div><div class="l">concidat extemplo, nisi credere sensibus ausis</div><div class="l">praecipitisque locos vitare et cetera quae sint</div><div class="l">in genere hoc fugienda, sequi contraria quae sint.</div><div class="l">illa tibi est igitur verborum copia cassa</div><div class="l">omnis, quae contra sensus instructa paratast.</div><div class="l">Denique ut in fabrica, si pravast regula prima,</div><div class="l">normaque si fallax rectis regionibus exit,</div><div class="l">et libella aliqua si ex parti claudicat hilum,</div><div class="l">omnia mendose fieri atque obstipa necessu est</div><div class="l">prava cubantia prona supina atque absona tecta,</div><div class="l">iam ruere ut quaedam videantur velle, ruantque</div><div class="l">prodita iudiciis fallacibus omnia primis,</div><div class="l">sic igitur ratio tibi rerum prava necessest</div><div class="l">falsaque sit, falsis quae cumque ab sensibus ortast.</div><span class="">card 522</span><div class="l">Nunc alii sensus quo pacto quisque suam rem</div><div class="l">sentiat, haud quaquam ratio scruposa relicta est.</div><div class="l">Principio auditur sonus et vox omnis, in auris</div><div class="l">insinuata suo pepulere ubi corpore sensum.</div><div class="l">corpoream quoque enim <span class="strikethrough">vocem</span> constare fatendumst</div><div class="l">et sonitum, quoniam possunt inpellere sensus.</div><div class="l">Praeterea radit vox fauces saepe facitque</div><div class="l">asperiora foras gradiens arteria clamor,</div><div class="l">quippe per angustum turba maiore coorta</div><div class="l">ire foras ubi coeperunt primordia vocum.</div><div class="l">scilicet expletis quoque ianua raditur oris.</div><div class="l">haud igitur dubiumst quin voces verbaque constent</div><div class="l">corporeis e principiis, ut laedere possint.</div><div class="l">nec te fallit item quid corporis auferat et quid</div><div class="l">detrahat ex hominum nervis ac viribus ipsis</div><div class="l">perpetuus sermo nigrai noctis ad umbram</div><div class="l">aurorae perductus ab exoriente nitore,</div><div class="l">praesertim si cum summost clamore profusus.</div><div class="l">ergo corpoream vocem constare necessest,</div><div class="l">multa loquens quoniam amittit de corpore partem.</div><div class="l">Asperitas autem vocis fit ab asperitate</div><div class="l">principiorum et item levor levore creatur;</div><div class="l">nec simili penetrant auris primordia forma,</div><div class="l">cum tuba depresso graviter sub murmure mugit</div><div class="l">et reboat raucum retro cita barbita bombum,</div><div class="l">et <span class="strikethrough">iam</span> Dauliades natae hortis ex Heliconis</div><div class="l">cum liquidam tollunt lugubri voce querellam.</div><span class="">card 549</span><div class="l">Hasce igitur penitus voces cum corpore nostro</div><div class="l">exprimimus rectoque foras emittimus ore,</div><div class="l">mobilis articulat nervorum daedala lingua,</div><div class="l">formaturaque labrorum pro parte figurat.</div><div class="l">hoc ubi non longum spatiumst unde illa profecta</div><div class="l">perveniat vox quaeque, necessest verba quoque ipsa</div><div class="l">plane exaudiri discernique articulatim;</div><div class="l">servat enim formaturam servatque figuram.</div><div class="l">at si inter positum spatium sit longius aequo,</div><div class="l"><span class="reg">aera</span> per multum confundi verba necessest</div><div class="l">et conturbari vocem, dum transvolat auras.</div><div class="l">ergo fit, sonitum ut possis sentire neque illam</div><div class="l">internoscere, verborum sententia quae sit;</div><div class="l">usque adeo confusa venit vox inque pedita.</div><div class="l">Praeterea verbum saepe unum perciet auris</div><div class="l">omnibus in populo missum praeconis ab ore.</div><div class="l">in multas igitur voces vox una repente</div><div class="l">diffugit, in privas quoniam se dividit auris</div><div class="l">obsignans formam verbis clarumque sonorem.</div><div class="l">at quae pars vocum non auris incidit ipsas,</div><div class="l">praeter lata perit frustra diffusa per auras.</div><div class="l">pars solidis adlisa locis reiecta sonorem</div><div class="l">reddit et inter dum frustratur imagine verbi.</div><span class="">card 572</span><div class="l">Quae bene cum videas, rationem reddere possis</div><div class="l">tute tibi atque aliis, quo pacto per loca sola</div><div class="l">saxa paris formas verborum ex ordine reddant.</div><div class="l">palantis comites com montis inter opacos</div><div class="l">quaerimus et magna dispersos voce ciemus.</div><div class="l">sex etiam aut septem loca vidi reddere vocis,</div><div class="l">unam cum iaceres: ita colles collibus ipsi</div><div class="l">verba repulsantes iterabant dicta referri.</div><div class="l">haec loca capripedes Satyros Nymphasque tenere</div><div class="l">finitimi fingunt et Faunos esse locuntur,</div><div class="l">quorum noctivago strepitu ludoque iocanti</div><div class="l">adfirmant volgo taciturna silentia rumpi</div><div class="l">chordarumque sonos fieri dulcisque querellas,</div><div class="l">tibia quas fundit digitis pulsata canentum,</div><div class="l">et genus agricolum late sentiscere, quom Pan</div><div class="l">pinea semiferi capitis velamina quassans</div><div class="l">unco saepe labro calamos percurrit hiantis,</div><div class="l">fistula silvestrem ne cesset fundere musam.</div><div class="l">cetera de genere hoc monstra ac portenta loquontur,</div><div class="l">ne loca deserta ab divis quoque forte putentur</div><div class="l">sola tenere. ideo iactant miracula dictis</div><div class="l">aut aliqua ratione alia ducuntur, ut omne</div><div class="l">humanum genus est avidum nimis auricularum.</div><span class="">card 595</span><div class="l">Quod super est, non est mirandum qua ratione,</div><div class="l">per loca quae nequeunt oculi res cernere apertas,</div><div class="l">haec loca per voces veniant aurisque lacessant,</div><div class="l">conloquium clausis foribus quoque saepe videmus;</div><div class="l">ni mirum quia vox per flexa foramina rerum</div><div class="l">incolumis transire potest, simulacra renutant;</div><div class="l">perscinduntur enim, nisi recta foramina tranant,</div><div class="l">qualia sunt vitrei, species qua travolat omnis.</div><div class="l">praeterea partis in cunctas dividitur vox,</div><div class="l">ex aliis aliae quoniam gignuntur, ubi una</div><div class="l">dissuluit semel in multas exorta, quasi ignis</div><div class="l">saepe solet scintilla suos se spargere in ignis.</div><div class="l">ergo replentur loca vocibus abdita retro,</div><div class="l">omnia quae circum fervunt sonituque cientur.</div><div class="l">at simulacra viis derectis omnia tendunt,</div><div class="l">ut sunt missa semel; qua propter cernere nemo</div><div class="l">saepe supra potis est, at voces accipere extra.</div><div class="l">et tamen ipsa quoque haec, dum transit clausa <span class="strikethrough">domorum</span></div><div class="l">vox optunditur atque auris confusa penetrat</div><div class="l">et sonitum potius quam verba audire videmur.</div><span class="">card 615</span><div class="l">Hoc, qui sentimus sucum, lingua atque palatum</div><div class="l">plusculum habent in se rationis, plus operai.</div><div class="l">principio sucum sentimus in ore, cibum cum</div><div class="l">mandendo exprimimus, ceu plenam spongiam aquai</div><div class="l">siquis forte manu premere ac siccare <span class="reg">coepit</span>.</div><div class="l">inde quod exprimimus per caulas omne palati</div><div class="l">diditur et rarae per flexa foramina linguae,</div><div class="l">hoc ubi levia sunt manantis corpora suci,</div><div class="l">suaviter attingunt et suaviter omnia tractant</div><div class="l">umida linguai circum sudantia templa;</div><div class="l">at contra pungunt sensum lacerantque coorta,</div><div class="l">quanto quaeque magis sunt asperitate repleta.</div><div class="l">deinde voluptas est e suco fine palati;</div><div class="l">cum vero deorsum per fauces praecipitavit,</div><div class="l">nulla voluptas est, dum diditur omnis in artus;</div><div class="l">nec refert quicquam quo victu corpus alatur,</div><div class="l">dum modo quod capias concoctum didere possis</div><div class="l">artubus et stomachi tumidum servare tenorem.</div><div class="l">Nunc aliis alius qui sit cibus ut videamus,</div><div class="l">expediam, quareve, aliis quod triste et amarumst,</div><div class="l">hoc tamen esse aliis possit perdulce videri,</div><div class="l">tantaque <span class="strikethrough">in</span> his rebus distantia differitasque est,</div><div class="l">ut quod aliis cibus est aliis fuat acre venenum;</div><div class="l">est itaque ut serpens, hominis quae tacta salivis</div><div class="l">disperit ac sese mandendo conficit ipsa.</div><div class="l">praeterea nobis veratrum est acre venenum,</div><div class="l">at capris adipes et cocturnicibus auget.</div><div class="l">id quibus ut fiat rebus cognoscere possis,</div><div class="l">principio meminisse decet quae diximus ante,</div><div class="l">semina multimodis in rebus mixta teneri.</div><div class="l">porro omnes quae cumque cibum capiunt animantes,</div><div class="l">ut sunt dissimiles extrinsecus et generatim</div><div class="l">extima membrorum circumcaesura <span class="reg">coercet</span>,</div><div class="l">proinde et seminibus constant variantque figura.</div><div class="l">semina cum porro distent, differre necessest</div><div class="l">intervalla viasque, foramina quae perhibemus,</div><div class="l">omnibus in membris et in ore ipsoque palato.</div><div class="l">esse minora igitur quaedam maioraque debent,</div><div class="l">esse triquetra aliis, aliis quadrata necessest,</div><div class="l">multa rutunda, modis multis multangula quaedam.</div><div class="l">namque figurarum ratio ut motusque reposcunt,</div><div class="l">proinde foraminibus debent differe figurae</div><div class="l">et variare viae proinde ac textura <span class="reg">coercet</span>.</div><div class="l">hoc ubi quod suave est aliis aliis fit amarum,</div><div class="l">illi, cui suave est, levissima corpora debent</div><div class="l">contractabiliter caulas intrare palati,</div><div class="l">at contra quibus est eadem res intus acerba,</div><div class="l">aspera ni mirum penetrant hamataque fauces.</div><div class="l">nunc facile est ex his rebus cognoscere quaeque.</div><div class="l">quippe ubi cui febris bili superante coorta est</div><div class="l">aut alia ratione aliquast vis excita morbi,</div><div class="l">perturbatur ibi iam totum corpus et omnes</div><div class="l">commutantur ibi positurae principiorum;</div><div class="l">fit prius ad sensum <span class="strikethrough">ut</span> quae corpora conveniebant</div><div class="l">nunc non conveniant, et cetera sint magis apta,</div><div class="l">quae penetrata queunt sensum progignere acerbum;</div><div class="l">utraque enim sunt in mellis commixta sapore;</div><div class="l">id quod iam supera tibi saepe ostendimus ante.</div><span class="">card 673</span><div class="l">Nunc age, quo pacto naris adiectus odoris</div><div class="l">tangat agam. primum res multas esse necessest</div><div class="l">unde fluens volvat varius se fluctus odorum,</div><div class="l">et fluere et mitti volgo spargique putandumst;</div><div class="l">verum aliis alius magis est animantibus aptus,</div><div class="l">dissimilis propter formas. ideoque per auras</div><div class="l">mellis apes quamvis longe ducuntur odore,</div><div class="l">volturiique cadaveribus; tum fissa ferarum</div><div class="l">ungula quo tulerit gressum promissa canum vis</div><div class="l">ducit, et humanum longe praesentit odorem</div><div class="l">Romulidarum arcis servator, candidus anser.</div><div class="l">sic aliis alius nidor datus ad sua quemque</div><div class="l">pabula ducit et a taetro resilire veneno</div><div class="l">cogit, eoque modo servantur saecla ferarum.</div><div class="l">Hic odor ipse igitur, naris qui cumque lacessit,</div><div class="l">est alio ut possit permitti longius alter;</div><div class="l">sed tamen haud quisquam tam longe fertur eorum</div><div class="l">quam sonitus, quam vox, mitto iam dicere quam res</div><div class="l">quae feriunt oculorum acies visumque lacessunt.</div><div class="l">errabundus enim tarde venit ac perit ante</div><div class="l">paulatim facilis distractus in <span class="reg">aeris</span> auras;</div><div class="l">ex alto primum quia vix emittitur ex re;</div><div class="l">nam penitus fluere atque recedere rebus odores</div><div class="l">significat quod fracta magis redolere videntur</div><div class="l">omnia, quod contrita, quod igni conlabefacta.</div><div class="l">deinde videre licet maioribus esse creatum</div><div class="l">principiis quam vox, quoniam per saxea saepta</div><div class="l">non penetrat, qua vox volgo sonitusque feruntur.</div><div class="l">quare etiam quod olet non tam facile esse videbis</div><div class="l">investigare in qua sit regione locatum;</div><div class="l">refrigescit enim cunctando plaga per auras</div><div class="l">nec calida ad sensum decurrunt nuntia rerum.</div><div class="l">errant saepe canes itaque et vestigia quaerunt.</div><div class="l">Nec tamen hoc solis in odoribus atque saporum</div><div class="l">in generest, sed item species rerum atque colores</div><div class="l">non ita conveniunt ad sensus omnibus omnes,</div><div class="l">ut non sint aliis quaedam magis acria visu.</div><div class="l">quin etiam gallum noctem explaudentibus alis</div><div class="l">auroram clara consuetum voce vocare,</div><div class="l">noenu queunt rapidi contra constare leones</div><div class="l">inque tueri: ita continuo meminere fugai.</div><div class="l">ni mirum quia sunt gallorum in corpore quaedam</div><div class="l">semina, quae cum sunt oculis inmissa leonum,</div><div class="l">pupillas interfodiunt acremque dolorem</div><div class="l">praebent, ut nequeant contra durare feroces,</div><div class="l">cum tamen haec nostras acies nil laedere possint,</div><div class="l">aut quia non penetrant aut quod penetrantibus illis</div><div class="l">exitus ex oculis liber datur, in remorando</div><div class="l">laedere ne possint ex ulla lumina parte.</div><span class="">card 722</span><div class="l">Nunc age, quae moveant animum res accipe, et unde</div><div class="l">quae veniunt veniant in mentem percipe paucis.</div><div class="l">principio hoc dico, rerum simulacra vagari</div><div class="l">multa modis multis in cunctas undique partis</div><div class="l">tenvia, quae facile inter se iunguntur in auris,</div><div class="l">obvia cum veniunt, ut aranea bratteaque auri.</div><div class="l">quippe etenim multo magis haec sunt tenvia textu</div><div class="l">quam quae percipiunt oculos visumque lacessunt,</div><div class="l">corporis haec quoniam penetrant per rara cientque</div><div class="l">tenvem animi naturam intus sensumque lacessunt.</div><div class="l">Centauros itaque et Scyllarum membra videmus</div><div class="l">Cerbereasque canum facies simulacraque eorum</div><div class="l">quorum morte obita tellus amplectitur ossa;</div><div class="l">omnigenus quoniam passim simulacra feruntur,</div><div class="l">partim sponte sua quae fiunt <span class="reg">aere</span> in ipso,</div><div class="l">partim quae variis ab rebus cumque recedunt</div><div class="l">et quae confiunt ex horum facta figuris.</div><div class="l">nam certe ex vivo Centauri non fit imago,</div><div class="l">nulla fuit quoniam talis natura animata;</div><div class="l">verum ubi equi atque hominis casu convenit imago,</div><div class="l">haerescit facile extemplo, quod diximus ante,</div><div class="l">propter subtilem naturam et tenvia texta.</div><div class="l">cetera de genere hoc eadem ratione creantur.</div><div class="l">quae cum mobiliter summa levitate feruntur,</div><div class="l">ut prius ostendi, facile uno commovet ictu</div><div class="l">quae libet una animum nobis subtilis imago;</div><div class="l">tenvis enim mens est et mire mobilis ipsa.</div><div class="l">haec fieri ut memoro, facile hinc cognoscere possis.</div><div class="l">quatinus hoc simile est illi, quod mente videmus</div><div class="l">atque oculis, simili fieri ratione necessest.</div><div class="l">Nunc igitur docui quoniam me forte leonum</div><div class="l">cernere per simulacra, oculos quae cumque lacessunt,</div><div class="l">scire licet mentem simili ratione moveri</div><div class="l">per simulacra leonum <span class="strikethrough">et</span> cetera quae videt aeque</div><div class="l">nec minus atque oculi, nisi quod mage tenvia cernit.</div><div class="l">nec ratione alia, cum somnus membra profudit,</div><div class="l">mens animi vigilat, nisi quod simulacra lacessunt</div><div class="l">haec eadem nostros animos quae cum vigilamus,</div><div class="l">usque adeo, certe ut videamur cernere eum quem</div><div class="l">rellicta vita iam mors et terra potitast.</div><div class="l">hoc ideo fieri cogit natura, quod omnes</div><div class="l">corporis offecti sensus per membra quiescunt</div><div class="l">nec possunt falsum veris convincere rebus.</div><div class="l">praeterea meminisse iacet languetque sopore,</div><div class="l">nec dissentit eum mortis letique potitum</div><div class="l">iam pridem, quem mens vivom se cernere credit.</div><div class="l">quod super est, non est mirum simulacra moveri</div><div class="l">bracchiaque in numerum iactare et cetera membra;</div><div class="l">nam fit ut in somnis facere hoc videatur imago.</div><div class="l">quippe, ubi prima perit alioque est altera nata</div><div class="l">inde statu, prior hic gestum mutasse videtur.</div><div class="l">scilicet id fieri celeri ratione putandumst:</div><div class="l">tanta est mobilitas et rerum copia tanta</div><div class="l">tantaque sensibili quovis est tempore in uno</div><div class="l">copia particularum, ut possit suppeditare.</div><span class="">card 777</span><div class="l">Multaque in his rebus quaeruntur multaque nobis</div><div class="l">clarandumst, plane si res exponere avemus.</div><div class="l">quaeritur in primis quare, quod cuique libido</div><div class="l">venerit, extemplo mens cogitet eius id ipsum.</div><div class="l">anne voluntatem nostram simulacra tuentur</div><div class="l">et simul ac volumus nobis occurrit imago,</div><div class="l">si mare, si terram cordist, si denique caelum?</div><div class="l">conventus hominum, pompam, convivia, pugnas,</div><div class="l">omnia sub verbone creat natura paratque?</div><div class="l">cum praesertim aliis eadem in regione locoque</div><div class="l">longe dissimilis animus res cogitet omnis.</div><div class="l">quid porro, in numerum procedere cum simulacra</div><div class="l">cernimus in somnis et mollia membra movere,</div><div class="l">mollia mobiliter cum alternis bracchia mittunt</div><div class="l">et repetunt oculis gestum pede convenienti?</div><div class="l">scilicet arte madent simulacra et docta vagantur,</div><div class="l">nocturno facere ut possint in tempore ludos.</div><div class="l">an magis illud erit verum? quia tempore in uno,</div><div class="l">cum sentimus, id est cum vox emittitur una,</div><div class="l">tempora multa latent, ratio quae comperit esse,</div><div class="l">propterea fit uti quovis in tempore quaeque</div><div class="l">praesto sint simulacra locis in quisque parata.</div><div class="l">tanta est mobilitas et rerum copia tanta.</div><div class="l">hoc ubi prima perit alioque est altera nata</div><div class="l">inde statu, prior hic gestum mutasse videtur.</div><div class="l">et quia tenvia sunt, nisi quae contendit, acute</div><div class="l">cernere non potis est animus; proinde omnia quae sunt</div><div class="l">praeterea pereunt, nisi quae ex se<span class="strikethrough">se</span> ipse paravit.</div><div class="l">ipse parat sese porro speratque futurum</div><div class="l">ut videat quod consequitur rem quamque: fit ergo.</div><div class="l">nonne vides oculos etiam, cum tenvia quae sunt</div><div class="l"><span class="strikethrough">praeterea pereunt, nisi quae ex se ipse paravit</span></div><div class="l">cernere coeperunt, contendere se atque parare,</div><div class="l">nec sine eo fieri posse ut cernamus acute?</div><div class="l">et tamen in rebus quoque apertis noscere possis,</div><div class="l">si non advertas animum, proinde esse quasi omni</div><div class="l">tempore semotum fuerit longeque remotum.</div><div class="l">cur igitur mirumst, animus si cetera perdit</div><div class="l">praeter quam quibus est in rebus deditus ipse?</div><div class="l">deinde adopinamur de signis maxima parvis</div><div class="l">ac nos in fraudem induimus frustraminis ipsi.</div><div class="l">Fit quoque ut inter dum non suppeditetur imago</div><div class="l">eiusdem generis, sed femina quae fuit ante,</div><div class="l">in manibus vir uti factus videatur adesse,</div><div class="l">aut alia ex alia facies aetasque sequatur.</div><div class="l">quod ne miremur sopor atque oblivia curant.</div><span class="">card 823</span><div class="l">Illud in his rebus vitium vehementer <span class="reg">ainesse</span></div><div class="l">effugere errorem vitareque praemetuenter,</div><div class="l">lumina ne facias oculorum clara creata,</div><div class="l">prospicere ut possimus, et ut proferre queamus</div><div class="l">proceros passus, ideo fastigia posse</div><div class="l">surarum ac feminum pedibus fundata plicari,</div><div class="l">bracchia tum porro validis ex apta lacertis</div><div class="l">esse manusque datas utraque <span class="strikethrough">ex</span> parte ministras,</div><div class="l">ut facere ad vitam possemus quae foret usus.</div><div class="l">cetera de genere hoc inter quae cumque pretantur,</div><div class="l">omnia perversa praepostera sunt ratione,</div><div class="l">nil ideo quoniam natumst in corpore ut uti</div><div class="l">possemus, sed quod natumst id procreat usum.</div><div class="l">nec fuit ante videre oculorum lumina nata,</div><div class="l">nec dictis orare prius quam lingua creatast,</div><div class="l">sed potius longe linguae praecessit origo</div><div class="l">sermonem multoque creatae sunt prius aures</div><div class="l">quam sonus est auditus, et omnia denique membra</div><div class="l">ante fuere, ut opinor, eorum quam foret usus;</div><div class="l">haud igitur potuere utendi crescere causa.</div><div class="l">at contra conferre manu certamina pugnae</div><div class="l">et lacerare artus foedareque membra cruore</div><div class="l">ante fuit multo quam lucida tela volarent,</div><div class="l">et volnus vitare prius natura <span class="reg">coegit</span></div><div class="l">quam daret obiectum parmai laeva per artem.</div><div class="l">scilicet et fessum corpus mandare quieti</div><div class="l">multo antiquius est quam lecti mollia strata,</div><div class="l">et sedare sitim prius est quam pocula natum.</div><div class="l">haec igitur possunt utendi cognita causa</div><div class="l">credier, ex usu quae sunt vitaque reperta.</div><div class="l">illa quidem seorsum sunt omnia, quae prius ipsa</div><div class="l">nata dedere suae post notitiam utilitatis.</div><div class="l">quo genere in primis sensus et membra videmus;</div><div class="l">quare etiam atque etiam procul est ut credere possis</div><div class="l">utilitatis ob officium potuisse creari.</div><span class="">card 858</span><div class="l">Illud item non est mirandum, corporis ipsa</div><div class="l">quod natura cibum quaerit cuiusque animantis.</div><div class="l">quippe etenim fluere atque recedere corpora rebus</div><div class="l">multa modis multis docui, sed plurima debent</div><div class="l">ex animalibus; <span class="strikethrough">quae</span> quia sunt exercita motu,</div><div class="l">multa per os exhalantur, cum languida anhelant,</div><div class="l">multaque per sudorem ex alto pressa feruntur.</div><div class="l">his igitur rebus rarescit corpus et omnis</div><div class="l">subruitur natura, dolor quam consequitur rem.</div><div class="l">propterea capitur cibus, ut suffulciat artus</div><div class="l">et recreet vires inter datus, atque patentem</div><div class="l">per membra ac venas ut amorem opturet edendi.</div><div class="l">umor item discedit in omnia quae loca cumque</div><div class="l">poscunt umorem; glomerataque multa vaporis</div><div class="l">corpora, quae stomacho praebent incendia nostro,</div><div class="l">dissupat adveniens liquor ac restinguit ut ignem,</div><div class="l">urere ne possit calor amplius aridus artus.</div><div class="l">sic igitur tibi anhela sitis de corpore nostro</div><div class="l">abluitur, sic expletur ieiuna cupido.</div><span class="">card 877</span><div class="l">Nunc qui fiat uti passus proferre queamus,</div><div class="l">cum volumus, quareque datum sit membra movere</div><div class="l">et quae res tantum hoc oneris protrudere nostri</div><div class="l">corporis insuerit, dicam: tu percipe dicta.</div><div class="l">dico animo nostro primum simulacra meandi</div><div class="l">accidere atque animum pulsare, ut diximus ante.</div><div class="l">inde voluntas fit; neque enim facere incipit ullam</div><div class="l">rem quisquam, <span class="strikethrough">quam</span> mens providit quid velit ante.</div><div class="l">id quod providet, illius rei constat imago,</div><div class="l">ergo animus cum sese ita commovet ut velit ire</div><div class="l">inque gredi, ferit extemplo quae in corpore toto</div><div class="l">per membra atque artus animai dissita vis est;</div><div class="l">et facilest factu, quoniam coniuncta tenetur.</div><div class="l">inde ea proporro corpus ferit, atque ita tota</div><div class="l">paulatim moles protruditur atque movetur.</div><div class="l">praeterea tum rarescit quoque corpus et <span class="reg">aer</span>,</div><div class="l">scilicet ut debet qui semper mobilis extat,</div><div class="l">per patefacta venit penetratque foramina largus,</div><div class="l">et dispargitur ad partis ita quasque minutas</div><div class="l">corporis. hic igitur rebus fit utrimque duabus,</div><div class="l">corpus ut ac navis velis ventoque feratur.</div><div class="l">nec tamen illud in his rebus mirabile constat,</div><div class="l">tantula quod tantum corpus corpuscula possunt</div><div class="l">contorquere et onus totum convertere nostrum;</div><div class="l">quippe etenim ventus subtili corpore tenvis</div><div class="l">trudit agens magnam magno molimine navem</div><div class="l">et manus una regit quanto vis impete euntem</div><div class="l">atque gubernaclum contorquet quo libet unum,</div><div class="l">multaque per trocleas et tympana pondere magno</div><div class="l">commovet atque levi sustollit machina nisu.</div><span class="">card 907</span><div class="l">Nunc quibus ille modis somnus per membra quietem</div><div class="l">inriget atque animi curas e pectore solvat,</div><div class="l">suavidicis potius quom multis versibus edam,</div><div class="l">parvus ut est cycni melior canor, ille gruum quam</div><div class="l">clamor in aetheriis dispersus nubibus austri.</div><div class="l">tu mihi da tenuis auris animumque sagacem,</div><div class="l">ne fieri negites quae dicam posse retroque</div><div class="l">vera repulsanti discedas pectore dicta,</div><div class="l">tutemet in culpa cum sis neque cernere possis.</div><div class="l">Principio somnus fit ubi est distracta per artus</div><div class="l">vis animae partimque foras eiecta recessit</div><div class="l">et partim contrusa magis concessit in altum;</div><div class="l">dissoluuntur enim tum demum membra fluuntque.</div><div class="l">nam dubium non est, animai quin opera sit</div><div class="l">sensus hic in nobis, quem cum sopor inpedit esse,</div><div class="l">tum nobis animam perturbatam esse putandumst</div><div class="l">eiectamque foras, non omnem; namque iaceret</div><div class="l">aeterno corpus perfusum frigore leti.</div><div class="l">quippe ubi nulla latens animai pars remaneret</div><div class="l">in membris, cinere ut multa latet obrutus ignis,</div><div class="l">unde reconflari sensus per membra repente</div><div class="l">possit, ut ex igni caeco consurgere flamma?</div><span class="">card 929</span><div class="l">Sed quibus haec rebus novitas confiat et unde</div><div class="l">perturbari anima et corpus languescere possit,</div><div class="l">expediam: tu fac ne ventis verba profundam.</div><div class="l">Principio externa corpus de parte necessum est,</div><div class="l"><span class="reg">aeriis</span> quoniam vicinum tangitur auris,</div><div class="l">tundier atque eius crebro pulsarier ictu,</div><div class="l">proptereaque fere res omnes aut corio sunt</div><div class="l">aut etiam conchis aut callo aut cortice tectae.</div><div class="l">interiorem etiam partem spirantibus <span class="reg">aer</span></div><div class="l">verberat hic idem, cum ducitur atque reflatur.</div><div class="l">quare utrimque secus cum corpus vapulet et cum</div><div class="l">perveniant plagae per parva foramina nobis</div><div class="l">corporis ad primas partis elementaque prima,</div><div class="l">fit quasi paulatim nobis per membra ruina.</div><div class="l">conturbantur enim positurae principiorum</div><div class="l">corporis atque animi. fit uti pars inde animai</div><div class="l">eliciatur et introrsum pars abdita cedat,</div><div class="l">pars etiam distracta per artus non queat esse</div><div class="l">coniuncta inter se neque motu mutua fungi;</div><div class="l">inter enim saepit coetus natura viasque.</div><div class="l">ergo sensus abit mutatis motibus alte.</div><div class="l">et quoniam non est quasi quod suffulciat artus,</div><div class="l">debile fit corpus languescuntque omnia membra,</div><div class="l">bracchia palpebraeque cadunt poplitesque cubanti</div><div class="l">saepe tamen summittuntur virisque resolvunt.</div><div class="l">Deinde cibum sequitur somnus, quia, quae facit <span class="reg">aer</span>,</div><div class="l">haec eadem cibus, in venas dum diditur omnis,</div><div class="l">efficit. et multo sopor ille gravissimus exstat,</div><div class="l">quem satur aut lassus capias, quia plurima tum se</div><div class="l">corpora conturbant magno contusa labore.</div><div class="l">fit ratione eadem coniectus parte animai</div><div class="l">altior atque foras eiectus largior eius,</div><div class="l">et divisior inter se ac distractior intus.</div><span class="">card 962</span><div class="l">Et quo quisque fere studio devinctus adhaeret</div><div class="l">aut quibus in rebus multum sumus ante morati</div><div class="l">atque in ea ratione fuit contenta magis mens,</div><div class="l">in somnis eadem plerumque videmur obire:</div><div class="l">causidici causas agere et componere leges,</div><div class="l">induperatores pugnare ac proelia obire,</div><div class="l">nautae contractum cum ventis degere bellum,</div><div class="l">nos agere hoc autem et naturam quaerere rerum</div><div class="l">semper et inventam patriis exponere chartis.</div><div class="l">cetera sic studia atque artes plerumque videntur</div><div class="l">in somnis animos hominum frustrata tenere.</div><div class="l">et qui cumque dies multos ex ordine ludis</div><div class="l">adsiduas dederunt operas, plerumque videmus,</div><div class="l">cum iam destiterunt ea sensibus usurpare,</div><div class="l">relicuas tamen esse vias in mente patentis,</div><div class="l">qua possint eadem rerum simulacra venire;</div><div class="l">per multos itaque illa dies eadem obversantur</div><div class="l">ante oculos, etiam vigilantes ut videantur</div><div class="l">cernere saltantis et mollia membra moventis</div><div class="l">et citharae liquidum carmen chordasque loquentis</div><div class="l">auribus accipere et consessum cernere eundem</div><div class="l">scenaique simul varios splendere decores.</div><div class="l">usque adeo magni refert studium atque voluntas,</div><div class="l">et quibus in rebus consuerint esse operati</div><div class="l">non homines solum sed vero animalia cuncta.</div><div class="l">quippe videbis equos fortis, cum membra iacebunt,</div><div class="l">in somnis sudare tamen spirareque semper</div><div class="l">et quasi de palma summas contendere viris</div><div class="l">aut quasi carceribus patefactis <span class="strikethrough">edere voces</span></div><div class="l">venantumque canes in molli saepe quiete</div><div class="l">iactant crura tamen subito vocisque repente</div><div class="l">mittunt et crebro redducunt naribus auras.</div><div class="l">ut vestigia si teneant inventa ferarum,</div><div class="l">expergefactique secuntur inania saepe</div><div class="l">cervorum simulacra, fugae quasi dedita cernant,</div><div class="l">donec discussis redeant erroribus ad se.</div><div class="l">at consueta domi catulorum blanda propago</div><div class="l">discutere et corpus de terra corripere instant,</div><div class="l"><span class="strikethrough">iactant crura tamen subito vocisque repente</span></div><div class="l"><span class="strikethrough">mittunt et crebro redducunt naribus auras</span></div><div class="l"><span class="strikethrough">ut vestigia si teneant inventa ferarum</span></div><div class="l"><span class="strikethrough">expergefactique secuntur inania saepe</span></div><div class="l">proinde quasi ignotas facies atque ora tuantur.</div><div class="l">et quo quaeque magis sunt aspera seminiorum,</div><div class="l">tam magis in somnis eadem saevire necessust.</div><div class="l">at variae fugiunt volucres pinnisque repente</div><div class="l">sollicitant divom nocturno tempore lucos,</div><div class="l">accipitres somno in leni si proelia pugnas</div><div class="l">edere sunt persectantes visaeque volantes.</div><div class="l">porro hominum mentes, magnis quae motibus edunt</div><div class="l">magna, itidem saepe in somnis faciuntque geruntque,</div><div class="l">reges expugnant, capiuntur, proelia miscent,</div><div class="l">tollunt clamorem, quasi si iugulentur ibidem.</div><div class="l">multi depugnant gemitusque doloribus edunt</div><div class="l">et quasi pantherae morsu saevive leonis</div><div class="l">mandantur, magnis clamoribus omnia complent.</div><div class="l">multi de magnis per somnum rebus loquuntur</div><div class="l">indicioque sui facti persaepe fuere.</div><div class="l">multi mortem obeunt. multi, de montibus altis</div><div class="l">ut quasi praecipitent ad terram corpore toto,</div><div class="l">exterruntur et ex somno quasi mentibus capti</div><div class="l">vix ad se redeunt permoti corporis aestu.</div><div class="l">flumen item sitiens aut fontem propter amoenum</div><div class="l">adsidet et totum prope faucibus occupat amnem.</div><div class="l">puri saepe lacum propter si ac dolia curta</div><div class="l">somno devincti credunt se extollere vestem,</div><div class="l">totius umorem saccatum corporis fundunt,</div><div class="l">cum Babylonica magnifico splendore rigantur.</div><div class="l">tum quibus aetatis freta primitus insinuatur</div><div class="l">semen, ubi ipsa dies membris matura creavit,</div><div class="l">conveniunt simulacra foris e corpore quoque,</div><div class="l">nuntia praeclari voltus pulchrique coloris,</div><div class="l">qui ciet inritans loca turgida semine multo,</div><div class="l">ut quasi transactis saepe omnibus rebus profundant</div><div class="l">fluminis ingentis fluctus vestemque cruentent.</div><span class="">card 1037</span><div class="l">Sollicitatur id <span class="strikethrough">in</span> nobis, quod diximus ante,</div><div class="l">semen, adulta aetas cum primum roborat artus.</div><div class="l">namque alias aliud res commovet atque lacessit;</div><div class="l">ex homine humanum semen ciet una hominis vis.</div><div class="l">quod simul atque suis eiectum sedibus exit,</div><div class="l">per membra atque artus decedit corpore toto,</div><div class="l">in loca conveniens nervorum certa cietque</div><div class="l">continuo partis genitalis corporis ipsas.</div><div class="l">inritata tument loca semine fitque voluntas</div><div class="l">eicere id quo se contendit dira lubido,</div><div class="l"><span class="strikethrough">incitat inritans loca turgida semine multo</span></div><div class="l">idque petit corpus, mens unde est saucia amore;</div><div class="l">namque omnes plerumque cadunt in vulnus et illam</div><div class="l">emicat in partem sanguis, unde icimur ictu,</div><div class="l">et si comminus est, hostem ruber occupat umor.</div><div class="l">sic igitur Veneris qui telis accipit ictus,</div><div class="l">sive puer membris muliebribus hunc iaculatur</div><div class="l">seu mulier toto iactans e corpore amorem,</div><div class="l">unde feritur, eo tendit gestitque coire</div><div class="l">t iacere umorem in corpus de corpore ductum;</div><div class="l">namque voluptatem praesagit muta cupido.</div><span class="">card 1058</span><div class="l">Haec Venus est nobis; hinc autemst nomen Amoris,</div><div class="l">hinc illaec primum Veneris dulcedinis in cor</div><div class="l">stillavit gutta et successit frigida cura;</div><div class="l">nam si abest quod ames, praesto simulacra tamen sunt</div><div class="l">illius et nomen dulce obversatur ad auris.</div><div class="l">sed fugitare decet simulacra et pabula amoris</div><div class="l">absterrere sibi atque alio convertere mentem</div><div class="l">et iacere umorem coniectum in corpora quaeque</div><div class="l">nec retinere semel conversum unius amore</div><div class="l">et servare sibi curam certumque dolorem;</div><div class="l">ulcus enim vivescit et inveterascit alendo</div><div class="l">inque dies gliscit furor atque aerumna gravescit,</div><div class="l">si non prima novis conturbes volnera plagis</div><div class="l">volgivagaque vagus Venere ante recentia cures</div><div class="l">aut alio possis animi traducere motus.</div><span class="">card 1073</span><div class="l">Nec Veneris fructu caret is qui vitat amorem,</div><div class="l">sed potius quae sunt sine poena commoda sumit;</div><div class="l">nam certe purast sanis magis inde voluptas</div><div class="l">quam miseris; etenim potiundi tempore in ipso</div><div class="l">fluctuat incertis erroribus ardor amantum</div><div class="l">nec constat quid primum oculis manibusque fruantur.</div><div class="l">quod petiere, premunt arte faciuntque dolorem</div><div class="l">corporis et dentes inlidunt saepe labellis</div><div class="l">osculaque adfigunt, quia non est pura voluptas</div><div class="l">et stimuli subsunt, qui instigant laedere id ipsum,</div><div class="l">quod cumque est, rabies unde illaec germina surgunt.</div><div class="l">sed leviter poenas frangit Venus inter amorem</div><div class="l">blandaque refrenat morsus admixta voluptas.</div><div class="l">namque in eo spes est, unde est ardoris origo,</div><div class="l">restingui quoque posse ab eodem corpore flammam.</div><div class="l">quod fieri contra totum natura repugnat;</div><div class="l">unaque res haec est, cuius quam plurima habemus,</div><div class="l">tam magis ardescit dira cuppedine pectus.</div><div class="l">nam cibus atque umor membris adsumitur intus;</div><div class="l">quae quoniam certas possunt obsidere partis,</div><div class="l">hoc facile expletur laticum frugumque cupido.</div><div class="l">ex hominis vero facie pulchroque colore</div><div class="l">nil datur in corpus praeter simulacra fruendum</div><div class="l">tenvia; quae vento spes raptast saepe misella.</div><div class="l">ut bibere in somnis sitiens quom quaerit et umor</div><div class="l">non datur, ardorem qui membris stinguere possit,</div><div class="l">sed laticum simulacra petit frustraque laborat</div><div class="l">in medioque sitit torrenti flumine potans,</div><div class="l">sic in amore Venus simulacris ludit amantis,</div><div class="l">nec satiare queunt spectando corpora coram</div><div class="l">nec manibus quicquam teneris abradere membris</div><div class="l">possunt errantes incerti corpore toto.</div><div class="l">denique cum membris conlatis flore fruuntur</div><div class="l">aetatis, iam cum praesagit gaudia corpus</div><div class="l">atque in eost Venus ut muliebria conserat arva,</div><div class="l">adfigunt avide corpus iunguntque salivas</div><div class="l">oris et inspirant pressantes dentibus ora,</div><div class="l">ne quiquam, quoniam nihil inde abradere possunt</div><div class="l">nec penetrare et abire in corpus corpore toto;</div><div class="l">nam facere inter dum velle et certare videntur.</div><div class="l">usque adeo cupide in Veneris compagibus haerent,</div><div class="l">membra voluptatis dum vi labefacta liquescunt.</div><div class="l">tandem ubi se erupit nervis coniecta cupido,</div><div class="l">parva fit ardoris violenti pausa parumper.</div><div class="l">inde redit rabies eadem et furor ille revisit,</div><div class="l">cum sibi quod cupiant ipsi contingere quaerunt,</div><div class="l">nec reperire malum id possunt quae machina vincat.</div><div class="l">usque adeo incerti tabescunt volnere caeco.</div><span class="">card 1121</span><div class="l">Adde quod absumunt viris pereuntque labore,</div><div class="l">adde quod alterius sub nutu degitur aetas,</div><div class="l">languent officia atque aegrotat fama vacillans.</div><div class="l">labitur interea res et Babylonia fiunt</div><div class="l">unguenta et pulchra in pedibus Sicyonia rident,</div><div class="l">scilicet et grandes viridi cum luce zmaragdi</div><div class="l">auro includuntur teriturque thalassina vestis</div><div class="l">adsidue et Veneris sudorem exercita potat.</div><div class="l">et bene parta patrum fiunt anademata, mitrae,</div><div class="l">inter dum in pallam atque Alidensia Ciaque vertunt.</div><div class="l">eximia veste et victu convivia, ludi,</div><div class="l">pocula crebra, unguenta, coronae, serta parantur,</div><div class="l">ne quiquam, quoniam medio de fonte leporum</div><div class="l">surgit amari aliquid, quod in ipsis floribus angat,</div><div class="l">aut cum conscius ipse animus se forte remordet</div><div class="l">desidiose agere aetatem lustrisque perire,</div><div class="l">aut quod in ambiguo verbum iaculata reliquit,</div><div class="l">quod cupido adfixum cordi vivescit ut ignis,</div><div class="l">aut nimium iactare oculos aliumve tueri</div><div class="l">quod putat in voltuque videt vestigia risus.</div><span class="">card 1141</span><div class="l">Atque in amore mala haec proprio summeque secundo</div><div class="l">inveniuntur; in adverso vero atque inopi sunt,</div><div class="l">prendere quae possis oculorum lumine operto.</div><div class="l">innumerabilia; ut melius vigilare sit ante,</div><div class="l">qua docui ratione, cavereque, ne inliciaris.</div><div class="l">nam vitare, plagas in amoris ne iaciamur,</div><div class="l">non ita difficile est quam captum retibus ipsis</div><div class="l">exire et validos Veneris perrumpere nodos.</div><div class="l">et tamen implicitus quoque possis inque peditus</div><div class="l">effugere infestum, nisi tute tibi obvius obstes</div><div class="l">et praetermittas animi vitia omnia primum</div><div class="l">aut quae corporis sunt eius, quam praepetis ac vis.</div><div class="l">nam faciunt homines plerumque cupidine caeci</div><div class="l">et tribuunt ea quae non sunt his commoda vere.</div><div class="l">multimodis igitur pravas turpisque videmus</div><div class="l">esse in deliciis summoque in honore vigere.</div><div class="l">atque alios alii inrident Veneremque suadent</div><div class="l">ut placent, quoniam foedo adflictentur amore,</div><div class="l">nec sua respiciunt miseri mala maxima saepe.</div><div class="l">nigra melichrus est, inmunda et fetida acosmos,</div><div class="l">caesia Palladium, nervosa et lignea dorcas,</div><div class="l">parvula, pumilio, chariton mia, tota merum sal,</div><div class="l">magna atque inmanis cataplexis plenaque honoris.</div><div class="l">balba loqui non quit, traulizi, muta pudens est;</div><div class="l">at flagrans, odiosa, loquacula Lampadium fit.</div><div class="l">ischnon eromenion tum fit, cum vivere non quit</div><div class="l">prae macie; rhadine verost iam mortua tussi.</div><div class="l">at nimia et mammosa Ceres est ipsa ab Iaccho,</div><div class="l">simula Silena ac Saturast, labeosa philema.</div><div class="l">cetera de genere hoc longum est si dicere coner.</div><div class="l">sed tamen esto iam quantovis oris honore,</div><div class="l">cui Veneris membris vis omnibus exoriatur;</div><div class="l">nempe aliae quoque sunt; nempe hac sine viximus ante;</div><div class="l">nempe eadem facit et scimus facere omnia turpi</div><div class="l">et miseram taetris se suffit odoribus ipsa,</div><div class="l">quam famulae longe fugitant furtimque cachinnant.</div><div class="l">at lacrimans exclusus amator limina saepe</div><div class="l">floribus et sertis operit postisque superbos</div><div class="l">unguit amaracino et foribus miser oscula figit;</div><div class="l">quem si iam ammissum venientem offenderit aura</div><div class="l">una modo, causas abeundi quaerat honestas</div><div class="l">et meditata diu cadat alte sumpta querella</div><div class="l">stultitiaque ibi se damnet, tribuisse quod illi</div><div class="l">plus videat quam mortali concedere par est.</div><div class="l">nec Veneres nostras hoc fallit; quo magis ipsae</div><div class="l">omnia summo opere hos vitae poscaenia celant,</div><div class="l">quos retinere volunt adstrictosque esse in amore,</div><div class="l">ne quiquam, quoniam tu animo tamen omnia possis</div><div class="l">protrahere in lucem atque omnis inquirere risus</div><div class="l">et, si bello animost et non odiosa, vicissim</div><div class="l">praetermittere <span class="strikethrough">et</span> humanis concedere rebus.</div><span class="">card 1192</span><div class="l">Nec mulier semper ficto suspirat amore,</div><div class="l">quae conplexa viri corpus cum corpore iungit</div><div class="l">et tenet adsuctis umectans oscula labris;</div><div class="l">nam facit ex animo saepe et communia quaerens</div><div class="l">gaudia sollicitat spatium decurrere amoris.</div><div class="l">nec ratione alia volucres armenta feraeque</div><div class="l">et pecudes et equae maribus subsidere possent,</div><div class="l">si non, ipsa quod illarum subat, ardet abundans</div><div class="l">natura et Venerem salientum laeta retractat.</div><div class="l">nonne vides etiam quos mutua saepe voluptas</div><div class="l">vinxit, ut in vinclis communibus excrucientur,</div><div class="l">in triviis cum saepe canes discedere aventis</div><div class="l">divorsi cupide summis ex viribus tendunt,</div><div class="l">quom interea validis Veneris compagibus haerent?</div><div class="l">quod facerent numquam, nisi mutua gaudia nossent,</div><div class="l">quae iacere in fraudem possent vinctosque tenere.</div><div class="l">quare etiam atque etiam, ut dico, est communis voluptas.</div><span class="">card 1209</span><div class="l">Et commiscendo quom semine forte virilem</div><div class="l">femina vim vicit subita vi corripuitque,</div><div class="l">tum similes matrum materno semine fiunt,</div><div class="l">ut patribus patrio. sed quos utriusque figurae</div><div class="l">esse vides, iuxtim miscentes vulta parentum,</div><div class="l">corpore de patrio et materno sanguine crescunt,</div><div class="l">semina cum Veneris stimulis excita per artus</div><div class="l">obvia conflixit conspirans mutuus ardor,</div><div class="l">et neque utrum superavit eorum nec superatumst.</div><div class="l">fit quoque ut inter dum similes existere avorum</div><div class="l">possint et referant proavorum saepe figuras,</div><div class="l">propterea quia multa modis primordia multis</div><div class="l">mixta suo celant in corpore saepe parentis,</div><div class="l">quae patribus patres tradunt a stirpe profecta.</div><div class="l">inde Venus varia producit sorte figuras,</div><div class="l">maiorumque refert voltus vocesque comasque;</div><div class="l">quandoquidem nihilo magis haec <span class="strikethrough">de</span> semine certo</div><div class="l">fiunt quam facies et corpora membraque nobis.</div><div class="l">et muliebre oritur patrio de semine saeclum</div><div class="l">maternoque mares existunt corpore creti;</div><div class="l">semper enim partus duplici de semine constat,</div><div class="l">atque utri similest magis id quod cumque creatur,</div><div class="l">eius habet plus parte aequa; quod cernere possis,</div><div class="l">sive virum suboles sivest muliebris origo.</div><span class="">card 1233</span><div class="l">Nec divina satum genitalem numina cuiquam</div><div class="l">absterrent, pater a gnatis ne dulcibus umquam</div><div class="l">appelletur et ut sterili Venere exigat aevom;</div><div class="l">quod plerumque putant et multo sanguine maesti</div><div class="l">conspergunt aras adolentque altaria donis,</div><div class="l">ut gravidas reddant uxores semine largo;</div><div class="l">ne quiquam divom numen sortisque fatigant;</div><div class="l">nam steriles nimium crasso sunt semine partim,</div><div class="l">et liquido praeter iustum tenuique vicissim.</div><div class="l">tenve locis quia non potis est adfigere adhaesum,</div><div class="l">liquitur extemplo et revocatum cedit abortu.</div><div class="l">crassius hinc porro quoniam concretius aequo</div><div class="l">mittitur, aut non tam prolixo provolat ictu</div><div class="l">aut penetrare locos aeque nequit aut penetratum</div><div class="l">aegre admiscetur muliebri semine semen.</div><div class="l">nam multum harmoniae Veneris differre videntur.</div><div class="l">atque alias alii complent magis ex aliisque</div><div class="l">succipiunt aliae pondus magis inque gravescunt.</div><div class="l">et multae steriles Hymenaeis ante fuerunt</div><div class="l">pluribus et nactae post sunt tamen unde puellos</div><div class="l">suscipere et partu possent ditescere dulci.</div><div class="l">et quibus ante domi fecundae saepe nequissent</div><div class="l">uxoris parere, inventast illis quoque compar</div><div class="l">natura, ut possent gnatis munire senectam.</div><div class="l">usque adeo magni refert, ut semina possint</div><div class="l">seminibus commisceri genitaliter apta</div><div class="l">crassaque conveniant liquidis et liquida crassis.</div><div class="l">atque in eo refert quo victu vita colatur;</div><div class="l">namque aliis rebus concrescunt semina membris</div><div class="l">atque aliis extenvantur tabentque vicissim.</div><div class="l">et quibus ipsa modis tractetur blanda voluptas.</div><div class="l">id quoque permagni refert; nam more ferarum</div><div class="l">quadrupedumque magis ritu plerumque putantur</div><div class="l">concipere uxores, quia sic loca sumere possunt</div><div class="l">pectoribus positis sublatis semina lumbis.</div><div class="l">nec molles opus sunt motus uxoribus hilum.</div><div class="l">nam mulier prohibet se concipere atque repugnat,</div><div class="l">clunibus ipsa viri Venerem si laeta retractat</div><div class="l">atque exossato ciet omni pectore fluctus;</div><div class="l">eicit enim sulcum recta regione viaque</div><div class="l">vomeris atque locis avertit seminis ictum.</div><div class="l">idque sua causa consuerunt scorta moveri,</div><div class="l">ne complerentur crebro gravidaeque iacerent,</div><div class="l">et simul ipsa viris Venus ut concinnior esset;</div><div class="l">coniugibus quod nil nostris opus esse videtur.</div><span class="">card 1278</span><div class="l">Nec divinitus inter dum Venerisque sagittis</div><div class="l">deteriore fit ut forma muliercula ametur;</div><div class="l">nam facit ipsa suis inter dum femina factis</div><div class="l">morigerisque modis et munde corpore culto,</div><div class="l">ut facile insuescat secum <span class="strikethrough">te</span> degere vitam.</div><div class="l">quod super est, consuetudo concinnat amorem;</div><div class="l">nam leviter quamvis quod crebro tunditur ictu,</div><div class="l">vincitur in longo spatio tamen atque labascit.</div><div class="l">nonne vides etiam guttas in saxa cadentis</div><div class="l">umoris longo in spatio pertundere saxa?</div></div><div class="textpart" id="index.xml-body.1_div.1_div.5"><h3><span class="headingNumber">1.5. </span><span class="head">Liber Quintus</span></h3><span class="">card 1</span><div class="l">Quis potis est dignum pollenti pectore carmen</div><div class="l">condere pro rerum maiestate hisque repertis?</div><div class="l">quisve valet verbis tantum, qui fingere laudes</div><div class="l">pro meritis eius possit, qui talia nobis</div><div class="l">pectore parta suo quaesitaque praemia liquit?</div><div class="l">nemo, ut opinor, erit mortali corpore cretus.</div><div class="l">nam si, ut ipsa petit maiestas cognita rerum,</div><div class="l">dicendum est, deus ille fuit, deus, inclyte Memmi,</div><div class="l">qui princeps vitae rationem invenit eam quae</div><div class="l">nunc appellatur sapientia, quique per artem</div><div class="l">fluctibus et tantis vitam tantisque tenebris</div><div class="l">in tam tranquillo et tam clara luce locavit.</div><div class="l">confer enim divina aliorum antiqua reperta.</div><div class="l">namque Ceres fertur fruges Liberque liquoris</div><div class="l">vitigeni laticem mortalibus instituisse;</div><div class="l">cum tamen his posset sine rebus vita manere,</div><div class="l">ut fama est aliquas etiam nunc vivere gentis.</div><div class="l">at bene non poterat sine puro pectore vivi;</div><div class="l">quo magis hic merito nobis deus esse videtur,</div><div class="l">ex quo nunc etiam per magnas didita gentis</div><div class="l">dulcia permulcent animos solacia vitae.</div><div class="l">Herculis antistare autem si facta putabis,</div><div class="l">longius a vera multo ratione ferere.</div><div class="l">quid Nemeaeus enim nobis nunc magnus hiatus</div><div class="l">ille leonis obesset et horrens Arcadius sus,</div><div class="l">tanto opere officerent nobis Stymphala colentes?</div><div class="l">denique quid Cretae taurus Lernaeaque pestis</div><div class="l">hydra venenatis posset vallata colubris?</div><div class="l">quidve tripectora tergemini vis Geryonai</div><div class="l">et Diomedis equi spirantes naribus ignem</div><div class="l">Thracia Bistoniasque plagas atque Ismara propter</div><div class="l">aureaque Hesperidum servans fulgentia mala,</div><div class="l">asper, acerba tuens, immani corpore serpens</div><div class="l">arboris amplexus stirpes? quid denique obesset</div><div class="l">propter Atlanteum litus pelagique severa,</div><div class="l">quo neque noster adit quisquam nec barbarus audet?</div><div class="l">cetera de genere hoc quae sunt portenta perempta,</div><div class="l">si non victa forent, quid tandem viva nocerent?</div><div class="l">nil, ut opinor: ita ad satiatem terra ferarum</div><div class="l">nunc etiam scatit et trepido terrore repleta est</div><div class="l">per nemora ac montes magnos silvasque profundas;</div><div class="l">quae loca vitandi plerumque est nostra potestas.</div><div class="l">at nisi purgatumst pectus, quae proelia nobis</div><div class="l">atque pericula tumst ingratis insinuandum!</div><div class="l">quantae tum scindunt hominem cuppedinis acres</div><div class="l">sollicitum curae quantique perinde timores!</div><div class="l">quidve superbia spurcitia ac petulantia? quantas</div><div class="l">efficiunt clades! quid luxus desidiaeque?</div><div class="l">haec igitur qui cuncta subegerit ex animoque</div><div class="l">expulerit dictis, non armis, nonne decebit</div><div class="l">hunc hominem numero divom dignarier esse?</div><div class="l">cum bene praesertim multa ac divinitus ipsis</div><div class="l">iam mortalibus e divis dare dicta suerit</div><div class="l">atque omnem rerum naturam pandere dictis.</div><span class="">card 55</span><div class="l">Cuius ego ingressus vestigia dum rationes</div><div class="l">persequor ac doceo dictis, quo quaeque creata</div><div class="l">foedere sint, in eo quam sit durare necessum</div><div class="l">nec validas valeant aevi rescindere leges,</div><div class="l">quo genere in primis animi natura reperta est</div><div class="l">nativo primum consistere corpore creta,</div><div class="l">nec posse incolumem magnum durare per aevum,</div><div class="l">sed simulacra solere in somnis fallere mentem,</div><div class="l">cernere cum videamur eum quem vita reliquit,</div><div class="l">quod super est, nunc huc rationis detulit ordo,</div><div class="l">ut mihi mortali consistere corpore mundum</div><div class="l">nativomque simul ratio reddunda sit esse;</div><div class="l">et quibus ille modis congressus materiai</div><div class="l">fundarit terram caelum mare sidera solem</div><div class="l">lunaique globum; tum quae tellure animantes</div><div class="l">extiterint, et quae nullo sint tempore natae;</div><div class="l">quove modo genus humanum variante loquella</div><div class="l">coeperit inter se vesci per nomina rerum;</div><div class="l">et quibus ille modis divom metus insinuarit</div><div class="l">pectora, terrarum qui in orbi sancta tuetur</div><div class="l">fana lacus lucos aras simulacraque divom.</div><div class="l">praeterea solis cursus lunaeque meatus</div><div class="l">expediam qua vi flectat natura gubernans;</div><div class="l">ne forte haec inter caelum terramque reamur</div><div class="l">libera sponte sua cursus lustrare perennis,</div><div class="l">morigera ad fruges augendas atque animantis,</div><div class="l">neve aliqua divom volvi ratione putemus.</div><div class="l">nam bene qui didicere deos securum agere aevom,</div><div class="l">si tamen interea mirantur qua ratione</div><div class="l">quaeque geri possint, praesertim rebus in illis</div><div class="l">quae supera caput aetheriis cernuntur in oris,</div><div class="l">rursus in antiquas referuntur religiones</div><div class="l">et dominos acris adsciscunt, omnia posse</div><div class="l">quos miseri credunt, ignari quid queat esse,</div><div class="l">quid nequeat, finita potestas denique cuique</div><div class="l">qua nam sit ratione atque alte terminus haerens.</div><span class="">card 91</span><div class="l">Quod super est, ne te in promissis plura moremur,</div><div class="l">principio maria ac terras caelumque tuere;</div><div class="l">quorum naturam triplicem, tria corpora, Memmi,</div><div class="l">tris species tam dissimilis, tria talia texta,</div><div class="l">una dies dabit exitio, multosque per annos</div><div class="l">sustentata ruet moles et machina mundi.</div><div class="l">nec me animi fallit quam res nova miraque menti</div><div class="l">accidat exitium caeli terraeque futurum,</div><div class="l">et quam difficile id mihi sit pervincere dictis;</div><div class="l">ut fit ubi insolitam rem adportes auribus ante</div><div class="l">nec tamen hanc possis oculorum subdere visu</div><div class="l">nec iacere indu manus, via qua munita fidei</div><div class="l">proxima fert humanum in pectus templaque mentis.</div><div class="l">sed tamen effabor. dictis dabit ipsa fidem res</div><div class="l">forsitan et graviter terrarum motibus ortis</div><div class="l">omnia conquassari in parvo tempore cernes.</div><div class="l">quod procul a nobis flectat fortuna gubernans,</div><div class="l">et ratio potius quam res persuadeat ipsa</div><div class="l">succidere horrisono posse omnia victa fragore.</div><span class="">card 110</span><div class="l">Qua prius adgrediar quam de re fundere fata</div><div class="l">sanctius et multo certa ratione magis quam</div><div class="l">Pythia quae tripode a Phoebi lauroque profatur,</div><div class="l">multa tibi expediam doctis solacia dictis;</div><div class="l">religione refrenatus ne forte rearis</div><div class="l">terras et solem et caelum, mare sidera lunam,</div><div class="l">corpore divino debere aeterna manere,</div><div class="l">proptereaque putes ritu par esse Gigantum</div><div class="l">pendere eos poenas inmani pro scelere omnis,</div><div class="l">qui ratione sua disturbent moenia mundi</div><div class="l">praeclarumque velint caeli restinguere solem</div><div class="l">inmortalia mortali sermone notantes;</div><div class="l">quae procul usque adeo divino a numine distent</div><div class="l">inque deum numero quae sint indigna videri,</div><div class="l">notitiam potius praebere ut posse putentur</div><div class="l">quid sit vitali motu sensuque remotum.</div><div class="l">quippe etenim non est, cum quovis corpore ut esse</div><div class="l">posse animi natura putetur consiliumque.</div><div class="l">sicut in aethere non arbor, non aequore salso</div><div class="l">nubes esse queunt neque pisces vivere in arvis</div><div class="l">nec cruor in lignis neque saxis sucus inesse,</div><div class="l">certum ac dispositumst ubi quicquid crescat et insit,</div><div class="l">sic animi natura nequit sine corpore oriri</div><div class="l">sola neque a nervis et sanguine longius esse.</div><div class="l">quod si posset enim, multo prius ipsa animi vis</div><div class="l">in capite aut umeris aut imis calcibus esse</div><div class="l">posset et innasci quavis in parte soleret,</div><div class="l">tandem in eodem homine atque in eodem vase manere.</div><div class="l">quod quoniam nostro quoque constat corpore certum</div><div class="l">dispositumque videtur ubi esse et crescere possit</div><div class="l">seorsum anima atque animus, tanto magis infitiandum</div><div class="l">totum posse extra corpus formamque animalem</div><div class="l">putribus in glebis terrarum aut solis in igni</div><div class="l">aut in aqua durare aut altis aetheris oris.</div><div class="l">haud igitur constant divino praedita sensu,</div><div class="l">quandoquidem nequeunt vitaliter esse animata.</div><span class="">card 146</span><div class="l">Illud item non est ut possis credere, sedes</div><div class="l">esse deum sanctas in mundi partibus ullis.</div><div class="l">tenvis enim natura deum longeque remota</div><div class="l">sensibus ab nostris animi vix mente videtur;</div><div class="l">quae quoniam manuum tactum suffugit et ictum,</div><div class="l">tactile nil nobis quod sit contingere debet;</div><div class="l">tangere enim non quit quod tangi non licet ipsum.</div><div class="l">quare etiam sedes quoque nostris sedibus esse</div><div class="l">dissimiles debent, tenues de corpore eorum;</div><div class="l">quae tibi posterius largo sermone probabo.</div><div class="l">Dicere porro hominum causa voluisse parare</div><div class="l">praeclaram mundi naturam proptereaque</div><div class="l">adlaudabile opus divom laudare decere</div><div class="l">aeternumque putare atque inmortale futurum,</div><div class="l">nec fas esse, deum quod sit ratione vetusta</div><div class="l">gentibus humanis fundatum perpetuo aevo,</div><div class="l">sollicitare suis ulla vi ex sedibus umquam</div><div class="l">nec verbis vexare et ab imo evertere summa,</div><div class="l">cetera de genere hoc adfingere et addere, Memmi,</div><div class="l">desiperest. quid enim inmortalibus atque beatis</div><div class="l">gratia nostra queat largirier emolumenti,</div><div class="l">ut nostra quicquam causa gerere adgrediantur?</div><div class="l">quidve novi potuit tanto post ante quietos</div><div class="l">inlicere ut cuperent vitam mutare priorem?</div><div class="l">nam gaudere novis rebus debere videtur</div><div class="l">cui veteres obsunt; sed cui nihil accidit aegri</div><div class="l">tempore in ante acto, cum pulchre degeret aevom,</div><div class="l">quid potuit novitatis amorem accendere tali?</div><div class="l">quidve mali fuerat nobis non esse creatis?</div><div class="l">an, credo, in tenebris vita ac maerore iacebat,</div><div class="l">donec diluxit rerum genitalis origo?</div><div class="l">natus enim debet qui cumque est velle manere</div><div class="l">in vita, donec retinebit blanda voluptas;</div><div class="l">qui numquam vero vitae gustavit amorem</div><div class="l">nec fuit in numero, quid obest non esse creatum?</div><div class="l">exemplum porro gignundis rebus et ipsa</div><div class="l">notities hominum divis unde insita primum est,</div><div class="l">quid vellent facere ut scirent animoque viderent,</div><div class="l">quove modost umquam vis cognita principiorum</div><div class="l">quidque inter sese permutato ordine possent.</div><div class="l">si non ipsa dedit speciem natura creandi?</div><div class="l">namque ita multa modis multis primordia rerum</div><div class="l">ex infinito iam tempore percita plagis</div><div class="l">ponderibusque suis consuerunt concita ferri</div><div class="l">omnimodisque coire atque omnia pertemptare,</div><div class="l">quae cumque inter se possint congressa creare,</div><div class="l">ut non sit mirum, si in talis disposituras</div><div class="l">deciderunt quoque et in talis venere meatus,</div><div class="l">qualibus haec rerum geritur nunc summa novando.</div><span class="">card 195</span><div class="l">Quod <span class="strikethrough">si</span> iam rerum ignorem primordia quae sint,</div><div class="l">hoc tamen ex ipsis caeli rationibus ausim</div><div class="l">confirmare aliisque ex rebus reddere multis,</div><div class="l">nequaquam nobis divinitus esse paratam</div><div class="l">naturam rerum: tanta stat praedita culpa.</div><div class="l">principio quantum caeli tegit impetus ingens,</div><div class="l">inde avidam partem montes silvaeque ferarum</div><div class="l">possedere, tenent rupes vastaeque paludes</div><div class="l">et mare, quod late terrarum distinet oras.</div><div class="l">inde duas porro prope partis fervidus ardor</div><div class="l">adsiduusque geli casus mortalibus aufert.</div><div class="l">quod super est arvi, tamen id natura sua vi</div><div class="l">sentibus obducat, ni vis humana resistat</div><div class="l">vitai causa valido consueta bidenti</div><div class="l">ingemere et terram pressis proscindere aratris.</div><div class="l">si non fecundas vertentes vomere glebas</div><div class="l">terraique solum subigentes cimus ad ortus.</div><div class="l">sponte sua nequeant liquidas existere in auras.</div><div class="l">et tamen inter dum magno quaesita labore</div><div class="l">cum iam per terras frondent atque omnia florent,</div><div class="l">aut nimiis torret fervoribus aetherius sol</div><div class="l">aut subiti peremunt imbris gelidaeque pruinae</div><div class="l">flabraque ventorum violento turbine vexant.</div><div class="l">praeterea genus horriferum natura ferarum</div><div class="l">humanae genti infestum terraque marique</div><div class="l">cur alit atque auget? cur anni tempora morbos</div><div class="l">adportant? quare mors inmatura vagatur?</div><div class="l">tum porro puer, ut saevis proiectus ab undis</div><div class="l">navita, nudus humi iacet infans indigus omni</div><div class="l">vitali auxilio, cum primum in luminis oras</div><div class="l">nixibus ex alvo matris natura profudit,</div><div class="l">vagituque locum lugubri complet, ut aequumst</div><div class="l">cui tantum in vita restet transire malorum.</div><div class="l">at variae crescunt pecudes armenta feraeque</div><div class="l">nec crepitacillis opus est nec cuiquam adhibendast</div><div class="l">almae nutricis blanda atque infracta loquella</div><div class="l">nec varias quaerunt vestes pro tempore caeli,</div><div class="l">denique non armis opus est, non moenibus altis,</div><div class="l">qui sua tutentur, quando omnibus omnia large</div><div class="l">tellus ipsa parit naturaque daedala rerum.</div><span class="">card 235</span><div class="l">Principio quoniam terrai corpus et umor</div><div class="l">aurarumque leves animae calidique vapores,</div><div class="l">e quibus haec rerum consistere summa videtur,</div><div class="l">omnia nativo ac mortali corpore constant,</div><div class="l">debet eodem omnis mundi natura putari.</div><div class="l">quippe etenim, quorum partis et membra videmus</div><div class="l">corpore nativo mortalibus esse figuris,</div><div class="l">haec eadem ferme mortalia cernimus esse</div><div class="l">et nativa simul. qua propter maxima mundi</div><div class="l">cum videam membra ac partis consumpta regigni,</div><div class="l">scire licet caeli quoque item terraeque fuisse</div><div class="l">principiale aliquod tempus clademque futuram.</div><div class="l">Illud in his rebus ne corripuisse rearis</div><div class="l">me mihi, quod terram atque ignem mortalia sumpsi</div><div class="l">esse neque umorem dubitavi aurasque perire</div><div class="l">atque eadem gigni rursusque augescere dixi.</div><div class="l">principio pars terrai non nulla, perusta</div><div class="l">solibus adsiduis, multa pulsata pedum vi,</div><div class="l">pulveris exhalat nebulam nubesque volantis,</div><div class="l">quas validi toto dispergunt <span class="reg">aere</span> venti.</div><div class="l">pars etiam glebarum ad diluviem revocatur</div><div class="l">imbribus et ripas radentia flumina rodunt.</div><div class="l">praeterea pro parte sua, quod cumque alit auget,</div><div class="l">redditur; et quoniam dubio procul esse videtur</div><div class="l">omniparens eadem rerum commune sepulcrum.</div><div class="l">ergo terra tibi libatur et aucta recrescit.</div><span class="">card 261</span><div class="l">Quod super est, umore novo mare flumina fontes</div><div class="l">semper abundare et latices manare perennis</div><div class="l">nil opus est verbis: magnus decursus aquarum</div><div class="l">undique declarat. sed primum quicquid aquai</div><div class="l">tollitur in summaque fit ut nihil umor abundet,</div><div class="l">partim quod validi verrentes aequora venti</div><div class="l">deminuunt radiisque retexens aetherius sol,</div><div class="l">partim quod supter per terras diditur omnis;</div><div class="l">percolatur enim virus retroque remanat</div><div class="l">materies umoris et ad caput amnibus omnis</div><div class="l">convenit, inde super terras fluit agmine dulci</div><div class="l">qua via secta semel liquido pede detulit undas.</div><span class="">card 273</span><div class="l"><span class="reg">Aera</span> nunc igitur dicam, qui corpore toto</div><div class="l">innumerabiliter privas mutatur in horas.</div><div class="l">semper enim, quod cumque fluit de rebus, id omne</div><div class="l"><span class="reg">aeris</span> in magnum fertur mare; qui nisi contra</div><div class="l">corpora retribuat rebus recreetque fluentis,</div><div class="l">omnia iam resoluta forent et in <span class="reg">aera</span> versa.</div><div class="l">haut igitur cessat gigni de rebus et in res</div><div class="l">reccidere, adsidue quoniam fluere omnia constat.</div><span class="">card 281</span><div class="l">Largus item liquidi fons luminis, aetherius sol,</div><div class="l">inrigat adsidue caelum candore recenti</div><div class="l">suppeditatque novo confestim lumine lumen.</div><div class="l">nam primum quicquid fulgoris disperit ei,</div><div class="l">quo cumque accidit. id licet hinc cognoscere possis,</div><div class="l">quod simul ac primum nubes succedere soli</div><div class="l">coepere et radios inter quasi rumpere lucis,</div><div class="l">extemplo inferior pars horum disperit omnis</div><div class="l">terraque inumbratur qua nimbi cumque feruntur;</div><div class="l">ut noscas splendore novo res semper egere</div><div class="l">et primum iactum fulgoris quemque perire</div><div class="l">nec ratione alia res posse in sole videri,</div><div class="l">perpetuo ni suppeditet lucis caput ipsum.</div><div class="l">quin etiam nocturna tibi, terrestria quae sunt,</div><div class="l">lumina, pendentes lychni claraeque coruscis</div><div class="l">fulguribus pingues multa caligine taedae</div><div class="l">consimili properant ratione, ardore ministro,</div><div class="l">suppeditare novom lumen, tremere ignibus instant,</div><div class="l">instant, nec loca lux inter quasi rupta relinquit:</div><div class="l">usque adeo properanter ab omnibus ignibus ei</div><div class="l">exitium celeri celeratur origine flammae.</div><div class="l">sic igitur solem lunam stellasque putandum</div><div class="l">ex alio atque alio lucem iactare subortu</div><div class="l">et primum quicquid flammarum perdere semper,</div><div class="l">inviolabilia haec ne credas forte vigere.</div><span class="">card 306</span><div class="l">Denique non lapides quoque vinci cernis ab aevo,</div><div class="l">non altas turris ruere et putrescere saxa,</div><div class="l">non delubra deum simulacraque fessa fatisci</div><div class="l">nec sanctum numen fati protollere finis</div><div class="l">posse neque adversus naturae foedera niti?</div><div class="l">denique non monimenta virum dilapsa videmus,</div><div class="l"><span class="strikethrough">quaerere proporro, sibi cumque senescere credas,</span></div><div class="l">non ruere avolsos silices a montibus altis</div><div class="l">nec validas aevi vires perferre patique</div><div class="l">finiti? neque enim caderent avolsa repente,</div><div class="l">ex infinito quae tempore pertolerassent</div><div class="l">omnia tormenta aetatis, privata fragore.</div><span class="">card 318</span><div class="l">Denique iam tuere hoc, circum supraque quod omne</div><div class="l">continet amplexu terram: si procreat ex se</div><div class="l">omnia, quod quidam memorant, recipitque perempta,</div><div class="l">totum nativum mortali corpore constat.</div><div class="l">nam quod cumque alias ex se res auget alitque,</div><div class="l">deminui debet, recreari, cum recipit res.</div><span class="">card 324</span><div class="l">Praeterea si nulla fuit genitalis origo</div><div class="l">terrarum et caeli semperque aeterna fuere,</div><div class="l">cur supera bellum Thebanum et funera Troiae</div><div class="l">non alias alii quoque res cecinere <span class="reg">poetae</span>?</div><div class="l">quo tot facta virum totiens cecidere neque usquam</div><div class="l">aeternis famae monimentis insita florent?</div><div class="l">verum, ut opinor, habet novitatem summa recensque</div><div class="l">naturast mundi neque pridem exordia cepit.</div><div class="l">quare etiam quaedam nunc artes expoliuntur,</div><div class="l">nunc etiam augescunt; nunc addita navigiis sunt</div><div class="l">multa, modo organici melicos peperere sonores,</div><div class="l">denique natura haec rerum ratioque repertast</div><div class="l">nuper, et hanc primus cum primis ipse repertus</div><div class="l">nunc ego sum in patrias qui possim vertere voces.</div><div class="l">Quod si forte fuisse ante hac eadem omnia credis,</div><div class="l">sed periise hominum torrenti saecla vapore,</div><div class="l">aut cecidisse urbis magno vexamine mundi,</div><div class="l">aut ex imbribus adsiduis exisse rapaces</div><div class="l">per terras amnes atque oppida coperuisse.</div><div class="l">tanto quique magis victus fateare necessest</div><div class="l">exitium quoque terrarum caelique futurum;</div><div class="l">nam cum res tantis morbis tantisque periclis</div><div class="l">temptarentur, ibi si tristior incubuisset</div><div class="l">causa, darent late cladem magnasque ruinas.</div><div class="l">nec ratione alia mortales esse videmur,</div><div class="l">inter nos nisi quod morbis aegrescimus isdem</div><div class="l">atque illi quos a vita natura removit.</div><span class="">card 351</span><div class="l">Praeterea quae cumque manent aeterna necessust</div><div class="l">aut, quia sunt solido cum corpore, respuere ictus</div><div class="l">nec penetrare pati sibi quicquam quod queat artas</div><div class="l">dissociare intus partis, ut materiai</div><div class="l">corpora sunt, quorum naturam ostendimus ante,</div><div class="l">aut ideo durare aetatem posse per omnem,</div><div class="l">plagarum quia sunt expertia, sicut inane est,</div><div class="l">quod manet intactum neque ab ictu fungitur hilum,</div><div class="l">aut etiam quia nulla loci sit copia circum,</div><div class="l">quo quasi res possint discedere dissoluique,</div><div class="l">sicut summarum summa est aeterna, neque extra</div><div class="l">qui locus est quo dissiliant neque corpora sunt quae</div><div class="l">possint incidere et valida dissolvere plaga.</div><div class="l">at neque, uti docui, solido cum corpore mundi</div><div class="l">naturast, quoniam admixtumst in rebus inane,</div><div class="l">nec tamen est ut inane, neque autem corpora desunt,</div><div class="l">ex infinito quae possint forte coorta</div><div class="l">corruere hanc rerum violento turbine summam</div><div class="l">aut aliam quamvis cladem inportare pericli,</div><div class="l">nec porro natura loci spatiumque profundi</div><div class="l">deficit, exspargi quo possint moenia mundi,</div><div class="l">aut alia quavis possunt vi pulsa perire.</div><div class="l">haut igitur leti praeclusa est ianua caelo</div><div class="l">nec soli terraeque neque altis aequoris undis,</div><div class="l">sed patet immani et vasto respectat hiatu.</div><div class="l">quare etiam nativa necessumst confiteare</div><div class="l">haec eadem; neque enim, mortali corpore quae sunt,</div><div class="l">ex infinito iam tempore adhuc potuissent</div><div class="l">inmensi validas aevi contemnere vires.</div><span class="">card 380</span><div class="l">Denique tantopere inter se cum maxima mundi</div><div class="l">pugnent membra, pio nequaquam concita bello,</div><div class="l">nonne vides aliquam longi certaminis ollis</div><div class="l">posse dari finem, vel cum sol et vapor omnis</div><div class="l">omnibus epotis umoribus exsuperarint?</div><div class="l">quod facere intendunt, neque adhuc conata patrantur;</div><div class="l">tantum suppeditant amnes ultraque minantur</div><div class="l">omnia diluviare ex alto gurgite ponti:</div><div class="l">ne quiquam, quoniam verrentes aequora venti</div><div class="l">deminuunt radiisque retexens aetherius sol,</div><div class="l">et siccare prius confidunt omnia posse</div><div class="l">quam liquor incepti possit contingere finem.</div><div class="l">tantum spirantes aequo certamine bellum</div><div class="l">magnis <span class="strikethrough">inter se</span> de rebus cernere certant,</div><div class="l">cum semel interea fuerit superantior ignis</div><div class="l">et semel, ut fama est, umor regnarit in arvis.</div><div class="l">ignis enim superavit et ambiens multa perussit,</div><div class="l">avia cum Phaethonta rapax vis solis equorum</div><div class="l">aethere raptavit toto terrasque per omnis.</div><div class="l">at pater omnipotens ira tum percitus acri</div><div class="l">magnanimum Phaethonta repenti fulminis ictu</div><div class="l">deturbavit equis in terram, Solque cadenti</div><div class="l">obvius aeternam succepit lampada mundi</div><div class="l">disiectosque redegit equos iunxitque trementis,</div><div class="l">inde suum per iter recreavit cuncta gubernans,</div><div class="l">scilicet ut veteres Graium cecinere <span class="reg">poetae</span>.</div><div class="l">quod procul a vera nimis est ratione repulsum.</div><div class="l">ignis enim superare potest ubi materiai</div><div class="l">ex infinito sunt corpora plura coorta;</div><div class="l">inde cadunt vires aliqua ratione revictae,</div><div class="l">aut pereunt res exustae torrentibus auris.</div><div class="l">umor item quondam coepit superare coortus,</div><div class="l">ut fama est, hominum vitas quando obruit undis;</div><div class="l">inde ubi vis aliqua ratione aversa recessit,</div><div class="l">ex infinito fuerat quae cumque coorta,</div><div class="l">constiterunt imbres et flumina vim minuerunt.</div><span class="">card 416</span><div class="l">Sed quibus ille modis coniectus materiai</div><div class="l">fundarit terram et caelum pontique profunda,</div><div class="l">solis lunai cursus, ex ordine ponam.</div><div class="l">nam certe neque consilio primordia rerum</div><div class="l">ordine se suo quaeque sagaci mente locarunt</div><div class="l">nec quos quaeque darent motus pepigere profecto;</div><div class="l">sed quia multa modis multis primordia rerum</div><div class="l">ex infinito iam tempore percita plagis</div><div class="l">ponderibusque suis consuerunt concita ferri</div><div class="l">omnimodisque coire atque omnia pertemptare,</div><div class="l">quae cumque inter se possent congressa creare,</div><div class="l">propterea fit uti magnum volgata per aevom</div><div class="l">omnigenus coetus et motus experiundo</div><div class="l">tandem conveniant ea quae coniecta repente</div><div class="l">magnarum rerum fiunt exordia saepe,</div><div class="l">terrai maris et caeli generisque animantum.</div><span class="">card 432</span><div class="l">Hic neque tum solis rota cerni lumine largo</div><div class="l">altivolans poterat nec magni sidera mundi</div><div class="l">nec mare nec caelum nec denique terra neque <span class="reg">aer</span></div><div class="l">nec similis nostris rebus res ulla videri,</div><div class="l">sed nova tempestas quaedam molesque coorta.</div><div class="l">diffugere inde loci partes coepere paresque</div><div class="l">cum paribus iungi res et discludere mundum</div><div class="l">membraque dividere et magnas disponere partes</div><div class="l">omnigenis e principiis, discordia quorum</div><div class="l">intervalla vias conexus pondera plagas</div><div class="l">concursus motus turbabat proelia miscens</div><div class="l">propter dissimilis formas variasque figuras,</div><div class="l">quod non omnia sic poterant coniuncta manere</div><div class="l">nec motus inter sese dare convenientis,</div><div class="l">hoc est, a terris altum secernere caelum,</div><div class="l">et sorsum mare, uti secreto umore pateret,</div><div class="l">seorsus item puri secretique aetheris ignes.</div><span class="">card 449</span><div class="l">Quippe etenim primum terrai corpora quaeque,</div><div class="l">propterea quod erant gravia et perplexa, coibant</div><div class="l">in medio atque imas capiebant omnia sedes;</div><div class="l">quae quanto magis inter se perplexa coibant,</div><div class="l">tam magis expressere ea quae mare sidera solem</div><div class="l">lunamque efficerent et magni moenia mundi;</div><div class="l">omnia enim magis haec e levibus atque rutundis</div><div class="l">seminibus multoque minoribus sunt elementis</div><div class="l">quam tellus. ideo per rara foramina terrae</div><div class="l">partibus erumpens primus se sustulit aether</div><div class="l">ignifer et multos secum levis abstulit ignis,</div><div class="l">non alia longe ratione ac saepe videmus,</div><div class="l">aurea cum primum gemmantis rore per herbas</div><div class="l">matutina rubent radiati lumina solis</div><div class="l">exhalantque lacus nebulam fluviique perennes</div><div class="l">ipsaque ut inter dum tellus fumare videtur;</div><div class="l">omnia quae sursum cum conciliantur, in alto</div><div class="l">corpore concreto subtexunt nubila caelum.</div><div class="l">sic igitur tum se levis ac diffusilis aether</div><div class="l">corpore concreto circum datus undique saepsit</div><div class="l">et late diffusus in omnis undique partis</div><div class="l">omnia sic avido complexu cetera saepsit.</div><div class="l">hunc exordia sunt solis lunaeque secuta,</div><div class="l">interutrasque globi quorum vertuntur in auris;</div><div class="l">quae neque terra sibi adscivit nec maximus aether,</div><div class="l">quod neque tam fuerunt gravia ut depressa sederent,</div><div class="l">nec levia ut possent per summas labier oras,</div><div class="l">et tamen interutrasque ita sunt, ut corpora viva</div><div class="l">versent et partes ut mundi totius extent;</div><div class="l">quod genus in nobis quaedam licet in statione</div><div class="l">membra manere, tamen cum sint ea quae moveantur.</div><div class="l">his igitur rebus retractis terra repente,</div><div class="l">maxuma qua nunc se ponti plaga caerula tendit,</div><div class="l">succidit et salso suffudit gurgite fossas.</div><div class="l">inque dies quanto circum magis aetheris aestus</div><div class="l">et radii solis cogebant undique terram</div><div class="l">verberibus crebris extrema ad limina fartam</div><div class="l">in medio ut propulsa suo condensa coiret,</div><div class="l">tam magis expressus salsus de corpore sudor</div><div class="l">augebat mare manando camposque natantis,</div><div class="l">et tanto magis illa foras elapsa volabant</div><div class="l">corpora multa vaporis et <span class="reg">aeris</span> altaque caeli</div><div class="l">densabant procul a terris fulgentia templa.</div><div class="l">sidebant campi, crescebant montibus altis</div><div class="l">ascensus; neque enim poterant subsidere saxa</div><div class="l">nec pariter tantundem omnes succumbere partis.</div><span class="">card 495</span><div class="l">Sic igitur terrae concreto corpore pondus</div><div class="l">constitit atque omnis mundi quasi limus in imum</div><div class="l">confluxit gravis et subsedit funditus ut faex;</div><div class="l">inde mare, inde <span class="reg">aer</span>, inde aether ignifer ipse</div><div class="l">corporibus liquidis sunt omnia pura relicta</div><div class="l">et leviora aliis alia, et liquidissimus aether</div><div class="l">atque levissimus <span class="reg">aerias</span> super influit auras</div><div class="l">nec liquidum corpus turbantibus <span class="reg">aeris</span> auris</div><div class="l">commiscet; sinit haec violentis omnia verti</div><div class="l">turbinibus, sinit incertis turbare procellis,</div><div class="l">ipse suos ignis certo fert impete labens.</div><div class="l">nam modice fluere atque uno posse aethera nisu</div><div class="l">significat Pontos, mare certo quod fluit aestu</div><div class="l">unum labendi conservans usque tenorem.</div><span class="">card 509</span><div class="l">Motibus astrorum nunc quae sit causa canamus.</div><div class="l">principio magnus caeli si vortitur orbis,</div><div class="l">ex utraque polum parti premere <span class="reg">aera</span> nobis</div><div class="l">dicendum est extraque tenere et claudere utrimque;</div><div class="l">inde alium supra fluere atque intendere eodem</div><div class="l">quo volvenda micant aeterni sidera mundi;</div><div class="l">aut alium supter, contra qui subvehat orbem,</div><div class="l">ut fluvios versare rotas atque austra videmus.</div><div class="l">est etiam quoque uti possit caelum omne manere</div><div class="l">in statione, tamen cum lucida signa ferantur,</div><div class="l">sive quod inclusi rapidi sunt aetheris aestus</div><div class="l">quaerentesque viam circum versantur et ignes</div><div class="l">passim per caeli volvunt summania templa,</div><div class="l">sive aliunde fluens alicunde extrinsecus <span class="reg">aer</span></div><div class="l">versat agens ignis, sive ipsi serpere possunt,</div><div class="l">quo cuiusque cibus vocat atque invitat euntis,</div><div class="l">flammea per caelum pascentis corpora passim.</div><div class="l">nam quid in hoc mundo sit eorum ponere certum</div><div class="l">difficilest; sed quid possit fiatque per omne</div><div class="l">in variis mundis varia ratione creatis,</div><div class="l">id doceo plurisque sequor disponere causas,</div><div class="l">motibus astrorum quae possint esse per omne;</div><div class="l">e quibus una tamen sit et haec quoque causa necessest,</div><div class="l">quae vegeat motum signis; sed quae sit earum</div><div class="l">praecipere haud quaquamst pedetemptim progredientis.</div><span class="">card 534</span><div class="l">Terraque ut in media mundi regione quiescat,</div><div class="l">evanescere paulatim et decrescere pondus</div><div class="l">convenit atque aliam naturam supter habere</div><div class="l">ex ineunte aevo coniunctam atque uniter aptam</div><div class="l">partibus <span class="reg">aeriis</span> mundi, quibus insita vivit.</div><div class="l">propterea non est oneri neque deprimit auras,</div><div class="l">ut sua cuique homini nullo sunt pondere membra</div><div class="l">nec caput est oneri collo nec denique totum</div><div class="l">corporis in pedibus pondus sentimus inesse;</div><div class="l">at quae cumque foris veniunt inpostaque nobis</div><div class="l">pondera sunt laedunt, permulto saepe minora.</div><div class="l">usque adeo magni refert quid quaeque queat res.</div><div class="l">sic igitur tellus non est aliena repente</div><div class="l">allata atque auris aliunde obiecta alienis,</div><div class="l">sed pariter prima concepta ab origine mundi</div><div class="l">certaque pars eius, quasi nobis membra videntur.</div><div class="l">Praeterea grandi tonitru concussa repente</div><div class="l">terra supra quae se sunt concutit omnia motu;</div><div class="l">quod facere haut ulla posset ratione, nisi esset</div><div class="l">partibus <span class="reg">aeriis</span> mundi caeloque revincta;</div><div class="l">nam communibus inter se radicibus haerent</div><div class="l">ex ineunte aevo coniuncta atque uniter aucta.</div><div class="l">Nonne vides etiam quam magno pondere nobis</div><div class="l">sustineat corpus tenuissima vis animai,</div><div class="l">propterea quia tam coniuncta atque uniter apta est?</div><div class="l">Denique iam saltu pernici tollere corpus</div><div class="l">quid potis est nisi vis animae, quae membra gubernat?</div><div class="l">iamne vides quantum tenuis natura valere</div><div class="l">possit, ubi est coniuncta gravi cum corpore, ut <span class="reg">aer</span></div><div class="l">coniunctus terris et nobis est animi vis?</div><span class="">card 564</span><div class="l">Nec nimio solis maior rota nec minor ardor</div><div class="l">esse potest, nostris quam sensibus esse videtur.</div><div class="l">nam quibus e spatiis cumque ignes lumina possunt</div><div class="l">adiicere et calidum membris adflare vaporem,</div><div class="l">nil magnis intervallis de corpore libant</div><div class="l">flammarum, nihil ad speciem est contractior ignis.</div><div class="l">proinde, calor quoniam solis lumenque profusum</div><div class="l">perveniunt nostros ad sensus et loca fulgent,</div><div class="l">forma quoque hinc solis debet filumque videri,</div><div class="l">nil adeo ut possis plus aut minus addere vere.</div><div class="l"><span class="strikethrough">perveniunt nostros ad sensus et loca fulgent</span></div><div class="l">lunaque sive notho fertur loca lumine lustrans,</div><div class="l">sive suam proprio iactat de corpore lucem,</div><div class="l">quidquid id est, nihilo fertur maiore figura</div><div class="l">quam, nostris oculis qua cernimus, esse videtur.</div><div class="l">nam prius omnia, quae longe semota tuemur</div><div class="l"><span class="reg">aera</span> per multum, specie confusa videntur</div><div class="l">quam minui filum. quapropter luna necesse est,</div><div class="l">quandoquidem claram speciem certamque figuram</div><div class="l">praebet, ut est oris extremis cumque notata,</div><div class="l">quanta quoquest, tanta hinc nobis videatur in alto.</div><div class="l">postremo quos cumque vides hinc aetheris ignes,</div><div class="l">scire licet perquam pauxillo posse minores</div><div class="l">esse vel exigua maioris parte brevique.</div><div class="l">quandoquidem quos cumque in terris cernimus <span class="strikethrough">ignes</span>,</div><div class="l">dum tremor <span class="strikethrough">et</span> clarus dum cernitur ardor eorum,</div><div class="l">perparvom quiddam inter dum mutare videntur</div><div class="l">alteram utram in partem filum, quo longius absunt.</div><span class="">card 592</span><div class="l">Illud item non est mirandum, qua ratione</div><div class="l">tantulus ille queat tantum sol mittere lumen,</div><div class="l">quod maria ac terras omnis caelumque rigando</div><div class="l">compleat et calido perfundat cuncta vapore.</div><div class="l"><span class="strikethrough">quanta quoquest tanta hinc nobis videatur in alto</span></div><div class="l">nam licet hinc mundi patefactum totius unum</div><div class="l">largifluum fontem scatere atque erumpere lumen,</div><div class="l">ex omni mundo quia sic elementa vaporis</div><div class="l">undique conveniunt et sic coniectus eorum</div><div class="l">confluit, ex uno capite hic ut profluat ardor.</div><div class="l">nonne vides etiam quam late parvus aquai</div><div class="l">prata riget fons inter dum campisque redundet?</div><div class="l">est etiam quoque uti non magno solis ab igni</div><div class="l"><span class="reg">aera</span> percipiat calidis fervoribus ardor,</div><div class="l">opportunus ita est si forte et idoneus <span class="reg">aer</span>,</div><div class="l">ut queat accendi parvis ardoribus ictus;</div><div class="l">quod genus inter dum segetes stipulamque videmus</div><div class="l">accidere ex una scintilla incendia passim.</div><div class="l">forsitan et rosea sol alte lampade lucens</div><div class="l">possideat multum caecis fervoribus ignem</div><div class="l">circum se, nullo qui sit fulgore notatus,</div><div class="l">aestifer ut tantum radiorum exaugeat ictum.</div><span class="">card 614</span><div class="l">Nec ratio solis simplex <span class="strikethrough">et</span> recta patescit,</div><div class="l">quo pacto aestivis e partibus aegocerotis</div><div class="l">brumalis adeat flexus atque inde revertens</div><div class="l">canceris ut vertat metas ad solstitialis,</div><div class="l">lunaque mensibus id spatium videatur obire,</div><div class="l">annua sol in quo consumit tempora cursu.</div><div class="l">non, inquam, simplex his rebus reddita causast.</div><div class="l">nam fieri vel cum primis id posse videtur,</div><div class="l">Democriti quod sancta viri sententia ponit,</div><div class="l">quanto quaeque magis sint terram sidera propter,</div><div class="l">tanto posse minus cum caeli turbine ferri;</div><div class="l">evanescere enim rapidas illius et acris</div><div class="l">imminui supter viris, ideoque relinqui</div><div class="l">paulatim solem cum posterioribus signis,</div><div class="l">inferior multo quod sit quam fervida signa.</div><div class="l">et magis hoc lunam: quanto demissior eius</div><div class="l">cursus abest procul a caelo terrisque propinquat,</div><div class="l">tanto posse minus cum signis tendere cursum.</div><div class="l">flaccidiore etiam quanto iam turbine fertur</div><div class="l">inferior quam sol, tanto magis omnia signa</div><div class="l">hanc adipiscuntur circum praeterque feruntur.</div><div class="l">propterea fit ut haec ad signum quodque reverti</div><div class="l">mobilius videatur, ad hanc quia signa revisunt.</div><div class="l">fit quoque ut e mundi transversis partibus <span class="reg">aer</span></div><div class="l">alternis certo fluere alter tempore possit,</div><div class="l">qui queat aestivis solem detrudere signis</div><div class="l">brumalis usque ad flexus gelidumque rigorem,</div><div class="l">et qui reiciat gelidis a frigoris umbris</div><div class="l">aestiferas usque in partis et fervida signa.</div><div class="l">et ratione pari lunam stellasque putandumst,</div><div class="l">quae volvunt magnos in magnis orbibus annos,</div><div class="l"><span class="reg">aeribus</span> posse alternis e partibus ire.</div><div class="l">nonne vides etiam diversis nubila ventis</div><div class="l">diversas ire in partis inferna supernis?</div><div class="l">qui minus illa queant per magnos aetheris orbis</div><div class="l">aestibus inter se diversis sidera ferri?</div><span class="">card 650</span><div class="l">At nox obruit ingenti caligine terras,</div><div class="l">aut ubi de longo cursu sol ultima caeli</div><div class="l">impulit atque suos efflavit languidus ignis</div><div class="l">concussos itere et labefactos <span class="reg">aere</span> multo,</div><div class="l">aut quia sub terras cursum convortere cogit</div><div class="l">vis eadem, supra quae terras pertulit orbem.</div><div class="l">Tempore item certo roseam Matuta per oras</div><div class="l">aetheris auroram differt et lumina pandit,</div><div class="l">aut quia sol idem, sub terras ille revertens,</div><div class="l">anticipat caelum radiis accendere temptans,</div><div class="l">aut quia conveniunt ignes et semina multa</div><div class="l">confluere ardoris consuerunt tempore certo,</div><div class="l">quae faciunt solis nova semper lumina gigni;</div><div class="l">quod genus Idaeis fama est e montibus altis</div><div class="l">dispersos ignis orienti lumine cerni,</div><div class="l">inde coire globum quasi in unum et conficere orbem.</div><div class="l">nec tamen illud in his rebus mirabile debet</div><div class="l">esse, quod haec ignis tam certo tempore possint</div><div class="l">semina confluere et solis reparare nitorem.</div><div class="l">multa videmus enim, certo quae tempore fiunt</div><div class="l">omnibus in rebus. florescunt tempore certo</div><div class="l">arbusta et certo dimittunt tempore florem.</div><div class="l">nec minus in certo dentes cadere imperat aetas</div><div class="l">tempore et inpubem molli pubescere veste</div><div class="l">et pariter mollem malis demittere barbam.</div><div class="l">fulmina postremo nix imbres nubila venti</div><div class="l">non nimis incertis fiunt in partibus anni.</div><div class="l">namque ubi sic fuerunt causarum exordia prima</div><div class="l">atque ita res mundi cecidere ab origine prima,</div><div class="l">conseque quoque iam redeunt ex ordine certo.</div><span class="">card 680</span><div class="l">Crescere itemque dies licet et tabescere noctes,</div><div class="l">et minui luces, cum sumant augmina noctis,</div><div class="l">aut quia sol idem sub terras atque superne</div><div class="l">imparibus currens amfractibus aetheris oras</div><div class="l">partit et in partis non aequas dividit orbem,</div><div class="l">et quod ab alterutra detraxit parte, reponit</div><div class="l">eius in adversa tanto plus parte relatus,</div><div class="l">donec ad id signum caeli pervenit, ubi anni</div><div class="l">nodus nocturnas exaequat lucibus umbras;</div><div class="l">nam medio cursu flatus aquilonis et austri</div><div class="l">distinet aequato caelum discrimine metas</div><div class="l">propter signiferi posituram totius orbis,</div><div class="l">annua sol in quo concludit tempora serpens,</div><div class="l">obliquo terras et caelum lumine lustrans,</div><div class="l">ut ratio declarat eorum qui loca caeli</div><div class="l">omnia dispositis signis ornata notarunt.</div><div class="l">aut quia crassior est certis in partibus <span class="reg">aer</span>,</div><div class="l">sub terris ideo tremulum iubar haesitat ignis</div><div class="l">nec penetrare potest facile atque emergere ad ortus;</div><div class="l">propterea noctes hiberno tempore longae</div><div class="l">cessant, dum veniat radiatum insigne diei.</div><div class="l">aut etiam, quia sic alternis partibus anni</div><div class="l">tardius et citius consuerunt confluere ignes,</div><div class="l">qui faciunt solem certa de surgere parte,</div><div class="l">propterea fit uti videantur dicere verum.</div><span class="">card 705</span><div class="l">Luna potest solis radiis percussa nitere</div><div class="l">inque dies magis <span class="strikethrough">id</span> lumen convertere nobis</div><div class="l">ad speciem, quantum solis secedit ab orbi,</div><div class="l">donique eum contra pleno bene lumine fulsit</div><div class="l">atque oriens obitus eius super edita vidit;</div><div class="l">inde minutatim retro quasi condere lumen</div><div class="l">debet item, quanto propius iam solis ad ignem</div><div class="l">labitur ex alia signorum parte per orbem;</div><div class="l">ut faciunt, lunam qui fingunt esse pilai</div><div class="l">consimilem cursusque viam sub sole tenere.</div><div class="l">est etiam quare proprio cum lumine possit</div><div class="l">volvier et varias splendoris reddere formas;</div><div class="l">corpus enim licet esse aliud, quod fertur et una</div><div class="l">labitur omnimodis occursans officiensque,</div><div class="l">nec potis est cerni, quia cassum lumine fertur.</div><div class="l">versarique potest, globus ut, si forte, pilai</div><div class="l">dimidia ex parti candenti lumine tinctus,</div><div class="l">versandoque globum variantis edere formas,</div><div class="l">donique eam partem, quae cumque est ignibus aucta,</div><div class="l">ad speciem vertit nobis oculosque patentis;</div><div class="l">inde minutatim retro contorquet et aufert</div><div class="l">luciferam partem glomeraminis atque pilai;</div><div class="l">ut Babylonica Chaldaeum doctrina refutans</div><div class="l">astrologorum artem contra convincere tendit,</div><div class="l">proinde quasi id fieri nequeat quod pugnat uterque</div><div class="l">aut minus hoc illo sit cur amplectier ausis.</div><div class="l">denique cur nequeat semper nova luna creari</div><div class="l">ordine formarum certo certisque figuris</div><div class="l">inque dies privos aborisci quaeque creata</div><div class="l">atque alia illius reparari in parte locoque,</div><div class="l">difficilest ratione docere et vincere verbis,</div><div class="l">ordine cum <span class="strikethrough">videas</span> tam certo multa creari.</div><div class="l">it Ver et Venus et Veneris praenuntius ante</div><div class="l">pennatus graditur, Zephyri vestigia propter</div><div class="l">Flora quibus mater praespargens ante viai</div><div class="l">cuncta coloribus egregiis et odoribus opplet.</div><div class="l">inde loci sequitur Calor aridus et comes una</div><div class="l">pulverulenta Ceres <span class="strikethrough">et</span> etesia flabra aquilonum.</div><div class="l">inde Autumnus adit, graditur simul Euhius Euan.</div><div class="l">inde aliae tempestates ventique secuntur,</div><div class="l">altitonans Volturnus et Auster fulmine pollens.</div><div class="l">tandem Bruma nives adfert pigrumque rigorem</div><div class="l">reddit. Hiemps sequitur crepitans hanc dentibus algu.</div><div class="l">quo minus est mirum, si certo tempore luna</div><div class="l">gignitur et certo deletur tempore rusus,</div><div class="l">cum fieri possint tam certo tempore multa.</div><span class="">card 751</span><div class="l">Solis item quoque defectus lunaeque latebras</div><div class="l">pluribus e causis fieri tibi posse putandumst.</div><div class="l">nam cur luna queat terram secludere solis</div><div class="l">lumine et a terris altum caput obstruere ei,</div><div class="l">obiciens caecum radiis ardentibus orbem,</div><div class="l">tempore eodem aliut facere id non posse putetur</div><div class="l">corpus, quod cassum labatur lumine semper?</div><div class="l">solque suos etiam dimittere languidus ignis</div><div class="l">tempore cur certo nequeat recreareque lumen,</div><div class="l">cum loca praeteriit flammis infesta per auras,</div><div class="l">quae faciunt ignis interstingui atque perire?</div><div class="l">et cur terra queat lunam spoliare vicissim</div><div class="l">lumine et oppressum solem super ipsa tenere,</div><div class="l">menstrua dum rigidas coni perlabitur umbras,</div><div class="l">tempore eodem aliud nequeat succurrere lunae</div><div class="l">corpus vel supra solis perlabier orbem,</div><div class="l">quod radios inter rumpat lumenque profusum?</div><div class="l">et tamen ipsa suo si fulget luna nitore,</div><div class="l">cur nequeat certa mundi languescere parte,</div><div class="l">dum loca luminibus propriis inimica per exit?</div><div class="l"><span class="strikethrough">menstrua dum rigidas coni perlabitur umbras</span>.</div><span class="">card 772</span><div class="l">Quod superest, quoniam magni per caerula mundi</div><div class="l">qua fieri quicquid posset ratione resolvi,</div><div class="l">solis uti varios cursus lunaeque meatus</div><div class="l">noscere possemus quae vis et causa cieret,</div><div class="l">quove modo <span class="strikethrough">possent</span> offecto lumine obire</div><div class="l">et neque opinantis tenebris obducere terras,</div><div class="l">cum quasi conivent et aperto lumine rursum</div><div class="l">omnia convisunt clara loca candida luce,</div><div class="l">nunc redeo ad mundi novitatem et mollia terrae</div><div class="l">arva, novo fetu quid primum in luminis oras</div><div class="l">tollere et incertis crerint committere ventis.</div><div class="l">Principio genus herbarum viridemque nitorem</div><div class="l">terra dedit circum collis camposque per omnis,</div><div class="l">florida fulserunt viridanti prata colore,</div><div class="l">arboribusque datumst variis exinde per auras</div><div class="l">crescendi magnum inmissis certamen habenis.</div><div class="l">ut pluma atque pili primum saetaeque creantur</div><div class="l">quadripedum membris et corpore pennipotentum,</div><div class="l">sic nova tum tellus herbas virgultaque primum</div><div class="l">sustulit, inde loci mortalia saecla creavit</div><div class="l">multa modis multis varia ratione coorta.</div><div class="l">nam neque de caelo cecidisse animalia possunt,</div><div class="l">nec terrestria de salsis exisse lacunis.</div><div class="l">linquitur ut merito maternum nomen adepta</div><div class="l">terra sit, e terra quoniam sunt cuncta creata.</div><div class="l">multaque nunc etiam existunt animalia terris</div><div class="l">imbribus et calido solis concreta vapore;</div><div class="l">quo minus est mirum, si tum sunt plura coorta</div><div class="l">et maiora, nova tellure atque aethere adulta.</div><div class="l">principio genus alituum variaeque volucres</div><div class="l">ova relinquebant exclusae tempore verno,</div><div class="l">folliculos ut nunc teretis aestate cicadae</div><div class="l">lincunt sponte sua victum vitamque petentes.</div><div class="l">tum tibi terra dedit primum mortalia saecla.</div><div class="l">multus enim calor atque umor superabat in arvis.</div><div class="l">hoc ubi quaeque loci regio opportuna dabatur,</div><div class="l">crescebant uteri terram radicibus apti;</div><div class="l">quos ubi tempore maturo pate fecerat aetas</div><div class="l">infantum, fugiens umorem aurasque petessens,</div><div class="l">convertebat ibi natura foramina terrae</div><div class="l">et sucum venis cogebat fundere apertis</div><div class="l">consimilem lactis, sicut nunc femina quaeque</div><div class="l">cum peperit, dulci repletur lacte, quod omnis</div><div class="l">impetus in mammas convertitur ille alimenti.</div><div class="l">terra cibum pueris, vestem vapor, herba cubile</div><div class="l">praebebat multa et molli lanugine abundans.</div><div class="l">at novitas mundi nec frigora dura ciebat</div><div class="l">nec nimios aestus nec magnis viribus auras.</div><div class="l">omnia enim pariter crescunt et robora sumunt.</div><span class="">card 821</span><div class="l">Quare etiam atque etiam maternum nomen adepta</div><div class="l">terra tenet merito, quoniam genus ipsa creavit</div><div class="l">humanum atque animal prope certo tempore fudit</div><div class="l">omne quod in magnis bacchatur montibus passim,</div><div class="l"><span class="reg">aeriasque</span> simul volucres variantibus formis.</div><div class="l">sed quia finem aliquam pariendi debet habere,</div><div class="l">destitit, ut mulier spatio defessa vetusto.</div><div class="l">mutat enim mundi naturam totius aetas</div><div class="l">ex alioque alius status excipere omnia debet</div><div class="l">nec manet ulla sui similis res: omnia migrant,</div><div class="l">omnia commutat natura et vertere cogit.</div><div class="l">namque aliud putrescit et aevo debile languet,</div><div class="l">porro aliud <span class="strikethrough">suc</span>crescit et <span class="strikethrough">e</span> contemptibus exit.</div><div class="l">sic igitur mundi naturam totius aetas</div><div class="l">mutat, et ex alio terram status excipit alter,</div><div class="l">quod potuit nequeat, possit quod non tulit ante.</div><div class="l">Multaque tum tellus etiam portenta creare</div><div class="l">conatast mira facie membrisque coorta,</div><div class="l">androgynem, interutras necutrumque utrimque remotum,</div><div class="l">orba pedum partim, manuum viduata vicissim,</div><div class="l">muta sine ore etiam, sine voltu caeca reperta,</div><div class="l">vinctaque membrorum per totum corpus adhaesu,</div><div class="l">nec facere ut possent quicquam nec cedere quoquam</div><div class="l">nec vitare malum nec sumere quod volet usus.</div><div class="l">cetera de genere hoc monstra ac portenta creabat,</div><div class="l">ne quiquam, quoniam natura absterruit auctum</div><div class="l">nec potuere cupitum aetatis tangere florem</div><div class="l">nec reperire cibum nec iungi per Veneris res.</div><div class="l">multa videmus enim rebus concurrere debere,</div><div class="l">ut propagando possint procudere saecla;</div><div class="l">pabula primum ut sint, genitalia deinde per artus</div><div class="l">semina qua possint membris manare remissis,</div><div class="l">feminaque ut maribus coniungi possit, habere,</div><div class="l">mutua qui mutent inter se gaudia uterque.</div><span class="">card 855</span><div class="l">Multaque tum interiisse animantum saecla necessest</div><div class="l">nec potuisse propagando procudere prolem.</div><div class="l">nam quae cumque vides vesci vitalibus auris,</div><div class="l">aut dolus aut virtus aut denique mobilitas est</div><div class="l">ex ineunte aevo genus id tuta<span class="add">⟨TA⟩</span> reservans.</div><div class="l">multaque sunt, nobis ex utilitate sua quae</div><div class="l">commendata manent, tutelae tradita nostrae.</div><div class="l">principio genus acre leonum saevaque saecla</div><div class="l">tutatast virtus, volpes dolus et fuga cervos.</div><div class="l">at levisomna canum fido cum pectore corda,</div><div class="l">et genus omne quod est veterino semine partum</div><div class="l">lanigeraeque simul pecudes et bucera saecla</div><div class="l">omnia sunt hominum tutelae tradita, Memmi;</div><div class="l">nam cupide fugere feras pacemque secuta</div><div class="l">sunt et larga suo sine pabula parta labore,</div><div class="l">quae damus utilitatis eorum praemia causa.</div><div class="l">at quis nil horum tribuit natura, nec ipsa</div><div class="l">sponte sua possent ut vivere nec dare nobis</div><div class="l">utilitatem aliquam, quare pateremur eorum</div><div class="l">praesidio nostro pasci genus esseque tutum,</div><div class="l">scilicet haec aliis praedae lucroque iacebant</div><div class="l">indupedita suis fatalibus omnia vinclis,</div><div class="l">donec ad interitum genus id natura redegit.</div><span class="">card 878</span><div class="l">Sed neque Centauri fuerunt nec tempore in ullo</div><div class="l">esse queunt duplici natura et corpore bino</div><div class="l">ex alienigenis membris compacta, potestas</div><div class="l">hinc illinc partis ut sat par esse potissit.</div><div class="l">id licet hinc quamvis hebeti cognoscere corde.</div><div class="l">principio circum tribus actis impiger annis</div><div class="l">floret equus, puer haut quaquam; nam saepe etiam nunc</div><div class="l">ubera mammarum in somnis lactantia quaeret.</div><div class="l">post ubi equum validae vires aetate senecta</div><div class="l">membraque deficiunt fugienti languida vita,</div><div class="l">tum demum puerili aevo florenta iuventas</div><div class="l">officit et molli vestit lanugine malas;</div><div class="l">ne forte ex homine et veterino semine equorum</div><div class="l">confieri credas Centauros posse neque esse,</div><div class="l">aut rapidis canibus succinctas semimarinis</div><div class="l">corporibus Scyllas et cetera de genere horum,</div><div class="l">inter se quorum discordia membra videmus;</div><div class="l">quae neque florescunt pariter nec robora sumunt</div><div class="l">corporibus neque proiciunt aetate senecta</div><div class="l">nec simili Venere ardescunt nec moribus unis</div><div class="l">conveniunt neque sunt eadem iucunda per artus.</div><div class="l">quippe videre licet pinguescere saepe cicuta</div><div class="l">barbigeras pecudes, homini quae est acre venenum.</div><div class="l">flamma quidem <span class="strikethrough">vero</span> cum corpora fulva leonum</div><div class="l">tam soleat torrere atque urere quam genus omne</div><div class="l">visceris in terris quod cumque et sanguinis extet,</div><div class="l">qui fieri potuit, triplici cum corpore ut una,</div><div class="l">prima leo, postrema draco, media ipsa, Chimaera</div><div class="l">ore foras acrem flaret de corpore flammam?</div><div class="l">quare etiam tellure nova caeloque recenti</div><div class="l">talia qui fingit potuisse animalia gigni,</div><div class="l">nixus in hoc uno novitatis nomine inani,</div><div class="l">multa licet simili ratione effutiat ore,</div><div class="l">aurea tum dicat per terras flumina vulgo</div><div class="l">fluxisse et gemmis florere arbusta <span class="reg">suesse</span></div><div class="l">aut hominem tanto membrorum esse impete natum,</div><div class="l">trans maria alta pedum nisus ut ponere posset</div><div class="l">et manibus totum circum se vertere caelum.</div><div class="l">nam quod multa fuere in terris semina rerum,</div><div class="l">tempore quo primum tellus animalia fudit,</div><div class="l">nil tamen est signi mixtas potuisse creari</div><div class="l">inter se pecudes compactaque membra animantum,</div><div class="l">propterea quia quae de terris nunc quoque abundant</div><div class="l">herbarum genera ac fruges arbustaque laeta</div><div class="l">non tamen inter se possunt complexa creari,</div><div class="l">sed res quaeque suo ritu procedit et omnes</div><div class="l">foedere naturae certo discrimina servant.</div><span class="">card 925</span><div class="l">Et genus humanum multo fuit illud in arvis</div><div class="l">durius, ut decuit, tellus quod dura creasset,</div><div class="l">et maioribus et solidis magis ossibus intus</div><div class="l">fundatum, validis aptum per viscera nervis,</div><div class="l">nec facile ex aestu nec frigore quod caperetur</div><div class="l">nec novitate cibi nec labi corporis ulla.</div><div class="l">multaque per caelum solis volventia lustra</div><div class="l">volgivago vitam tractabant more ferarum.</div><div class="l">nec robustus erat curvi moderator aratri</div><div class="l">quisquam, nec scibat ferro molirier arva</div><div class="l">nec nova defodere in terram virgulta neque altis</div><div class="l">arboribus veteres decidere falcibus ramos.</div><div class="l">quod sol atque imbres dederant, quod terra crearat</div><div class="l">sponte sua, satis id placabat pectora donum.</div><div class="l">glandiferas inter curabant corpora quercus</div><div class="l">plerumque; et quae nunc hiberno tempore cernis</div><div class="l">arbita puniceo fieri matura colore,</div><div class="l">plurima tum tellus etiam maiora ferebat.</div><div class="l">multaque praeterea novitas tum florida mundi</div><div class="l">pabula dura tulit, miseris mortalibus ampla.</div><div class="l">at sedare sitim fluvii fontesque vocabant,</div><div class="l">ut nunc montibus e magnis decursus aquai</div><div class="l">claricitat late sitientia saecla ferarum.</div><div class="l">denique nota vagis silvestria templa tenebant</div><div class="l">nympharum, quibus e scibant umore fluenta</div><div class="l">lubrica proluvie larga lavere umida saxa,</div><div class="l">umida saxa, super viridi stillantia musco,</div><div class="l">et partim plano scatere atque erumpere campo.</div><div class="l">necdum res igni scibant tractare neque uti</div><div class="l">pellibus et spoliis corpus vestire ferarum,</div><div class="l">sed nemora atque cavos montis silvasque colebant</div><div class="l">et frutices inter condebant squalida membra</div><div class="l">verbera ventorum vitare imbrisque coacti.</div><div class="l">nec commune bonum poterant spectare neque ullis</div><div class="l">moribus inter se scibant nec legibus uti.</div><div class="l">quod cuique obtulerat praedae fortuna, ferebat</div><div class="l">sponte sua sibi quisque valere et vivere doctus.</div><div class="l">et Venus in silvis iungebat corpora amantum;</div><div class="l">conciliabat enim vel mutua quamque cupido</div><div class="l">vel violenta viri vis atque inpensa libido</div><div class="l">vel pretium, glandes atque arbita vel pira lecta.</div><div class="l">et manuum mira freti virtute pedumque</div><div class="l">consectabantur silvestria saecla ferarum</div><div class="l">missilibus saxis et magno pondere clavae.</div><div class="l">multaque vincebant, vitabant pauca latebris;</div><div class="l">saetigerisque pares subus silvestria membra</div><div class="l">nuda dabant terrae nocturno tempore capti,</div><div class="l">circum se foliis ac frondibus involventes.</div><div class="l">nec plangore diem magno solemque per agros</div><div class="l">quaerebant pavidi palantes noctis in umbris,</div><div class="l">sed taciti respectabant somnoque sepulti,</div><div class="l">dum rosea face sol inferret lumina caelo.</div><div class="l">a parvis quod enim consuerant cernere semper</div><div class="l">alterno tenebras et lucem tempore gigni,</div><div class="l">non erat ut fieri posset mirarier umquam</div><div class="l">nec diffidere, ne terras aeterna teneret</div><div class="l">nox in perpetuum detracto lumine solis.</div><div class="l">sed magis illud erat curae, quod saecla ferarum</div><div class="l">infestam miseris faciebant saepe quietem.</div><div class="l">eiectique domo fugiebant saxea tecta</div><div class="l">spumigeri suis adventu validique leonis</div><div class="l">atque intempesta cedebant nocte paventes</div><div class="l">hospitibus saevis instrata cubilia fronde.</div><span class="">card 988</span><div class="l">Nec nimio tum plus quam nunc mortalia saecla</div><div class="l">dulcia linquebant lamentis lumina vitae.</div><div class="l">unus enim tum quisque magis deprensus eorum</div><div class="l">pabula viva feris praebebat, dentibus haustus,</div><div class="l">et nemora ac montis gemitu silvasque replebat</div><div class="l">viva videns vivo sepeliri viscera busto.</div><div class="l">at quos effugium servarat corpore adeso,</div><div class="l">posterius tremulas super ulcera tetra tenentes</div><div class="l">palmas horriferis accibant vocibus Orcum,</div><div class="l">donique eos vita privarant vermina saeva</div><div class="l">expertis opis, ignaros quid volnera vellent.</div><div class="l">at non multa virum sub signis milia ducta</div><div class="l">una dies dabat exitio nec turbida ponti</div><div class="l">aequora lidebant navis ad saxa virosque.</div><div class="l">nam temere in cassum frustra mare saepe coortum</div><div class="l">saevibat leviterque minas ponebat inanis,</div><div class="l">nec poterat quemquam placidi pellacia ponti</div><div class="l">subdola pellicere in fraudem ridentibus undis.</div><div class="l">improba navigii ratio tum caeca iacebat.</div><div class="l">tum penuria deinde cibi languentia leto</div><div class="l">membra dabat, contra nunc rerum copia mersat.</div><div class="l">illi inprudentes ipsi sibi saepe venenum</div><div class="l">vergebant, nunc dant <span class="strikethrough">aliis</span> sollertius ipsi.</div><span class="">card 1011</span><div class="l">Inde casas postquam ac pellis ignemque pararunt</div><div class="l">et mulier coniuncta viro concessit in unum</div><div class="l"><span class="gap"> [...]</span></div><div class="l">cognita sunt, prolemque ex se videre creatam,</div><div class="l">tum genus humanum primum mollescere coepit.</div><div class="l">ignis enim curavit, ut alsia corpora frigus</div><div class="l">non ita iam possent caeli sub tegmine ferre,</div><div class="l">et Venus inminuit viris puerique parentum</div><div class="l">blanditiis facile ingenium fregere superbum.</div><div class="l">tunc et amicitiem coeperunt iungere aventes</div><div class="l">finitimi inter se nec laedere nec violari,</div><div class="l">et pueros commendarunt muliebreque saeclum,</div><div class="l">vocibus et gestu cum balbe significarent</div><div class="l">imbecillorum esse aequum misererier omnis.</div><div class="l">nec tamen omnimodis poterat concordia gigni,</div><div class="l">sed bona magnaque pars servabat foedera caste;</div><div class="l">aut genus humanum iam tum foret omne peremptum</div><div class="l">nec potuisset adhuc perducere saecla propago.</div><span class="">card 1028</span><div class="l">At varios linguae sonitus natura subegit</div><div class="l">mittere et utilitas expressit nomina rerum,</div><div class="l">non alia longe ratione atque ipsa videtur</div><div class="l">protrahere ad gestum pueros infantia linguae,</div><div class="l">cum facit ut digito quae sint praesentia monstrent.</div><div class="l">sentit enim vim quisque suam quod possit abuti.</div><div class="l">cornua nata prius vitulo quam frontibus extent,</div><div class="l">illis iratus petit atque infestus inurget.</div><div class="l">at catuli pantherarum scymnique leonum</div><div class="l">unguibus ac pedibus iam tum morsuque repugnant,</div><div class="l">vix etiam cum sunt dentes unguesque creati.</div><div class="l">alituum porro genus alis omne videmus</div><div class="l">fidere et a pennis tremulum petere auxiliatum.</div><div class="l">proinde putare aliquem tum nomina distribuisse</div><div class="l">rebus et inde homines didicisse vocabula prima,</div><div class="l">desiperest. nam cur hic posset cuncta notare</div><div class="l">vocibus et varios sonitus emittere linguae,</div><div class="l">tempore eodem alii facere id non quisse putentur?</div><div class="l">praeterea si non alii quoque vocibus usi</div><div class="l">inter se fuerant, unde insita notities est</div><div class="l">utilitatis et unde data est huic prima potestas,</div><div class="l">quid vellet facere ut sciret animoque videret?</div><div class="l">cogere item pluris unus victosque domare</div><div class="l">non poterat, rerum ut perdiscere nomina vellent.</div><div class="l">nec ratione docere ulla suadereque surdis,</div><div class="l">quid sit opus facto, facilest; neque enim paterentur</div><div class="l">nec ratione ulla sibi ferrent amplius auris</div><div class="l">vocis inauditos sonitus obtundere frustra.</div><div class="l">postremo quid in hac mirabile tantoperest re,</div><div class="l">si genus humanum, cui vox et lingua vigeret,</div><div class="l">pro vario sensu varia res voce notaret?</div><div class="l">cum pecudes mutae, cum denique saecla ferarum</div><div class="l">dissimilis soleant voces variasque ciere,</div><div class="l">cum metus aut dolor est et cum iam gaudia gliscunt.</div><div class="l">quippe <span class="strikethrough">et</span>enim licet id rebus cognoscere apertis.</div><div class="l">inritata canum cum primum magna Molossum</div><div class="l">mollia ricta fremunt duros nudantia dentes,</div><div class="l">longe alio sonitu rabies <span class="strikethrough">re</span>stricta minatur,</div><div class="l">et cum iam latrant et vocibus omnia complent;</div><div class="l">at catulos blande cum lingua lambere temptant</div><div class="l">aut ubi eos lactant, pedibus morsuque potentes</div><div class="l">suspensis teneros imitantur dentibus haustus,</div><div class="l">longe alio pacto gannitu vocis adulant,</div><div class="l">et cum deserti baubantur in aedibus, aut cum</div><div class="l">plorantis fugiunt summisso corpore plagas.</div><div class="l">denique non hinnitus item differre videtur,</div><div class="l">inter equas ubi equus florenti aetate iuvencus</div><div class="l">pinnigeri saevit calcaribus ictus Amoris</div><div class="l">et fremitum patulis sub naribus edit ad arma,</div><div class="l">et cum sic alias concussis artibus hinnit?</div><div class="l">postremo genus alituum variaeque volucres,</div><div class="l">accipitres atque ossifragae mergique marinis</div><div class="l">fluctibus in salso victum vitamque petentes,</div><div class="l">longe alias alio iaciunt in tempore voces,</div><div class="l">et quom de victu certant praedaque repugnant.</div><div class="l">et partim mutant cum tempestatibus una</div><div class="l">raucisonos cantus, cornicum ut saecla vetusta</div><div class="l">corvorumque gregis ubi aquam dicuntur et imbris</div><div class="l">poscere et inter dum ventos aurasque vocare.</div><div class="l">ergo si varii sensus animalia cogunt,</div><div class="l">muta tamen cum sint, varias emittere voces,</div><div class="l">quanto mortalis magis aequumst tum potuisse</div><div class="l">dissimilis alia atque alia res voce notare!</div><span class="">card 1091</span><div class="l">Illud in his rebus tacitus ne forte requiras,</div><div class="l">fulmen detulit in terram mortalibus ignem</div><div class="l">primitus, inde omnis flammarum diditur ardor;</div><div class="l">multa videmus enim caelestibus insita flammis</div><div class="l">fulgere, cum caeli donavit plaga vaporis.</div><div class="l">et ramosa tamen cum ventis pulsa vacillans</div><div class="l">aestuat in ramos incumbens arboris arbor,</div><div class="l">exprimitur validis extritus viribus ignis,</div><div class="l">emicat inter dum flammai fervidus ardor,</div><div class="l">mutua dum inter se rami stirpesque teruntur.</div><div class="l">quorum utrumque dedisse potest mortalibus ignem.</div><div class="l">inde cibum quoquere ac flammae mollire vapore</div><div class="l">sol docuit, quoniam mitescere multa videbant</div><div class="l">verberibus radiorum atque aestu victa per agros.</div><span class="">card 1105</span><div class="l">Inque dies magis hi victum vitamque priorem</div><div class="l">commutare novis monstrabant rebus et igni,</div><div class="l">ingenio qui praestabant et corde vigebant.</div><div class="l">condere coeperunt urbis arcemque locare</div><div class="l">praesidium reges ipsi sibi perfugiumque,</div><div class="l">et pecudes et agros divisere atque dedere</div><div class="l">pro facie cuiusque et viribus ingenioque;</div><div class="l">nam facies multum valuit viresque vigebant.</div><div class="l">posterius res inventast aurumque repertum,</div><div class="l">quod facile et validis et pulchris dempsit honorem;</div><div class="l">divitioris enim sectam plerumque secuntur</div><div class="l">quam lubet et fortes et pulchro corpore creti.</div><div class="l">quod siquis vera vitam ratione gubernet,</div><div class="l">divitiae grandes homini sunt vivere parce</div><div class="l">aequo animo; neque enim est umquam penuria parvi.</div><div class="l">at claros homines voluerunt se atque potentes,</div><div class="l">ut fundamento stabili fortuna maneret</div><div class="l">et placidam possent opulenti degere vitam,</div><div class="l">ne quiquam, quoniam ad summum succedere honorem</div><div class="l">certantes iter infestum fecere viai,</div><div class="l">et tamen e summo, quasi fulmen, deicit ictos</div><div class="l">invidia inter dum contemptim in Tartara taetra;</div><div class="l">invidia quoniam ceu fulmine summa vaporant</div><div class="l">plerumque et quae sunt aliis magis edita cumque;</div><div class="l">ut satius multo iam sit parere quietum</div><div class="l">quam regere imperio res velle et regna tenere.</div><div class="l">proinde sine in cassum defessi sanguine sudent,</div><div class="l">angustum per iter luctantes ambitionis;</div><div class="l">quandoquidem sapiunt alieno ex ore petuntque</div><div class="l">res ex auditis potius quam sensibus ipsis,</div><div class="l">nec magis id nunc est neque erit mox quam fuit ante.</div><span class="">card 1136</span><div class="l">Ergo regibus occisis subversa iacebat</div><div class="l">pristina maiestas soliorum et sceptra superba,</div><div class="l">et capitis summi praeclarum insigne cruentum</div><div class="l">sub pedibus vulgi magnum lugebat honorem;</div><div class="l">nam cupide conculcatur nimis ante metutum.</div><div class="l">res itaque ad summam faecem turbasque redibat,</div><div class="l">imperium sibi cum ac summatum quisque petebat.</div><div class="l">inde magistratum partim docuere creare</div><div class="l">iuraque constituere, ut vellent legibus uti.</div><div class="l">nam genus humanum, defessum vi colere aevom,</div><div class="l">ex inimicitiis languebat; quo magis ipsum</div><div class="l">sponte sua cecidit sub leges artaque iura.</div><div class="l">acrius ex ira quod enim se quisque parabat</div><div class="l">ulcisci quam nunc concessumst legibus aequis,</div><div class="l">hanc ob rem est homines pertaesum vi colere aevom.</div><div class="l">inde metus maculat poenarum praemia vitae.</div><div class="l">circumretit enim vis atque iniuria quemque</div><div class="l">atque unde exortast, ad eum plerumque revertit,</div><div class="l">nec facilest placidam ac pacatam degere vitam</div><div class="l">qui violat factis communia foedera pacis.</div><div class="l">etsi fallit enim divom genus humanumque,</div><div class="l">perpetuo tamen id fore clam diffidere debet;</div><div class="l">quippe ubi se multi per somnia saepe loquentes</div><div class="l">aut morbo delirantes protraxe ferantur</div><div class="l">et celata <span class="strikethrough">mala</span> in medium et peccata dedisse.</div><span class="">card 1161</span><div class="l">Nunc quae causa deum per magnas numina gentis</div><div class="l">pervulgarit et ararum compleverit urbis</div><div class="l">suscipiendaque curarit sollemnia sacra,</div><div class="l">quae nunc in magnis florent sacra rebus locisque,</div><div class="l">unde etiam nunc est mortalibus insitus horror,</div><div class="l">qui delubra deum nova toto suscitat orbi</div><div class="l">terrarum et festis cogit celebrare diebus,</div><div class="l">non ita difficilest rationem reddere verbis.</div><div class="l">quippe etenim iam tum divom mortalia saecla</div><div class="l">egregias animo facies vigilante videbant</div><div class="l">et magis in somnis mirando corporis auctu.</div><div class="l">his igitur sensum tribuebant propterea quod</div><div class="l">membra movere videbantur vocesque superbas</div><div class="l">mittere pro facie praeclara et viribus amplis.</div><div class="l">aeternamque dabant vitam, quia semper eorum</div><div class="l">subpeditabatur facies et forma manebat,</div><div class="l">et tamen omnino quod tantis viribus auctos</div><div class="l">non temere ulla vi convinci posse putabant.</div><div class="l">fortunisque ideo longe praestare putabant,</div><div class="l">quod mortis timor haut quemquam vexaret eorum,</div><div class="l">et simul in somnis quia multa et mira videbant</div><div class="l">efficere et nullum capere ipsos inde laborem.</div><div class="l">praeterea caeli rationes ordine certo</div><div class="l">et varia annorum cernebant tempora verti</div><div class="l">nec poterant quibus id fieret cognoscere causis.</div><div class="l">ergo perfugium sibi habebant omnia divis</div><div class="l">tradere et illorum nutu facere omnia flecti.</div><div class="l">in caeloque deum sedes et templa locarunt,</div><div class="l">per caelum volvi quia nox et luna videtur,</div><div class="l">luna dies et nox et noctis signa severa</div><div class="l">noctivagaeque faces caeli flammaeque volantes,</div><div class="l">nubila sol imbres nix venti fulmina grando</div><div class="l">et rapidi fremitus et murmura magna minarum.</div><span class="">card 1194</span><div class="l">O genus infelix humanum, talia divis</div><div class="l">cum tribuit facta atque iras adiunxit acerbas!</div><div class="l">quantos tum gemitus ipsi sibi, quantaque nobis</div><div class="l">volnera, quas lacrimas peperere minoribus nostris!</div><div class="l">nec pietas ullast velatum saepe videri</div><div class="l">vertier ad lapidem atque omnis accedere ad aras</div><div class="l">nec procumbere humi prostratum et pandere palmas</div><div class="l">ante deum delubra nec aras sanguine multo</div><div class="l">spargere quadrupedum nec votis nectere vota,</div><div class="l">sed mage pacata posse omnia mente tueri.</div><div class="l">nam cum suspicimus magni caelestia mundi</div><div class="l">templa super stellisque micantibus aethera fixum,</div><div class="l">et venit in mentem solis lunaeque viarum,</div><div class="l">tunc aliis oppressa malis in pectora cura</div><div class="l">illa quoque expergefactum caput erigere infit,</div><div class="l">ne quae forte deum nobis inmensa potestas</div><div class="l">sit, vario motu quae candida sidera verset;</div><div class="l">temptat enim dubiam mentem rationis egestas,</div><div class="l">ecquae nam fuerit mundi genitalis origo,</div><div class="l">et simul ecquae sit finis, quoad moenia mundi</div><div class="l">et taciti motus hunc possint ferre laborem,</div><div class="l">an divinitus aeterna donata salute</div><div class="l">perpetuo possint aevi labentia tractu</div><div class="l">inmensi validas aevi contemnere viris.</div><div class="l">praeterea cui non animus formidine divum</div><div class="l">contrahitur, cui non correpunt membra pavore,</div><div class="l">fulminis horribili cum plaga torrida tellus</div><div class="l">contremit et magnum percurrunt murmura caelum?</div><div class="l">non populi gentesque tremunt, regesque superbi</div><div class="l">corripiunt divum percussi membra timore,</div><div class="l">ne quod ob admissum foede dictumve superbe</div><div class="l">poenarum grave sit solvendi tempus adauctum?</div><div class="l">summa etiam cum vis violenti per mare venti</div><div class="l">induperatorem classis super aequora verrit</div><div class="l">cum validis pariter legionibus atque elephantis,</div><div class="l">non divom pacem votis adit ac prece quaesit</div><div class="l">ventorum pavidus paces animasque secundas?</div><div class="l">ne quiquam, quoniam violento turbine saepe</div><div class="l">correptus nihilo fertur minus ad vada leti.</div><div class="l">usque adeo res humanas vis abdita quaedam</div><div class="l">opterit et pulchros fascis saevasque secures</div><div class="l">proculcare ac ludibrio sibi habere videtur.</div><div class="l">denique sub pedibus tellus cum tota vacillat</div><div class="l">concussaeque cadunt urbes dubiaeque minantur,</div><div class="l">quid mirum si se temnunt mortalia saecla</div><div class="l">atque potestatis magnas mirasque relinquunt</div><div class="l">in rebus viris divum, quae cuncta gubernent?</div><span class="">card 1241</span><div class="l">Quod super est, ae<span class="strikethrough">s at</span>que aurum ferrumque repertumst</div><div class="l">et simul argenti pondus plumbique potestas,</div><div class="l">ignis ubi ingentis silvas ardore cremarat</div><div class="l">montibus in magnis, seu caelo fulmine misso,</div><div class="l">sive quod inter se bellum silvestre gerentes</div><div class="l">hostibus intulerant ignem formidinis ergo,</div><div class="l">sive quod inducti terrae bonitate volebant</div><div class="l">pandere agros pinguis et pascua reddere rura,</div><div class="l">sive feras interficere et ditescere praeda;</div><div class="l">nam fovea atque igni prius est venarier ortum</div><div class="l">quam saepire plagis saltum canibusque ciere.</div><div class="l">quicquid id est, qua cumque e causa flammeus ardor</div><div class="l">horribili sonitu silvas exederat altis</div><div class="l">a radicibus et terram percoxerat igni,</div><div class="l">manabat venis ferventibus in loca terrae</div><div class="l">concava conveniens argenti rivus et auri,</div><div class="l">aeris item et plumbi. quae cum concreta videbant</div><div class="l">posterius claro in terra splendere colore,</div><div class="l">tollebant nitido capti levique lepore,</div><div class="l">et simili formata videbant esse figura</div><div class="l">atque lacunarum fuerant vestigia cuique.</div><div class="l">tum penetrabat eos posse haec liquefacta calore</div><div class="l">quamlibet in formam et faciem decurrere rerum,</div><div class="l">et prorsum quamvis in acuta ac tenvia posse</div><div class="l">mucronum duci fastigia procudendo,</div><div class="l">ut sibi tela parent silvasque ut caedere possint</div><div class="l">materiemque dolare et levia radere tigna</div><div class="l">et terebrare etiam ac pertundere perque forare.</div><div class="l">nec minus argento facere haec auroque parabant</div><div class="l">quam validi primum violentis viribus aeris,</div><div class="l">ne quiquam, quoniam cedebat victa potestas</div><div class="l">nec poterant pariter durum sufferre laborem.</div><div class="l">nam fuit in pretio magis aes aurumque iacebat</div><div class="l">propter inutilitatem hebeti mucrone retusum;</div><div class="l">nunc iacet aes, aurum in summum successit honorem.</div><div class="l">sic volvenda aetas commutat tempora rerum.</div><div class="l">quod fuit in pretio, fit nullo denique honore;</div><div class="l">porro aliud succedit et <span class="strikethrough">e</span> contemptibus exit</div><div class="l">inque dies magis adpetitur floretque repertum</div><div class="l">laudibus et miro est mortalis inter honore.</div><span class="">card 1281</span><div class="l">Nunc tibi quo pacto ferri natura reperta</div><div class="l">sit facilest ipsi per te cognoscere, Memmi.</div><div class="l">arma antiqua manus ungues dentesque fuerunt</div><div class="l">et lapides et item silvarum fragmina rami</div><div class="l">et flamma atque ignes, post quam sunt cognita primum.</div><div class="l">posterius ferri vis est aerisque reperta.</div><div class="l">et prior aeris erat quam ferri cognitus usus,</div><div class="l">quo facilis magis est natura et copia maior.</div><div class="l">aere solum terrae tractabant, aereque belli</div><div class="l">miscebant fluctus et vulnera vasta serebant</div><div class="l">et pecus atque agros adimebant; nam facile ollis</div><div class="l">omnia cedebant armatis nuda et inerma.</div><div class="l">inde minutatim processit ferreus ensis</div><div class="l">versaque in obprobrium species est falcis ahenae,</div><div class="l">et ferro coepere solum proscindere terrae</div><div class="l">exaequataque sunt creperi certamina belli.</div><div class="l">et prius est armatum in equi conscendere costas</div><div class="l">et moderarier hunc frenis dextraque vigere</div><div class="l">quam biiugo curru belli temptare pericla.</div><div class="l">et biiugo prius est quam bis coniungere binos</div><div class="l">et quam falciferos armatum escendere currus.</div><div class="l">inde boves Lucas turrito corpore, tetras,</div><div class="l">anguimanus, belli docuerunt volnera Poeni</div><div class="l">sufferre et magnas Martis turbare catervas.</div><div class="l">sic alid ex alio peperit discordia tristis,</div><div class="l">horribile humanis quod gentibus esset in armis,</div><div class="l">inque dies belli terroribus addidit augmen.</div><span class="">card 1308</span><div class="l">Temptarunt etiam tauros in moenere belli</div><div class="l">expertique sues saevos sunt mittere in hostis.</div><div class="l">et validos partim prae se misere leones</div><div class="l">cum doctoribus armatis saevisque magistris,</div><div class="l">qui moderarier his possent vinclisque tenere,</div><div class="l">ne quiquam, quoniam permixta caede calentes</div><div class="l">turbabant saevi nullo discrimine turmas,</div><div class="l">terrificas capitum quatientis undique cristas,</div><div class="l">nec poterant equites fremitu perterrita equorum</div><div class="l">pectora mulcere et frenis convertere in hostis.</div><div class="l">inritata leae iaciebant corpora saltu</div><div class="l">undique et adversum venientibus ora patebant</div><div class="l">et nec opinantis a tergo deripiebant</div><div class="l">deplexaeque dabant in terram volnere victos,</div><div class="l">morsibus adfixae validis atque unguibus uncis.</div><div class="l">iactabantque suos tauri pedibusque terebant</div><div class="l">et latera ac ventres hauribant supter equorum</div><div class="l">cornibus et terram minitanti mente ruebant.</div><div class="l">et validis socios caedebant dentibus apri</div><div class="l">tela infracta suo tinguentes sanguine saevi</div><div class="l"><span class="strikethrough">in se fracta suo tinguentes sanguine tela,</span></div><div class="l">permixtasque dabant equitum peditumque ruinas.</div><div class="l">nam transversa feros exibant dentis adactus</div><div class="l">iumenta aut pedibus ventos erecta petebant,</div><div class="l">ne quiquam, quoniam ab nervis succisa videres</div><div class="l">concidere atque gravi terram consternere casu.</div><div class="l">si quos ante domi domitos satis esse putabant,</div><div class="l">effervescere cernebant in rebus agundis</div><div class="l">volneribus clamore fuga terrore tumultu,</div><div class="l">nec poterant ullam partem redducere eorum;</div><div class="l">diffugiebat enim varium genus omne ferarum,</div><div class="l">ut nunc saepe boves Lucae ferro male mactae</div><div class="l">diffugiunt, fera facta suis cum multa dedere.</div><div class="l">Sed facere id non tam vincendi spe voluerunt;</div><div class="l">quam dare quod gemerent hostes, ipsique perire,</div><div class="l">qui numero diffidebant armisque vacabant,</div><div class="l">si fuit ut facerent. sed vix adducor ut ante</div><div class="l">non quierint animo praesentire atque videre,</div><div class="l">quam commune malum fieret foedumque, futurum.</div><div class="l">et magis id possis factum contendere in omni</div><div class="l">in variis mundis varia ratione creatis,</div><div class="l">quam certo atque uno terrarum quolibet orbi.</div><span class="">card 1350</span><div class="l">Nexilis ante fuit vestis quam textile tegmen.</div><div class="l">textile post ferrumst, quia ferro tela paratur,</div><div class="l">nec ratione alia possunt tam levia gigni</div><div class="l">insilia ac fusi, radii, scapique sonantes.</div><div class="l">et facere ante viros lanam natura <span class="reg">coegit</span></div><div class="l">quam muliebre genus; nam longe praestat in arte</div><div class="l">et sollertius est multo genus omne virile;</div><div class="l">agricolae donec vitio vertere severi,</div><div class="l">ut muliebribus id manibus concedere vellent</div><div class="l">atque ipsi pariter durum sufferre laborem</div><div class="l">atque opere in duro durarent membra manusque.</div><span class="">card 1361</span><div class="l">At specimen sationis et insitionis origo</div><div class="l">ipsa fuit rerum primum natura creatrix,</div><div class="l">arboribus quoniam bacae glandesque caducae</div><div class="l">tempestiva dabant pullorum examina supter;</div><div class="l">unde etiam libitumst stirpis committere ramis</div><div class="l">et nova defodere in terram virgulta per agros.</div><div class="l">inde aliam atque aliam culturam dulcis agelli</div><div class="l">temptabant fructusque feros mansuescere terra</div><div class="l">cernebant indulgendo blandeque colendo.</div><div class="l">inque dies magis in montem succedere silvas</div><div class="l">cogebant infraque locum concedere cultis,</div><div class="l">prata lacus rivos segetes vinetaque laeta</div><div class="l">collibus et campis ut haberent, atque olearum</div><div class="l">caerula distinguens inter plaga currere posset</div><div class="l">per tumulos et convallis camposque profusa;</div><div class="l">ut nunc esse vides vario distincta lepore</div><div class="l">omnia, quae pomis intersita dulcibus ornant</div><div class="l">arbustisque tenent felicibus opsita circum.</div><span class="">card 1379</span><div class="l">At liquidas avium voces imitarier ore</div><div class="l">ante fuit multo quam levia carmina cantu</div><div class="l">concelebrare homines possent aurisque iuvare.</div><div class="l">et zephyri cava per calamorum sibila primum</div><div class="l">agrestis docuere cavas inflare cicutas.</div><div class="l">inde minutatim dulcis didicere querellas,</div><div class="l">tibia quas fundit digitis pulsata canentum,</div><div class="l">avia per nemora ac silvas saltusque reperta,</div><div class="l">per loca pastorum deserta atque otia dia.</div><div class="l"><span class="strikethrough">sic unum quicquid paulatim protrahit aetas</span></div><div class="l"><span class="strikethrough">in medium ratioque in luminis eruit oras.</span></div><div class="l">haec animos ollis mulcebant atque iuvabant</div><div class="l">cum satiate cibi; nam tum sunt omnia cordi.</div><div class="l">saepe itaque inter se prostrati in gramine molli</div><div class="l">propter aquae rivom sub ramis arboris altae.</div><div class="l">non magnis opibus iucunde corpora habebant,</div><div class="l">praesertim cum tempestas ridebat et anni</div><div class="l">tempora pingebant viridantis floribus herbas.</div><div class="l">tum ioca, tum sermo, tum dulces esse cachinni</div><div class="l">consuerant; agrestis enim tum musa vigebat.</div><div class="l">tum caput atque umeros plexis redimire coronis</div><div class="l">floribus et foliis lascivia laeta movebat,</div><div class="l">atque extra numerum procedere membra moventes</div><div class="l">duriter et duro terram pede pellere matrem;</div><div class="l">unde oriebantur risus dulcesque cachinni,</div><div class="l">omnia quod nova tum magis haec et mira vigebant.</div><div class="l">et vigilantibus hinc aderant solacia somno</div><div class="l">ducere multimodis voces et flectere cantus</div><div class="l">et supera calamos unco percurrere labro;</div><div class="l">unde etiam vigiles nunc haec accepta tuentur.</div><div class="l">et numerum servare genus didicere, neque hilo</div><div class="l">maiore interea capiunt dulcedine fructum</div><div class="l">quam silvestre genus capiebat terrigenarum.</div><div class="l">nam quod adest praesto, nisi quid cognovimus ante</div><div class="l">suavius, in primis placet et pollere videtur,</div><div class="l">posteriorque fere melior res illa reperta</div><div class="l">perdit et immutat sensus ad pristina quaeque.</div><span class="">card 1416</span><div class="l">sic odium coepit glandis, sic illa relicta</div><div class="l">strata cubilia sunt herbis et frondibus aucta.</div><div class="l">pellis item cecidit vestis contempta ferina;</div><div class="l">quam reor invidia tali tunc esse repertam,</div><div class="l">ut letum insidiis qui gessit primus obiret,</div><div class="l">et tamen inter eos distractam sanguine multo</div><div class="l">disperiise neque in fructum convertere quisse.</div><div class="l">tunc igitur pelles, nunc aurum et purpura curis</div><div class="l">exercent hominum vitam belloque fatigant;</div><div class="l">quo magis in nobis, ut opinor, culpa resedit.</div><div class="l">frigus enim nudos sine pellibus excruciabat</div><div class="l">terrigenas; at nos nil laedit veste carere</div><div class="l">purpurea atque auro signisque ingentibus apta,</div><div class="l">dum plebeia tamen sit, quae defendere possit.</div><div class="l">Ergo hominum genus in cassum frustraque laborat</div><div class="l">semper et <span class="strikethrough">in</span> curis consumit inanibus aevom,</div><div class="l">ni mirum quia non cognovit quae sit habendi</div><div class="l">finis et omnino quoad crescat vera voluptas;</div><div class="l">idque minutatim vitam provexit in altum</div><div class="l">et belli magnos commovit funditus aestus.</div><span class="">card 1436</span><div class="l">at vigiles mundi magnum versatile templum</div><div class="l">sol et luna suo lustrantes lumine circum</div><div class="l">perdocuere homines annorum tempora verti</div><div class="l">et certa ratione geri rem atque ordine certo.</div><div class="l">Iam validis saepti degebant turribus aevom,</div><div class="l">et divisa colebatur discretaque tellus,</div><div class="l">tum mare velivolis florebat navibus ponti,</div><div class="l">auxilia ac socios iam pacto foedere habebant,</div><div class="l">carminibus cum res gestas coepere <span class="reg">poetae</span></div><div class="l">tradere; nec multo prius sunt elementa reperta.</div><div class="l">propterea quid sit prius actum respicere aetas</div><div class="l">nostra nequit, nisi qua ratio vestigia monstrat.</div><div class="l">Navigia atque agri culturas moenia leges</div><div class="l">arma vias vestes <span class="strikethrough">et</span> cetera de genere horum,</div><div class="l">praemia, delicias quoque vitae funditus omnis,</div><div class="l">carmina, picturas et daedala signa polita</div><div class="l">usus et impigrae simul experientia mentis</div><div class="l">paulatim docuit pedetemptim progredientis.</div><div class="l">sic unum quicquid paulatim protrahit aetas</div><div class="l">in medium ratioque in luminis erigit oras;</div><div class="l">namque alid ex alio clarescere corde videbant,</div><div class="l">artibus ad summum donec venere cacumen.</div></div><div class="textpart" id="index.xml-body.1_div.1_div.6"><h3><span class="headingNumber">1.6. </span><span class="head">Liber Sextus</span></h3><span class="">card 1</span><div class="l">Primae frugiparos fetus mortalibus aegris</div><div class="l">dididerunt quondam praeclaro nomine Athenae</div><div class="l">et recreaverunt vitam legesque rogarunt</div><div class="l">et primae dederunt solacia dulcia vitae,</div><div class="l">cum genuere virum tali cum corde repertum,</div><div class="l">omnia veridico qui quondam ex ore profudit;</div><div class="l">cuius et extincti propter divina reperta</div><div class="l">divolgata vetus iam ad caelum gloria fertur.</div><div class="l">nam cum vidit hic ad victum quae flagitat usus</div><div class="l">omnia iam ferme mortalibus esse parata</div><div class="l">et, pro quam possent, vitam consistere tutam,</div><div class="l">divitiis homines et honore et laude potentis</div><div class="l">affluere atque bona gnatorum excellere fama,</div><div class="l">nec minus esse domi cuiquam tamen anxia cordi,</div><div class="l">atque animi ingratis vitam vexare sine ulla</div><div class="l">pausa atque infestis cogi saevire querellis,</div><div class="l">intellegit ibi vitium vas efficere ipsum</div><div class="l">omniaque illius vitio corrumpier intus,</div><div class="l">quae conlata foris et commoda cumque venirent;</div><div class="l">partim quod fluxum pertusumque esse videbat,</div><div class="l">ut nulla posset ratione explerier umquam,</div><div class="l">partim quod taetro quasi conspurcare sapore</div><div class="l">omnia cernebat, quae cumque receperat, intus.</div><div class="l">veridicis igitur purgavit pectora dictis</div><div class="l">et finem statuit cuppedinis atque timoris</div><div class="l">exposuitque bonum summum, quo tendimus omnes,</div><div class="l">quid foret, atque viam monstravit, tramite parvo</div><div class="l">qua possemus ad id recto contendere cursu,</div><div class="l">quidve mali foret in rebus mortalibus passim,</div><div class="l">quod fieret naturali varieque volaret</div><div class="l">seu casu seu vi, quod sic natura parasset,</div><div class="l">et quibus e portis occurri cuique deceret,</div><div class="l">et genus humanum frustra plerumque probavit</div><div class="l">volvere curarum tristis in pectore fluctus.</div><div class="l">nam vel uti pueri trepidant atque omnia caecis</div><div class="l">in tenebris metuunt, sic nos in luce timemus</div><div class="l">inter dum, nihilo quae sunt metuenda magis quam</div><div class="l">quae pueri in tenebris pavitant finguntque futura.</div><div class="l">hunc igitur terrorem animi tenebrasque necessest</div><div class="l">non radii solis nec lucida tela diei</div><div class="l">discutiant, sed naturae species ratioque.</div><div class="l">quo magis inceptum pergam pertexere dictis.</div><span class="">card 43</span><div class="l">Et quoniam docui mundi mortalia templa</div><div class="l">esse <span class="strikethrough">et</span> nativo consistere corpore caelum,</div><div class="l">et quae cumque in eo fiunt fierique necessest</div><div class="l">pleraque dissolui, qui restant percipe porro,</div><div class="l">quandoquidem semel insignem conscendere currum</div><div class="l"><span class="gap"> [...]</span></div><div class="l">tu mihi supremae praescripta ad candida callis</div><div class="l">currenti spatium praemonstra, callida musa</div><div class="l">Calliope, requies hominum divomque voluptas,</div><div class="l">te duce ut insigni capiam cum laude coronam.</div><div class="l"><span class="gap"> [...]</span></div><div class="l">ventorum existant, placentur <span class="strikethrough">ut</span> omnia rursum</div><div class="l"><span class="gap"> [...]</span></div><div class="l">quae fuerint, sint placato conversa furore.</div><div class="l">cetera quae fieri in terris caeloque tuentur</div><div class="l">mortales, pavidis cum pendent mentibus saepe</div><div class="l">et faciunt animos humilis formidine divom</div><div class="l">depressosque premunt ad terram propterea quod</div><div class="l">ignorantia causarum conferre deorum</div><div class="l">cogit ad imperium res et concedere regnum.</div><div class="l"><span class="strikethrough">quorum operum causas nulla ratione videre</span></div><div class="l"><span class="strikethrough">possunt ac fieri divino numine rentur.</span></div><div class="l">nam bene qui didicere deos securum agere aevom,</div><div class="l">si tamen interea mirantur qua ratione</div><div class="l">quaeque geri possint, praesertim rebus in illis</div><div class="l">quae supera caput aetheriis cernuntur in oris,</div><div class="l">rursus in antiquas referuntur religionis</div><div class="l">et dominos acris adsciscunt, omnia posse</div><div class="l">quos miseri credunt, ignari quid queat esse,</div><div class="l">quid nequeat, finita potestas denique cuique</div><div class="l">qua nam sit ratione atque alte terminus haerens;</div><div class="l">quo magis errantes caeca ratione feruntur.</div><div class="l">quae nisi respuis ex animo longeque remittis</div><div class="l">dis indigna putare alienaque pacis eorum,</div><div class="l">delibata deum per te tibi numina sancta</div><div class="l">saepe oberunt; non quo violari summa deum vis</div><div class="l">possit, ut ex ira poenas petere inbibat acris,</div><div class="l">sed quia tute tibi placida cum pace quietos</div><div class="l">constitues magnos irarum volvere fluctus,</div><div class="l">nec delubra deum placido cum pectore adibis,</div><div class="l">nec de corpore quae sancto simulacra feruntur</div><div class="l">in mentes hominum divinae nuntia formae,</div><div class="l">suscipere haec animi tranquilla pace valebis.</div><div class="l">inde videre licet qualis iam vita sequatur.</div><div class="l">quam quidem ut a nobis ratio verissima longe</div><div class="l">reiciat, quamquam sunt a me multa profecta,</div><div class="l">multa tamen restant et sunt ornanda politis</div><div class="l">versibus; est ratio caeli<span class="add">⟨QUE igni⟩</span>sque tenenda,</div><div class="l">sunt tempestates et fulmina clara canenda,</div><div class="l">quid faciant et qua de causa cumque ferantur;</div><div class="l">ne trepides caeli divisis partibus amens,</div><div class="l">unde volans ignis pervenerit aut in utram se</div><div class="l">verterit hinc partim, quo pacto per loca saepta</div><div class="l">insinuarit, et hinc dominatus ut extulerit se.</div><div class="l"><span class="strikethrough">quorum operum causas nulla ratione videre</span></div><div class="l"><span class="strikethrough">possunt ac fieri divino numine rentur.</span></div><span class="">card 96</span><div class="l">Principio tonitru quatiuntur caerula caeli</div><div class="l">propterea quia concurrunt sublime volantes</div><div class="l">aetheriae nubes contra pugnantibus ventis.</div><div class="l">nec fit enim sonitus caeli de parte serena,</div><div class="l">verum ubi cumque magis denso sunt agmine nubes,</div><div class="l">tam magis hinc magno fremitus fit murmure saepe.</div><div class="l">praeterea neque tam condenso corpore nubes</div><div class="l">esse queunt quam sunt lapides ac ligna, neque autem</div><div class="l">tam tenues quam sunt nebulae fumique volantes;</div><div class="l">nam cadere aut bruto deberent pondere pressae</div><div class="l">ut lapides, aut ut fumus constare nequirent</div><div class="l">nec cohibere nives gelidas et grandinis imbris.</div><div class="l">Dant etiam sonitum patuli super aequora mundi,</div><div class="l">carbasus ut quondam magnis intenta theatris</div><div class="l">dat crepitum malos inter iactata trabesque,</div><div class="l">inter dum perscissa furit petulantibus auris</div><div class="l">et fragilis <span class="strikethrough">sonitus</span> chartarum commeditatur;</div><div class="l">id quoque enim genus in tonitru cognoscere possis,</div><div class="l">aut ubi suspensam vestem chartasque volantis</div><div class="l">verberibus venti versant planguntque per auras.</div><div class="l">fit quoque enim inter dum <span class="strikethrough">ut</span> non tam concurrere nubes</div><div class="l">frontibus adversis possint quam de latere ire</div><div class="l">diverso motu radentes corpora tractim,</div><div class="l">aridus unde auris terget sonus ille diuque</div><div class="l">ducitur, exierunt donec regionibus artis.</div><span class="">card 121</span><div class="l">Hoc etiam pacto tonitru concussa videntur</div><div class="l">omnia saepe gravi tremere et divolsa repente</div><div class="l">maxima dissiluisse capacis moenia mundi,</div><div class="l">cum subito validi venti conlecta procella</div><div class="l">nubibus intorsit sese conclusaque ibidem</div><div class="l">turbine versanti magis ac magis undique nubem</div><div class="l">cogit uti fiat spisso cava corpore circum,</div><div class="l">post ubi conminuit vis eius et impetus acer,</div><div class="l">tum perterricrepo sonitu dat scissa fragorem.</div><div class="l">nec mirum, cum plena animae vensicula parva</div><div class="l">saepe haud dat parvum sonitum displosa repente.</div><div class="l">Est etiam ratio, cum venti nubila perflant,</div><div class="l">ut sonitus faciant; etenim ramosa videmus</div><div class="l">nubila saepe modis multis atque aspera ferri;</div><div class="l">scilicet ut, crebram silvam cum flamina cauri</div><div class="l">perflant, dant sonitum frondes ramique fragorem.</div><div class="l">Fit quoque ut inter dum validi vis incita venti</div><div class="l">perscindat nubem perfringens impete recto;</div><div class="l">nam quid possit ibi flatus manifesta docet res,</div><div class="l">hic, ubi lenior est, in terra cum tamen alta</div><div class="l">arbusta evolvens radicibus haurit ab imis.</div><div class="l">sunt etiam fluctus per nubila, qui quasi murmur</div><div class="l">dant in frangendo graviter; quod item fit in altis</div><div class="l">fluminibus magnoque mari, cum frangitur aestus.</div><div class="l">Fit quoque, ubi e nubi in nubem vis incidit ardens</div><div class="l">fulminis; haec multo si forte umore recepit</div><div class="l">ignem, continuo magno clamore trucidat;</div><div class="l">ut calidis candens ferrum e fornacibus olim</div><div class="l">stridit, ubi in gelidum propter demersimus imbrem.</div><div class="l">Aridior porro si nubes accipit ignem,</div><div class="l">uritur ingenti sonitu succensa repente,</div><div class="l">lauricomos ut si per montis flamma vagetur</div><div class="l">turbine ventorum comburens impete magno;</div><div class="l">nec res ulla magis quam Phoebi Delphica laurus</div><div class="l">terribili sonitu flamma crepitante crematur.</div><div class="l">Denique saepe geli multus fragor atque ruina</div><div class="l">grandinis in magnis sonitum dat nubibus alte;</div><div class="l">ventus enim cum confercit, franguntur in artum</div><div class="l">concreti montes nimborum et grandine mixti.</div><span class="">card 160</span><div class="l">Fulgit item, nubes ignis cum semina multa</div><div class="l">excussere suo concursu, ceu lapidem si</div><div class="l">percutiat lapis aut ferrum; nam tum quoque lumen</div><div class="l">exilit et claras scintillas dissipat ignis.</div><div class="l">sed tonitrum fit uti post auribus accipiamus,</div><div class="l">fulgere quam cernant oculi, quia semper ad auris</div><div class="l">tardius adveniunt quam visum quae moveant res.</div><div class="l">id licet hinc etiam cognoscere: caedere si quem</div><div class="l">ancipiti videas ferro procul arboris auctum,</div><div class="l">ante fit ut cernas ictum quam plaga per auris</div><div class="l">det sonitum; sic fulgorem quoque cernimus ante</div><div class="l">quam tonitrum accipimus, pariter qui mittitur igni</div><div class="l">e simili causa, concursu natus eodem.</div><span class="">card 173</span><div class="l">Hoc etiam pacto volucri loca lumine tingunt</div><div class="l">nubes et tremulo tempestas impete fulgit.</div><div class="l">ventus ubi invasit nubem et versatus ibidem</div><div class="l">fecit ut ante cavam docui spissescere nubem,</div><div class="l">mobilitate sua fervescit; ut omnia motu</div><div class="l">percalefacta vides ardescere, plumbea vero</div><div class="l">glans etiam longo cursu volvenda liquescit.</div><div class="l">ergo fervidus hic nubem cum perscidit atram,</div><div class="l">dissipat ardoris quasi per vim expressa repente</div><div class="l">semina, quae faciunt nictantia fulgura flammae;</div><div class="l">inde sonus sequitur, qui tardius adlicit auris</div><div class="l">quam quae perveniunt oculorum ad lumina nostra.</div><div class="l">scilicet hoc densis fit nubibus et simul alte</div><div class="l">extructis aliis alias super impete miro.</div><div class="l">ne tibi sit frudi quod nos inferne videmus</div><div class="l">quam sint lata magis quam sursum extructa quid extent.</div><div class="l">contemplator enim, cum montibus adsimulata</div><div class="l">nubila portabunt venti transversa per auras,</div><div class="l">aut ubi per magnos montis cumulata videbis</div><div class="l">insuper esse aliis alia atque urguere superna</div><div class="l">in statione locata sepultis undique ventis;</div><div class="l">tum poteris magnas moles cognoscere eorum</div><div class="l">speluncasque vel ut saxis pendentibus structas</div><div class="l">cernere, quas venti cum tempestate coorta</div><div class="l">conplerunt, magno indignantur murmure clausi</div><div class="l">nubibus in caveisque ferarum more minantur,</div><div class="l">nunc hinc nunc illinc fremitus per nubila mittunt,</div><div class="l">quaerentesque viam circum versantur et ignis</div><div class="l">semina convolvunt <span class="strikethrough">e</span> nubibus atque ita cogunt</div><div class="l">multa rotantque cavis flammam fornacibus intus,</div><div class="l">donec divolsa fulserunt nube corusci.</div><span class="">card 204</span><div class="l">Hac etiam fit uti de causa mobilis ille</div><div class="l">devolet in terram liquidi color aureus ignis,</div><div class="l">semina quod nubes ipsas permulta necessust</div><div class="l">ignis habere; etenim cum sunt umore sine ullo,</div><div class="l">flammeus <span class="strikethrough">est</span> plerumque colos et splendidus ollis.</div><div class="l">quippe etenim solis de lumine multa necessest</div><div class="l">concipere, ut merito rubeant ignesque profundant.</div><div class="l">hasce igitur cum ventus agens contrusit in unum</div><div class="l">compressitque locum cogens, expressa profundunt</div><div class="l">semina, quae faciunt flammae fulgere colores.</div><div class="l">Fulgit item, cum rarescunt quoque nubila caeli;</div><div class="l">nam cum ventus eas leviter diducit euntis</div><div class="l">dissoluitque, cadant ingratius illa necessest</div><div class="l">semina quae faciunt fulgorem. tum sine taetro</div><div class="l">terrore atque sonis fulgit nulloque tumultu.</div><span class="">card 219</span><div class="l">Quod superest, <span class="strikethrough">quali</span> natura praedita constent</div><div class="l">fulmina, declarant ictus et inusta vaporis</div><div class="l">signa notaeque gravis halantis sulpuris auras;</div><div class="l">ignis enim sunt haec non venti signa neque imbris.</div><div class="l">praeterea saepe accendunt quoque tecta domorum</div><div class="l">et celeri flamma dominantur in aedibus ipsis.</div><div class="l">hunc tibi subtilem cum primis ignibus ignem</div><div class="l">constituit natura minutis mobilibusque</div><div class="l">corporibus, cui nil omnino obsistere possit.</div><div class="l">transit enim validum fulmen per saepta domorum</div><div class="l">clamor ut ac voces, transit per saxa, per aera</div><div class="l">et liquidum puncto facit aes in tempore et aurum.</div><div class="l">curat item vasis integris vina repente</div><div class="l">diffugiant, quia ni mirum facile omnia circum</div><div class="l">conlaxat rareque facit lateramina vasis</div><div class="l">adveniens calor eius et insinuatus in ipsum</div><div class="l">mobiliter soluens differt primordia vini.</div><div class="l">quod solis vapor aetatem non posse videtur</div><div class="l">efficere usque adeo pollens fervore corusco.</div><div class="l">tanto mobilior vis et dominantior haec est.</div><div class="l">Nunc ea quo pacto gignantur et impete tanto</div><div class="l">fiant ut possint ictu discludere turris,</div><div class="l">disturbare domos, avellere tigna trabesque</div><div class="l">et monimenta virum commoliri atque ciere,</div><div class="l">exanimare homines, pecudes prosternere passim,</div><div class="l">cetera de genere hoc qua vi facere omnia possint,</div><div class="l">expediam neque <span class="strikethrough">te</span> in promissis plura morabor.</div><span class="">card 246</span><div class="l">Fulmina gignier e crassis alteque putandumst</div><div class="l">nubibus extructis; nam caelo nulla sereno</div><div class="l">nec leviter densis mittuntur nubibus umquam.</div><div class="l">nam dubio procul hoc fieri manifesta docet res;</div><div class="l">quod tunc per totum concrescunt <span class="reg">aeera</span> nubes,</div><div class="l">undique uti tenebras omnis Acherunta reamur</div><div class="l">liquisse et magnas caeli complesse cavernas,</div><div class="l"><span class="reg">aeusque</span> adeo tetra nimborum nocte coorta</div><div class="l">inpendent atrae formidinis ora superne,<span class="reg">ae</span></div><div class="l">cum commoliri tempestas fulmina coeptat.</div><div class="l">praeterea persaepe niger quoque per mare nimbus,</div><div class="l">ut picis e caelo demissum flumen, in undas</div><div class="l">sic cadit effertus tenebris procul et trahit atram</div><div class="l">fulminibus gravidam tempestatem atque procellis,</div><div class="l">ignibus ac ventis cum primis ipse repletus,</div><div class="l">in terra quoque ut horrescant ac tecta requirant.</div><div class="l">sic igitur supera nostrum caput esse putandumst</div><div class="l">tempestatem altam; neque enim caligine tanta</div><div class="l">obruerent terras, nisi inaedificata superne</div><div class="l">multa forent multis exempto nubila sole;</div><div class="l">nec tanto possent venientes opprimere imbri,</div><div class="l">flumina abundare ut facerent camposque natare,</div><div class="l">si non extructis foret alte nubibus aether.</div><div class="l">hic igitur ventis atque ignibus omnia plena</div><div class="l">sunt; ideo passim fremitus et fulgura fiunt.</div><div class="l">quippe etenim supra docui permulta vaporis</div><div class="l">semina habere cavas nubes et multa necessest</div><div class="l">concipere ex solis radiis ardoreque eorum.</div><div class="l">hoc ubi ventus eas idem qui cogit in unum</div><div class="l">forte locum quemvis, expressit multa vaporis</div><div class="l">semina seque simul cum eo commiscuit igni,</div><div class="l">insinuatus ibi vortex versatur in arto</div><div class="l">et calidis acuit fulmen fornacibus intus;</div><div class="l">nam duplici ratione accenditur: ipse sua cum</div><div class="l">mobilitate calescit et e contagibus ignis.</div><div class="l">inde ubi percaluit venti vis <span class="strikethrough">et</span> gravis ignis</div><div class="l">impetus incessit, maturum tum quasi fulmen</div><div class="l">perscindit subito nubem ferturque coruscis</div><div class="l">omnia luminibus lustrans loca percitus ardor.</div><div class="l">quem gravis insequitur sonitus, displosa repente</div><div class="l">opprimere ut caeli videantur templa superne.</div><div class="l">inde tremor terras graviter pertemptat et altum</div><div class="l">murmura percurrunt caelum; nam tota fere tum</div><div class="l">tempestas concussa tremit fremitusque moventur.</div><div class="l">quo de concussu sequitur gravis imber et uber,</div><div class="l">omnis uti videatur in imbrem vertier aether</div><div class="l">atque ita praecipitans ad diluviem revocare;</div><div class="l">tantus discidio nubis ventique procella</div><div class="l">mittitur, ardenti sonitus cum provolat ictu.</div><span class="">card 295</span><div class="l">Est etiam cum vis extrinsecus incita venti</div><div class="l">incidit in validam maturo culmine nubem;</div><div class="l">quam cum perscidit, extemplo cadit igneus ille</div><div class="l">vertex, quem patrio vocitamus nomine fulmen.</div><div class="l">hoc fit idem in partis alias, quo cumque tulit vis.</div><div class="l">Fit quoque ut inter dum venti vis missa sine igni</div><div class="l">igniscat tamen in spatio longoque meatu,</div><div class="l">dum venit amittens in cursu corpora quaedam</div><div class="l">grandia, quae nequeunt pariter penetrare per auras,</div><div class="l">atque alia ex ipso conradens <span class="reg">aeere</span> portat</div><div class="l">parvola, quae faciunt ignem commixta volando;</div><div class="l">non alia longe ratione ac plumbea saepe</div><div class="l">fervida fit glans in cursu, cum multa rigoris</div><div class="l">corpora dimittens ignem concepit in auris.</div><div class="l">Fit quoque ut ipsius plagae vis excitet ignem,</div><div class="l">frigida cum venti pepulit vis missa sine igni,</div><div class="l">ni mirum quia, cum vehementi perculit ictu,</div><div class="l">confluere ex ipso possunt elementa vaporis</div><div class="l">et simul ex illa quae tum res excipit ictum;</div><div class="l">ut, lapidem ferro cum caedimus, evolat ignis,</div><div class="l">nec, quod frigida vis ferrist, hoc setius illi</div><div class="l">semina concurrunt calidi fulgoris ad ictum.</div><div class="l">sic igitur quoque res accendi fulmine debet,</div><div class="l">opportuna fuit si forte et idonea flammis.</div><div class="l">nec temere omnino plane vis frigida venti</div><div class="l">esse potest, ea quae tanta vi missa supernest,</div><div class="l">quin, prius in cursu si non accenditur igni,</div><div class="l">at tepefacta tamen veniat commixta calore.</div><span class="">card 323</span><div class="l">Mobilitas autem fit fulminis et gravis ictus</div><div class="l">et celeri ferme percurrunt fulmina lapsu,</div><div class="l">nubibus ipsa quod omnino prius incita se vis</div><div class="l">colligit et magnum conamen sumit eundi,</div><div class="l">inde ubi non potuit nubes capere inpetis auctum,</div><div class="l">exprimitur vis atque ideo volat impete miro,</div><div class="l">ut validis quae de tormentis missa feruntur.</div><div class="l">Adde quod e parvis et levibus est elementis,</div><div class="l">nec facilest tali naturae obsistere quicquam;</div><div class="l">inter enim fugit ac penetrat per rara viarum,</div><div class="l">non igitur multis offensibus in remorando</div><div class="l">haesitat, hanc ob rem celeri volat impete labens.</div><div class="l">Deinde, quod omnino natura pondera deorsum</div><div class="l">omnia nituntur, cum plagast addita vero,</div><div class="l">mobilitas duplicatur et impetus ille gravescit,</div><div class="l">ut vehementius et citius quae cumque morantur</div><div class="l">obvia discutiat plagis itinerque sequatur.</div><div class="l">Denique quod longo venit impete, sumere debet</div><div class="l">mobilitatem etiam atque etiam, quae crescit eundo</div><div class="l">et validas auget viris et roborat ictum;</div><div class="l">nam facit ut quae sint illius semina cumque</div><div class="l">e regione locum quasi in unum cuncta ferantur,</div><div class="l">omnia coniciens in eum volventia cursum.</div><div class="l">Forsitan ex ipso veniens trahat <span class="reg">aeere</span> quaedam</div><div class="l">corpora, quae plagis incendunt mobilitatem.</div><div class="l">incolumisque venit per res atque integra transit</div><div class="l">multa, foraminibus liquidus quia transviat ignis.</div><div class="l">multaque perfringit, cum corpora fulminis ipsa</div><div class="l">corporibus rerum inciderunt, qua texta tenentur.</div><div class="l">dissoluit porro facile aes aurumque repente</div><div class="l">conferve facit, e parvis quia facta minute</div><div class="l">corporibus vis est et levibus ex elementis,</div><div class="l">quae facile insinuantur et insinuata repente</div><div class="l">dissoluont nodos omnis et vincla relaxant.</div><span class="">card 357</span><div class="l">Autumnoque magis stellis fulgentibus alta</div><div class="l">concutitur caeli domus undique totaque tellus,</div><div class="l">et cum tempora se veris florentia pandunt.</div><div class="l">frigore enim desunt ignes ventique calore</div><div class="l">deficiunt neque sunt tam denso corpore nubes.</div><div class="l">interutrasque igitur cum caeli tempora constant,</div><div class="l">tum variae causae concurrunt fulminis omnes.</div><div class="l">nam fretus ipse anni permiscet frigus <span class="strikethrough">ad</span> aestum.</div><div class="l">quorum utrumque opus est fabricanda ad fulmina nubi,</div><div class="l">ut discordia <span class="strikethrough">sit</span> rerum magnoque tumultu</div><div class="l">ignibus et ventis furibundus fluctuet <span class="reg">aeer</span>.</div><div class="l">prima caloris enim pars est postrema rigoris;</div><div class="l">tempus id est vernum; quare pugnare necessest</div><div class="l">dissimilis <span class="strikethrough">res</span> inter se turbareque mixtas.</div><div class="l">et calor extremus primo cum frigore mixtus</div><div class="l">volvitur, autumni quod fertur nomine tempus,</div><div class="l">hic quoque confligunt hiemes aestatibus acres.</div><div class="l">propterea <span class="strikethrough">freta</span> sunt haec anni nominitanda,</div><div class="l">nec mirumst, in eo si tempore plurima fiunt</div><div class="l">fulmina tempestasque cietur turbida caelo,</div><div class="l">ancipiti quoniam bello turbatur utrimque,</div><div class="l">hinc flammis, illinc ventis umoreque mixto.</div><span class="">card 379</span><div class="l">Hoc est igniferi naturam fulminis ipsam</div><div class="l">perspicere et qua vi faciat rem quamque videre,</div><div class="l">non Tyrrhena retro volventem carmina frustra</div><div class="l">indicia occultae divum perquirere mentis,</div><div class="l">unde volans ignis pervenerit aut in utram se</div><div class="l">verterit hinc partim, quo pacto per loca saepta</div><div class="l">insinuarit, et hinc dominatus ut extulerit se,</div><div class="l">quidve nocere queat de caelo fulminis ictus.</div><div class="l">quod si Iuppiter atque alii fulgentia divi</div><div class="l">terrifico quatiunt sonitu caelestia templa</div><div class="l">et iaciunt ignem quo cuiquest cumque voluntas,</div><div class="l">cur quibus incautum scelus aversabile cumquest</div><div class="l">non faciunt icti flammas ut fulguris halent</div><div class="l">pectore perfixo, documen mortalibus acre,</div><div class="l">et potius nulla sibi turpi conscius in re</div><div class="l">volvitur in flammis innoxius inque peditur</div><div class="l">turbine caelesti subito correptus et igni?</div><div class="l">cur etiam loca sola petunt frustraque laborant?</div><div class="l">an tum bracchia consuescunt firmantque lacertos?</div><div class="l">in terraque patris cur telum perpetiuntur</div><div class="l">optundi? cur ipse sinit neque parcit in hostis?</div><div class="l">denique cur numquam caelo iacit undique puro</div><div class="l">Iuppiter in terras fulmen sonitusque profundit?</div><div class="l">an simul ac nubes successere, ipse in eas tum</div><div class="l">descendit, prope ut hinc teli determinet ictus?</div><div class="l">in mare qua porro mittit ratione? quid undas</div><div class="l">arguit et liquidam molem camposque natantis?</div><div class="l">praeterea si vult caveamus fulminis ictum,</div><div class="l">cur dubitat facere ut possimus cernere missum?</div><div class="l">si nec opinantis autem volt opprimere igni,</div><div class="l">cur tonat ex illa parte, ut vitare queamus,</div><div class="l">cur tenebras ante et fremitus et murmura concit?</div><div class="l">et simul in multas partis qui credere possis</div><div class="l">mittere? an hoc ausis numquam contendere factum,</div><div class="l">ut fierent ictus uno sub tempore plures?</div><div class="l">at saepest numero factum fierique necessest,</div><div class="l">ut pluere in multis regionibus et cadere imbris,</div><div class="l">fulmina sic uno fieri sub tempore multa.</div><div class="l">postremo cur sancta deum delubra suasque</div><div class="l">discutit infesto praeclaras fulmine sedes</div><div class="l">et bene facta deum frangit simulacra suisque</div><div class="l">demit imaginibus violento volnere honorem?</div><div class="l">altaque cur plerumque petit loca plurimaque eius</div><div class="l">montibus in summis vestigia cernimus ignis?</div><span class="">card 423</span><div class="l">Quod super est, facilest ex his cognoscere rebus,</div><div class="l">presteras Graii quos ab re nominitarunt,</div><div class="l">in mare qua missi veniant ratione superne.</div><div class="l">nam fit ut inter dum tam quam demissa columna</div><div class="l">in mare de caelo descendat, quam freta circum</div><div class="l">fervescunt graviter spirantibus incita flabris,</div><div class="l">et quae cumque in eo tum sint deprensa tumultu</div><div class="l">navigia in summum veniant vexata periclum.</div><div class="l">hoc fit ubi inter dum non quit vis incita venti</div><div class="l">rumpere quam coepit nubem, sed deprimit, ut sit</div><div class="l">in mare de caelo tam quam demissa columna,</div><div class="l">paulatim, quasi quid pugno bracchique superne</div><div class="l">coniectu trudatur et extendatur in undas;</div><div class="l">quam cum discidit, hinc prorumpitur in mare venti</div><div class="l">vis et fervorem mirum concinnat in undis;</div><div class="l">versabundus enim turbo descendit et illam</div><div class="l">deducit pariter lento cum corpore nubem;</div><div class="l">quam simul ac gravidam detrusit ad aequora ponti,</div><div class="l">ille in aquam subito totum se inmittit et omne</div><div class="l">excitat ingenti sonitu mare fervere cogens.</div><span class="">card 443</span><div class="l">Fit quoque ut involvat venti se nubibus ipse</div><div class="l">vertex conradens ex <span class="reg">aeere</span> semina nubis</div><div class="l">et quasi demissum caelo prestera imitetur;</div><div class="l">hic ubi se in terras demisit dissoluitque,</div><div class="l">turbinis immanem vim provomit atque procellae.</div><div class="l">sed quia fit raro omnino montisque necessest</div><div class="l">officere in terris, apparet crebrius idem</div><div class="l">prospectu maris in magno caeloque patenti.</div><div class="l">Nubila concrescunt, ubi corpora multa volando</div><div class="l">hoc super in caeli spatio coiere repente</div><div class="l">asperiora, modis quae possint indupedita</div><div class="l">exiguis tamen inter se compressa teneri.</div><div class="l">haec faciunt primum parvas consistere nubes;</div><div class="l">inde ea comprendunt inter se conque gregantur</div><div class="l">et coniungendo crescunt ventisque feruntur</div><div class="l">usque adeo donec tempestas saeva coortast.</div><div class="l">Fit quoque uti montis vicina cacumina caelo</div><div class="l">quam sint quoque magis, tanto magis edita fument</div><div class="l">adsidue fulvae nubis caligine crassa</div><div class="l">propterea quia, cum consistunt nubila primum,</div><div class="l">ante videre oculi quam possint tenvia, venti</div><div class="l">portantes cogunt ad summa cacumina montis;</div><div class="l">hic demum fit uti turba maiore coorta</div><div class="l">et condensa queant apparere et simul ipso</div><div class="l">vertice de montis videantur surgere in aethram.</div><div class="l">nam loca declarat sursum ventosa patere</div><div class="l">res ipsa et sensus, montis cum ascendimus altos.</div><span class="">card 470</span><div class="l">Praeterea permulta mari quoque tollere toto</div><div class="l">corpora naturam declarant litore vestis</div><div class="l">suspensae, cum concipiunt umoris adhaesum.</div><div class="l">quo magis ad nubis augendas multa videntur</div><div class="l">posse quoque e salso consurgere momine ponti;</div><div class="l">nam ratio consanguineast umoribus omnis.</div><div class="l">Praeterea fluviis ex omnibus et simul ipsa</div><div class="l">surgere de terra nebulas aestumque videmus,</div><div class="l">quae vel ut halitus hinc ita sursum expressa feruntur</div><div class="l">suffunduntque sua caelum caligine et altas</div><div class="l">sufficiunt nubis paulatim conveniundo;</div><div class="l">urget enim quoque signiferi super aetheris aestus</div><div class="l">et quasi densendo subtexit caerula nimbis.</div><div class="l">Fit quoque ut hunc veniant in caelum extrinsecus illa</div><div class="l">corpora quae faciunt nubis nimbosque volantis;</div><div class="l">innumerabilem enim numerum summamque profundi</div><div class="l">esse infinitam docui, quantaque volarent</div><div class="l">corpora mobilitate ostendi quamque repente</div><div class="l">immemorabile <span class="strikethrough">per</span> spatium transire solerent.</div><div class="l">haut igitur mirumst, si parvo tempore saepe</div><div class="l">tam magnis ventis tempestas atque tenebrae</div><div class="l">coperiant maria ac terras inpensa superne,</div><div class="l">undique quandoquidem per caulas aetheris omnis</div><div class="l">et quasi per magni circum spiracula mundi</div><div class="l">exitus introitusque elementis redditus extat.</div><span class="">card 495</span><div class="l">Nunc age, quo pacto pluvius concrescat in altis</div><div class="l">nubibus umor et in terras demissus ut imber</div><div class="l">decidat, expediam. primum iam semina aquai</div><div class="l">multa simul vincam consurgere nubibus ipsis</div><div class="l">omnibus ex rebus pariterque ita crescere utrumque</div><div class="l">et nubis et aquam, quae cumque in nubibus extat,</div><div class="l">ut pariter nobis corpus cum sanguine crescit,</div><div class="l">sudor item atque umor qui cumque est denique membris.</div><div class="l">concipiunt etiam multum quoque saepe marinum</div><div class="l">umorem, vel uti pendentia vellera lanae,</div><div class="l">cum supera magnum mare venti nubila portant.</div><div class="l">consimili ratione ex omnibus amnibus umor</div><div class="l">tollitur in nubis. quo cum bene semina aquarum</div><div class="l">multa modis multis convenere undique adaucta,</div><div class="l">confertae nubes umorem mittere certant</div><div class="l">dupliciter; nam vis venti contrudit et ipsa</div><div class="l">copia nimborum turba maiore coacta</div><div class="l">urget et e supero premit ac facit effluere imbris.</div><div class="l">praeterea cum rarescunt quoque nubila ventis</div><div class="l">aut dissolvuntur solis super icta calore,</div><div class="l">mittunt umorem pluvium stillantque, quasi igni</div><div class="l">cera super calido tabescens multa liquescat.</div><div class="l">sed vehemens imber fit, ubi vehementer utraque</div><div class="l">nubila vi cumulata premuntur et impete venti.</div><div class="l">at retinere diu pluviae longumque morari</div><div class="l">consuerunt, ubi multa cientur semina aquarum</div><div class="l">atque aliis aliae nubes nimbique rigantes</div><div class="l">insuper atque omni vulgo de parte feruntur,</div><div class="l">terraque cum fumans umorem tota redhalat.</div><div class="l">hic ubi sol radiis tempestatem inter opacam</div><div class="l">adversa fulsit nimborum aspargine contra,</div><div class="l">tum color in nigris existit nubibus arqui.</div><div class="l">Cetera quae sursum crescunt sursumque creantur,</div><div class="l">et quae concrescunt in nubibus, omnia, prorsum</div><div class="l">omnia, nix venti grando gelidaeque pruinae</div><div class="l">et vis magna geli, magnum duramen aquarum,</div><div class="l">et mora quae fluvios passim refrenat aventis,</div><div class="l">perfacilest tamen haec reperire animoque videre,</div><div class="l">omnia quo pacto fiant quareve creentur,</div><div class="l">cum bene cognoris elementis reddita quae sint.</div><span class="">card 535</span><div class="l">Nunc age, quae ratio terrai motibus extet</div><div class="l">percipe. et in primis terram fac ut esse rearis</div><div class="l">supter item ut supera ventosis undique plenam</div><div class="l">speluncis multosque lacus multasque lucunas</div><div class="l">in gremio gerere et rupes deruptaque saxa;</div><div class="l">multaque sub tergo terrai flumina tecta</div><div class="l">volvere vi fluctus summersos <span class="strikethrough">cae</span>ca putandumst;</div><div class="l">undique enim similem esse sui res postulat ipsa.</div><div class="l">his igitur rebus subiunctis suppositisque</div><div class="l">terra superne tremit magnis concussa ruinis,</div><div class="l">subter ubi ingentis speluncas subruit aetas;</div><div class="l">quippe cadunt toti montes magnoque repente</div><div class="l">concussu late disserpunt inde tremores.</div><div class="l">et merito, quoniam plaustris concussa tremescunt</div><div class="l">tecta viam propter non magno pondere tota,</div><div class="l">nec minus exultant, si quidvis cumque viai</div><div class="l">ferratos utrimque rotarum succutit orbes.</div><div class="l">Fit quoque, ubi in magnas aquae vastasque lucunas</div><div class="l">gleba vetustate e terra provolvitur ingens,</div><div class="l">ut iactetur aquae fluctu quoque terra vacillans;</div><div class="l">ut vas inter <span class="strikethrough">aquas</span> non quit constare, nisi umor</div><div class="l">destitit in dubio fluctu iactarier intus.</div><div class="l">Praeterea ventus cum per loca subcava terrae</div><div class="l">collectus parte ex una procumbit et urget</div><div class="l">obnixus magnis speluncas viribus altas,</div><div class="l">incumbit tellus quo venti prona premit vis.</div><div class="l">tum supera terram quae sunt extructa domorum</div><div class="l">ad caelumque magis quanto sunt edita quaeque,</div><div class="l">inclinata minent in eandem prodita partem</div><div class="l">protractaeque trabes inpendent ire paratae.</div><div class="l">et metuunt magni naturam credere mundi</div><div class="l">exitiale aliquod tempus clademque manere,</div><div class="l">cum videant tantam terrarum incumbere molem!</div><div class="l">quod nisi respirent venti, <span class="strikethrough">vis</span> nulla refrenet</div><div class="l">res neque ab exitio possit reprehendere euntis;</div><div class="l">nunc quia respirant alternis inque gravescunt</div><div class="l">et quasi collecti redeunt ceduntque repulsi,</div><div class="l">saepius hanc ob rem minitatur terra ruinas</div><div class="l">quam facit; inclinatur enim retroque recellit</div><div class="l">et recipit prolapsa suas in pondere sedes.</div><div class="l">hac igitur ratione vacillant omnia tecta,</div><div class="l">summa magis mediis, media imis, ima perhilum.</div><span class="">card 577</span><div class="l">Est haec eiusdem quoque magni causa tremoris.</div><div class="l">ventus ubi atque animae subito vis maxima quaedam</div><div class="l">aut extrinsecus aut ipsa tellure coorta</div><div class="l">in loca se cava terrai coniecit ibique</div><div class="l">speluncas inter magnas fremit ante tumultu</div><div class="l">versabunda<span class="add">⟨QUE⟩</span> portatur, post incita cum vis</div><div class="l">exagitata foras erumpitur et simul altam</div><div class="l">diffindens terram magnum concinnat hiatum.</div><div class="l">in Syria Sidone quod accidit et fuit Aegi</div><div class="l">in Peloponneso, quas exitus hic animai</div><div class="l">disturbat urbes et terrae motus obortus.</div><div class="l">multaque praeterea ceciderunt moenia magnis</div><div class="l">motibus in terris et multae per mare pessum</div><div class="l">subsedere suis pariter cum civibus urbes.</div><div class="l">quod nisi prorumpit, tamen impetus ipse animai</div><div class="l">et fera vis venti per crebra foramina terrae</div><div class="l">dispertitur ut horror et incutit inde tremorem;</div><div class="l">frigus uti nostros penitus cum venit in artus,</div><div class="l">concutit invitos cogens tremere atque movere.</div><div class="l">ancipiti trepidant igitur terrore per urbis,</div><div class="l">tecta superne timent, metuunt inferne cavernas</div><div class="l">terrai ne dissoluat natura repente,</div><div class="l">neu distracta suum late dispandat hiatum</div><div class="l">idque suis confusa velit complere ruinis.</div><div class="l">proinde licet quamvis caelum terramque reantur</div><div class="l">incorrupta fore aeternae mandata saluti:</div><div class="l">et tamen inter dum praesens vis ipsa pericli</div><div class="l">subdit et hunc stimulum quadam de parte timoris,</div><div class="l">ne pedibus raptim tellus subtracta feratur</div><div class="l">in barathrum rerumque sequatur prodita summa</div><div class="l">funditus et fiat mundi confusa ruina.</div><div class="l"><span class="gap"> [...]</span></div><span class="">card 608</span><div class="l">Principio mare mirantur non reddere maius</div><div class="l">naturam, quo sit tantus decursus aquarum,</div><div class="l">omnia quo veniant ex omni flumina parte.</div><div class="l">adde vagos imbris tempestatesque volantes,</div><div class="l">omnia quae maria ac terras sparguntque rigantque;</div><div class="l">adde suos fontis; tamen ad maris omnia summam</div><div class="l">guttai vix instar erunt unius adaugmen;</div><div class="l">quo minus est mirum mare non augescere magnum.</div><div class="l">Praeterea magnam sol partem detrahit aestu.</div><div class="l">quippe videmus enim vestis umore madentis</div><div class="l">exsiccare suis radiis ardentibus solem;</div><div class="l">at pelage multa et late substrata videmus.</div><div class="l">proinde licet quamvis ex uno quoque loco sol</div><div class="l">umoris parvam delibet ab aequore partem,</div><div class="l">largiter in tanto spatio tamen auferet undis.</div><div class="l">Tum porro venti quoque magnam tollere partem</div><div class="l">umoris possunt verrentes aequora, ventis</div><div class="l">una nocte vias quoniam persaepe videmus</div><div class="l">siccari mollisque luti concrescere crustas.</div><div class="l">Praeterea docui multum quoque tollere nubes</div><div class="l">umorem magno conceptum ex aequore ponti</div><div class="l">et passim toto terrarum spargere in orbi,</div><div class="l">cum pluit in terris et venti nubila portant.</div><div class="l">Postremo quoniam raro cum corpore tellus</div><div class="l">est et coniunctast oras maris undique cingens,</div><div class="l">debet, ut in mare de terris venit umor aquai,</div><div class="l">in terras itidem manare ex aequore salso;</div><div class="l">percolatur enim virus retroque remanat</div><div class="l">materies umoris et ad caput amnibus omnis</div><div class="l">confluit, inde super terras redit agmine dulci</div><div class="l">qua via secta semel liquido pede detulit undas.</div><span class="">card 639</span><div class="l">Nunc ratio quae sit, per fauces montis ut Aetnae</div><div class="l">expirent ignes inter dum turbine tanto,</div><div class="l">expediam; neque enim mediocri clade coorta</div><div class="l">flammae tempestas Siculum dominata per agros</div><div class="l">finitimis ad se convertit gentibus ora,</div><div class="l">fumida cum caeli scintillare omnia templa</div><div class="l">cernentes pavida complebant pectora cura,</div><div class="l">quid moliretur rerum natura novarum.</div><div class="l">Hisce tibi in rebus latest alteque videndum</div><div class="l">et longe cunctas in partis dispiciendum,</div><div class="l">ut reminiscaris summam rerum esse profundam</div><div class="l">et videas caelum summai totius unum</div><div class="l">quam sit parvula pars et quam multesima constet</div><div class="l">nec tota pars, homo terrai quota totius unus.</div><div class="l">quod bene propositum si plane contueare</div><div class="l">ac videas plane, mirari multa relinquas.</div><div class="l">numquis enim nostrum miratur, siquis in artus</div><div class="l">accepit calido febrim fervore coortam</div><div class="l">aut alium quemvis morbi per membra dolorem?</div><div class="l">opturgescit enim subito pes, arripit acer</div><div class="l">saepe dolor dentes, oculos invadit in ipsos,</div><div class="l">existit sacer ignis et urit corpore serpens</div><div class="l">quam cumque arripuit partem repitque per artus,</div><div class="l">ni mirum quia sunt multarum semina rerum</div><div class="l">et satis haec tellus morbi caelumque mali fert,</div><div class="l">unde queat vis immensi procrescere morbi.</div><div class="l">sic igitur toti caelo terraeque putandumst</div><div class="l">ex infinito satis omnia suppeditare,</div><div class="l">unde repente queat tellus concussa moveri</div><div class="l">perque mare ac terras rapidus percurrere turbo,</div><div class="l">ignis abundare Aetnaeus, flammescere caelum;</div><div class="l">id quoque enim fit et ardescunt caelestia templa</div><div class="l">et tempestates pluviae graviore coortu</div><div class="l">sunt, ubi forte ita se tetulerunt semina aquarum.</div><div class="l">'at nimis est ingens incendi turbidus ardor.'</div><div class="l">scilicet et fluvius qui visus maximus ei,</div><div class="l">qui non ante aliquem maiorem vidit, et ingens</div><div class="l">arbor homoque videtur et omnia de genere omni</div><div class="l">maxima quae vidit quisque, haec ingentia fingit,</div><div class="l">cum tamen omnia cum caelo terraque marique</div><div class="l">nil sint ad summam summai totius omnem.</div><span class="">card 680</span><div class="l">Nunc tamen illa modis quibus inritata repente</div><div class="l">flamma foras vastis Aetnae fornacibus efflet,</div><div class="l">expediam. primum totius subcava montis</div><div class="l">est natura fere silicum suffulta cavernis.</div><div class="l">omnibus est porro in speluncis ventus et <span class="reg">aeer</span>.</div><div class="l">ventus enim fit, ubi est agitando percitus <span class="reg">aeer</span>.</div><div class="l">hic ubi percaluit cale fecitque omnia circum</div><div class="l">saxa furens, qua contingit, terramque et ab ollis</div><div class="l">excussit calidum flammis velocibus ignem,</div><div class="l">tollit se ac rectis ita faucibus eicit alte.</div><div class="l">fert itaque ardorem longe longeque favillam</div><div class="l">differt et crassa volvit caligine fumum</div><div class="l">extruditque simul mirando pondere saxa;</div><div class="l">ne dubites quin haec animai turbida sit vis.</div><div class="l">praeterea magna ex parti mare montis ad eius</div><div class="l">radices frangit fluctus aestumque resolvit.</div><div class="l">ex hoc usque mari speluncae montis ad altas</div><div class="l">perveniunt subter fauces. hac ire fatendumst</div><div class="l"><span class="gap"> [...]</span></div><div class="l">et penetrare mari penitus res cogit aperto</div><div class="l">atque efflare foras ideoque extollere flammam</div><div class="l">saxaque subiectare et arenae tollere nimbos.</div><div class="l">in summo sunt vertice enim crateres, ut ipsi</div><div class="l">nominitant, nos quod fauces perhibemus et ora.</div><span class="">card 703</span><div class="l">Sunt aliquot quoque res quarum unam dicere causam</div><div class="l">non satis est, verum pluris, unde una tamen sit;</div><div class="l">corpus ut exanimum siquod procul ipse iacere</div><div class="l">conspicias hominis, fit ut omnis dicere causas</div><div class="l">conveniat leti, dicatur ut illius una;</div><div class="l">nam <span class="strikethrough">ne</span>que eum ferro nec frigore vincere possis</div><div class="l">interiisse neque a morbo neque forte veneno,</div><div class="l">verum aliquid genere esse ex hoc quod contigit ei</div><div class="l">scimus. item in multis hoc rebus dicere habemus.</div><div class="l">Nilus in aestatem crescit campisque redundat</div><div class="l">unicus in terris, Aegypti totius amnis.</div><div class="l">is rigat Aegyptum medium per saepe calorem,</div><div class="l">aut quia sunt aestate aquilones ostia contra,</div><div class="l">anni tempore eo, qui etesiae esse feruntur,</div><div class="l">et contra fluvium flantes remorantur et undas</div><div class="l">cogentes sursus replent coguntque manere.</div><div class="l">nam dubio procul haec adverso flabra feruntur</div><div class="l">flumine, quae gelidis ab stellis axis aguntur;</div><div class="l">ille ex aestifera parti venit amnis ab austro</div><div class="l">inter nigra virum percocto saecla colore</div><div class="l">exoriens penitus media ab regione diei.</div><div class="l">est quoque uti possit magnus congestus harenae</div><div class="l">fluctibus adversis oppilare ostia contra,</div><div class="l">cum mare permotum ventis ruit intus harenam;</div><div class="l">quo fit uti pacto liber minus exitus amnis</div><div class="l">et proclivis item fiat minus impetus undis.</div><div class="l">fit quoque uti pluviae forsan magis ad caput ei</div><div class="l">tempore eo fiant, quo etesia flabra aquilonum</div><div class="l">nubila coniciunt in eas tunc omnia partis.</div><div class="l">scilicet, ad mediam regionem eiecta diei</div><div class="l">cum convenerunt, ibi ad altos denique montis</div><div class="l">contrusae nubes coguntur vique premuntur.</div><div class="l">forsitan Aethiopum penitus de montibus altis</div><div class="l">crescat, ubi in campos albas descendere ningues</div><div class="l">tabificis subigit radiis sol omnia lustrans.</div><span class="">card 738</span><div class="l">Nunc age, Averna tibi quae sint loca cumque lacusque,</div><div class="l">expediam, quali natura praedita constent.</div><div class="l">principio, quod Averna vocantur nomine, id ab re</div><div class="l">inpositumst, quia sunt avibus contraria cunctis,</div><div class="l">e regione ea quod loca cum venere volantes,</div><div class="l">remigii oblitae pennarum vela remittunt</div><div class="l">praecipitesque cadunt molli cervice profusae</div><div class="l">in terram, si forte ita fert natura locorum,</div><div class="l">aut in aquam, si forte lacus substratus Averni.</div><div class="l">is locus est Cumas aput, acri sulpure montis</div><div class="l">oppleti calidis ubi fumant fontibus aucti.</div><div class="l">est et Athenaeis in moenibus, arcis in ipso</div><div class="l">vertice, Palladis ad templum Tritonidis almae,</div><div class="l">quo numquam pennis appellunt corpora raucae</div><div class="l">cornices, non cum fumant altaria donis;</div><div class="l">usque adeo fugitant non iras Palladis acris</div><div class="l">pervigili causa, Graium ut cecinere <span class="reg">poeetae</span>,</div><div class="l">sed natura loci opus efficit ipsa suapte.</div><div class="l">in Syria quoque fertur item locus esse videri,</div><div class="l">quadripedes quoque quo simul ac vestigia primum</div><div class="l">intulerint, graviter vis cogat concidere ipsa,</div><div class="l">manibus ut si sint divis mactata repente.</div><div class="l">omnia quae naturali ratione geruntur,</div><div class="l">et quibus e fiant causis apparet origo;</div><div class="l">ianua ne pote eis Orci regionibus esse</div><div class="l">credatur, post hinc animas Acheruntis in oras</div><div class="l">ducere forte deos manis inferne reamur,</div><div class="l">naribus alipedes ut cervi saepe putantur</div><div class="l">ducere de latebris serpentia saecla ferarum.</div><div class="l">quod procul a vera quam sit ratione repulsum</div><div class="l">percipe; nam de re nunc ipsa dicere conor.</div><span class="">card 769</span><div class="l">Principio hoc dico, quod dixi saepe quoque ante,</div><div class="l">in terra cuiusque modi rerum esse figuras;</div><div class="l">multa, cibo quae sunt, vitalia multaque, morbos</div><div class="l">incutere et mortem quae possint adcelerare.</div><div class="l">et magis esse aliis alias animantibus aptas</div><div class="l">res ad vitai rationem ostendimus ante</div><div class="l">propter dissimilem naturam dissimilisque</div><div class="l">texturas inter sese primasque figuras.</div><div class="l">multa meant inimica per auris, multa per ipsas</div><div class="l">insinuant naris infesta atque aspera tactu,</div><div class="l">nec sunt multa parum tactu vitanda neque autem</div><div class="l">aspectu fugienda saporeque tristia quae sint.</div><div class="l">Deinde videre licet quam multae sint homini res</div><div class="l">acriter infesto sensu spurcaeque gravisque;</div><div class="l">arboribus primum certis gravis umbra tributa</div><div class="l">usque adeo, capitis faciant ut saepe dolores,</div><div class="l">siquis eas subter iacuit prostratus in herbis.</div><div class="l">est etiam magnis Heliconis montibus arbos</div><div class="l">floris odore hominem taetro consueta necare.</div><div class="l">scilicet haec ideo terris ex omnia surgunt,</div><div class="l">multa modis multis multarum semina rerum</div><div class="l">quod permixta gerit tellus discretaque tradit.</div><div class="l">nocturnumque recens extinctum lumen ubi acri</div><div class="l">nidore offendit nares, consopit ibidem,</div><div class="l">concidere et spumas qui morbo mittere suevit.</div><div class="l">castoreoque gravi mulier sopita recumbit,</div><div class="l">et manibus nitidum teneris opus effluit ei,</div><div class="l">tempore eo si odoratast quo menstrua solvit.</div><div class="l">multaque praeterea languentia membra per artus</div><div class="l">solvunt atque animam labefactant sedibus intus.</div><div class="l">denique si calidis etiam cunctere lavabris</div><div class="l">plenior et lueris, solio ferventis aquai</div><div class="l">quam facile in medio fit uti des saepe ruinas!</div><div class="l">carbonumque gravis vis atque odor insinuatur</div><div class="l">quam facile in cerebrum, nisi aqua praecepimus ante!</div><div class="l">at cum membra domans percepit fervida febris,</div><div class="l">tum fit odor vini plagae mactabilis instar.</div><div class="l">nonne vides etiam terra quoque sulpur in ipsa</div><div class="l">gignier et taetro concrescere odore bitumen,</div><div class="l">denique ubi argenti venas aurique secuntur,</div><div class="l">terrai penitus scrutantes abdita ferro,</div><div class="l">qualis expiret Scaptensula subter odores?</div><div class="l">quidve mali fit ut exalent aurata metalla!</div><div class="l">quas hominum reddunt facies qualisque colores!</div><div class="l">nonne vides audisve perire in tempore parvo</div><div class="l">quam soleant et quam vitai copia desit,</div><div class="l">quos opere in tali cohibet vis magna necessis?</div><div class="l">hos igitur tellus omnis exaestuat aestus</div><div class="l">expiratque foras in apertum promptaque caeli.</div><span class="">card 818</span><div class="l">Sic et Averna loca alitibus summittere debent</div><div class="l">mortiferam vim. de terra quae surgit in auras,</div><div class="l">ut spatium caeli quadam de parte venenet;</div><div class="l">quo simul ac primum pennis delata sit ales,</div><div class="l">impediatur ibi caeco correpta veneno,</div><div class="l">ut cadat e regione loci, qua derigit aestus.</div><div class="l">quo cum conruit, hic eadem vis illius aestus</div><div class="l">reliquias vitae membris ex omnibus aufert.</div><div class="l">quippe etenim primo quasi quendam conciet aestum;</div><div class="l">posterius fit uti. cum iam cecidere veneni</div><div class="l">in fontis ipsos, ibi sit quoque vita vomenda,</div><div class="l">propterea quod magna mali fit copia circum.</div><div class="l">Fit quoque ut inter dum vis haec atque aestus Averni</div><div class="l"><span class="reg">aeera</span>, qui inter avis cumquest terramque locatus.</div><div class="l">discutiat, prope uti locus hic linquatur inanis.</div><div class="l">cuius ubi e regione loci venere volantis,</div><div class="l">claudicat extemplo pinnarum nisus inanis</div><div class="l">et conamen utrimque alarum proditur omne.</div><div class="l">hic ubi nixari nequeunt insistereque alis,</div><div class="l">scilicet in terram delabi pondere cogit</div><div class="l">natura, et vacuum prope iam per inane iacentes</div><div class="l">dispergunt animas per caulas corporis omnis.</div><div class="l"><span class="gap"> [...]</span></div><span class="">card 840</span><div class="l">frigidior porro in puteis aestate fit umor,</div><div class="l">arescit quia terra calore et semina si qua</div><div class="l">forte vaporis habet proprie, dimittit in auras.</div><div class="l">quo magis est igitur tellus effeta calore,</div><div class="l">fit quoque frigidior qui in terrast abditus umor.</div><div class="l">frigore cum premitur porro omnis terra coitque</div><div class="l">et quasi concrescit, fit scilicet ut coeundo</div><div class="l">exprimat in puteos si quem gerit ipsa calorem.</div><div class="l">Esse apud Hammonis fanum fons luce diurna</div><div class="l">frigidus et calidus nocturno tempore fertur.</div><div class="l">hunc homines fontem nimis admirantur et acri</div><div class="l">sole putant subter terras fervescere partim,</div><div class="l">nox ubi terribili terras caligine texit.</div><div class="l">quod nimis a verast longe ratione remotum.</div><div class="l">quippe ubi sol nudum contractans corpus aquai</div><div class="l">non quierit calidum supera de reddere parte,</div><div class="l">cum superum lumen tanto fervore fruatur,</div><div class="l">qui queat hic supter tam crasso corpore terram</div><div class="l">perquoquere umorem et calido focilare vapore?</div><div class="l">praesertim cum vix possit per saepta domorum</div><div class="l">insinuare suum radiis ardentibus aestum.</div><div class="l">quae ratiost igitur? ni mirum terra magis quod</div><div class="l">rara tenet circum fontem quam cetera tellus</div><div class="l">multaque sunt ignis prope semina corpus aquai.</div><div class="l">hoc ubi roriferis terram nox obruit undis,</div><div class="l">extemplo penitus frigescit terra coitque.</div><div class="l">hac ratione fit ut, tam quam compressa manu sit,</div><div class="l">exprimat in fontem quae semina cumque habet ignis,</div><div class="l">quae calidum faciunt laticis tactum atque vaporem.</div><div class="l">inde ubi sol radiis terram dimovit obortus</div><div class="l">et rare fecit calido miscente vapore,</div><div class="l">rursus in antiquas redeunt primordia sedes</div><div class="l">ignis et in terram cedit calor omnis aquai.</div><div class="l">frigidus hanc ob rem fit fons in luce diurna.</div><div class="l">praeterea solis radiis iactatur aquai</div><div class="l">umor et in lucem tremulo rarescit ab aestu;</div><div class="l">propterea fit uti quae semina cumque habet ignis</div><div class="l">dimittat; quasi saepe gelum, quod continet in se,</div><div class="l">mittit et exsolvit glaciem nodosque relaxat.</div><span class="">card 879</span><div class="l">Frigidus est etiam fons, supra quem sita saepe</div><div class="l">stuppa iacit flammam concepto protinus igni,</div><div class="l">taedaque consimili ratione accensa per undas</div><div class="l">conlucet, quo cumque natans impellitur auris.</div><div class="l">ni mirum quia sunt in aqua permulta vaporis</div><div class="l">semina de terraque necessest funditus ipsa</div><div class="l">ignis corpora per totum consurgere fontem</div><div class="l">et simul exspirare foras exireque in auras,</div><div class="l">non ita multa tamen, calidus queat ut fieri fons;</div><div class="l">praeterea dispersa foras erumpere cogit</div><div class="l">vis per aquam subito sursumque ea conciliari.</div><div class="l">quod genus endo marist Aradi fons, dulcis aquai</div><div class="l">qui scatit et salsas circum se dimovet undas;</div><div class="l">et multis aliis praebet regionibus aequor</div><div class="l">utilitatem opportunam sitientibus nautis,</div><div class="l">quod dulcis inter salsas intervomit undas.</div><div class="l">sic igitur per eum possunt erumpere fontem</div><div class="l">et scatere illa foras; in stuppam semina quae cum</div><div class="l">conveniunt aut in taedai corpore adhaerent,</div><div class="l">ardescunt facile extemplo, quia multa quoque in se</div><div class="l">semina habent ignis stuppae taedaeque tenentes.</div><div class="l">nonne vides etiam, nocturna ad lumina linum</div><div class="l">nuper ubi extinctum admoveas, accendier ante</div><div class="l">quam tetigit flammam, taedamque pari ratione?</div><div class="l">multaque praeterea prius ipso tacta vapore</div><div class="l">eminus ardescunt quam comminus imbuat ignis.</div><div class="l">hoc igitur fieri quoque in illo fonte putandumst.</div><span class="">card 906</span><div class="l">Quod super est, agere incipiam quo foedere fiat</div><div class="l">naturae, lapis hic ut ferrum ducere possit,</div><div class="l">quem Magneta vocant patrio de nomine Grai,</div><div class="l">Magnetum quia sit patriis in finibus ortus.</div><div class="l">hunc homines lapidem mirantur; quippe catenam</div><div class="l">saepe ex anellis reddit pendentibus ex se.</div><div class="l">quinque etenim licet inter dum pluresque videre</div><div class="l">ordine demisso levibus iactarier auris,</div><div class="l">unus ubi ex uno dependet supter adhaerens</div><div class="l">ex alioque alius lapidis vim vinclaque noscit;</div><div class="l">usque adeo permananter vis pervalet eius.</div><div class="l">Hoc genus in rebus firmandumst multa prius quam</div><div class="l">ipsius rei rationem reddere possis,</div><div class="l">et nimium longis ambagibus est adeundum;</div><div class="l">quo magis attentas auris animumque reposco.</div><div class="l">Principio omnibus ab rebus, quas cumque videmus,</div><div class="l">perpetuo fluere ac mitti spargique necessest</div><div class="l">corpora quae feriant oculos visumque lacessant.</div><div class="l">perpetuoque fluunt certis ab rebus odores;</div><div class="l">frigus ut <span class="strikethrough">a</span> fluviis, calor a sole, aestus ab undis</div><div class="l">aequoris, exesor moerorum, litora propter;</div><div class="l">nec varii cessant sonitus manare per auras;</div><div class="l">denique in os salsi venit umor saepe saporis,</div><div class="l">cum mare versamur propter, dilutaque contra</div><div class="l">cum tuimur misceri absinthia, tangit amaror.</div><div class="l">usque adeo omnibus ab rebus res quaeque fluenter</div><div class="l">fertur et in cunctas dimittitur undique partis</div><div class="l">nec mora nec requies interdatur ulla fluendi,</div><div class="l">perpetuo quoniam sentimus et omnia semper</div><div class="l">cernere odorari licet et sentire sonare.</div><span class="">card 936</span><div class="l">Nunc omnis repetam quam raro corpore sint res</div><div class="l">commemorare; quod in primo quoque carmine claret.</div><div class="l">quippe etenim, quamquam multas hoc pertinet ad res</div><div class="l">noscere, cum primis hanc ad rem protinus ipsam,</div><div class="l">qua de disserere adgredior, firmare necessest</div><div class="l">nil esse in promptu nisi mixtum corpus inani.</div><div class="l">principio fit ut in speluncis saxa superna</div><div class="l">sudent umore et guttis manantibus stillent.</div><div class="l">manat item nobis e toto corpore sudor,</div><div class="l">crescit barba pilique per omnia membra, per artus.</div><div class="l">diditur in venas cibus omnis, auget alitque</div><div class="l">corporis extremas quoque partis unguiculosque.</div><div class="l">frigus item transire per aes calidumque vaporem</div><div class="l">sentimus, sentimus item transire per aurum</div><div class="l">atque per argentum, cum pocula plena tenemus.</div><div class="l">denique per dissaepta domorum saxea voces</div><div class="l">pervolitant, permanat odor frigusque vaposque</div><div class="l">ignis, qui ferri quoque vim penetrare <span class="reg">sueevit</span>,</div><div class="l">denique qua circum caeli lorica <span class="reg">coeercet</span>,</div><div class="l">morbida visque simul, cum extrinsecus insinuatur;</div><div class="l">et tempestate in terra caeloque coorta</div><div class="l">in caelum terrasque remotae iure facessunt;</div><div class="l">quandoquidem nihil est nisi raro corpore nexum.</div><span class="">card 959</span><div class="l">Huc accedit uti non omnia, quae iaciuntur</div><div class="l">corpora cumque ab rebus, eodem praedita sensu</div><div class="l">atque eodem pacto rebus sint omnibus apta.</div><div class="l">principio terram sol excoquit et facit are,</div><div class="l">at glaciem dissolvit et altis montibus altas</div><div class="l">extructas<span class="strikethrough">que</span> nives radiis tabescere cogit;</div><div class="l">denique cera lique fit in eius posta vapore.</div><div class="l">ignis item liquidum facit aes aurumque resolvit,</div><div class="l">at coria et carnem trahit et conducit in unum.</div><div class="l">umor aquae porro ferrum condurat ab igni,</div><div class="l">at coria et carnem mollit durata calore.</div><div class="l">barbigeras oleaster eo iuvat usque capellas,</div><div class="l">effluat ambrosias quasi vero et nectare tinctus;</div><div class="l">qua nihil est homini quod amarius fronde ac<span class="strikethrough">ida</span> extet.</div><div class="l">denique amaracinum fugitat sus et timet omne</div><div class="l">unguentum; nam saetigeris subus acre venenumst;</div><div class="l">quod nos inter dum tam quam recreare videtur.</div><div class="l">at contra nobis caenum taeterrima cum sit</div><div class="l">spurcities, eadem subus haec iucunda videtur,</div><div class="l">insatiabiliter toti ut volvantur ibidem.</div><span class="">card 979</span><div class="l">Hoc etiam super est, ipsa quam dicere de re</div><div class="l">adgredior, quod dicendum prius esse videtur.</div><div class="l">multa foramina cum variis sint reddita rebus,</div><div class="l">dissimili inter se natura praedita debent</div><div class="l">esse et habere suam naturam quaeque viasque.</div><div class="l">quippe etenim varii sensus animantibus insunt,</div><div class="l">quorum quisque suam proprie rem percipit in se;</div><div class="l">nam penetrare alio sonitus alioque saporem</div><div class="l">cernimus e sucis, alio nidoris odores.</div><div class="l"><span class="strikethrough">scilicet id fieri cogit natura viarum</span></div><div class="l"><span class="strikethrough">multimodis varians, ut paulo ostendimus ante.</span></div><div class="l">praeterea manare aliud per saxa videtur,</div><div class="l">atque aliud lignis, aliud transire per aurum,</div><div class="l">argentoque foras aliud vitroque meare;</div><div class="l">nam fluere hac species, illac calor ire videtur,</div><div class="l">atque aliis aliud citius transmittere eadem.</div><div class="l">scilicet id fieri cogit natura viarum</div><div class="l">multimodis varians, ut paulo ostendimus ante,</div><div class="l">propter dissimilem naturam textaque rerum.</div><div class="l">Qua propter, bene ubi haec confirmata atque locata</div><div class="l">omnia constiterint nobis praeposta parata,</div><div class="l">quod super est, facile hinc ratio reddetur et omnis</div><div class="l">causa pate fiet, quae ferri pelliciat vim.</div><span class="">card 1002</span><div class="l">Principio fluere e lapide hoc permulta necessest</div><div class="l">semina sive aestum, qui discutit <span class="reg">aeera</span> plagis,</div><div class="l">inter qui lapidem ferrumque est cumque locatus.</div><div class="l">hoc ubi inanitur spatium multusque vace fit</div><div class="l">in medio locus, extemplo primordia ferri</div><div class="l">in vacuum prolapsa cadunt coniuncta, fit utque</div><div class="l">anulus ipse sequatur eatque ita corpore toto.</div><div class="l">nec res ulla magis primoribus ex elementis</div><div class="l">indupedita suis arte conexa cohaeret</div><div class="l">quam validi ferri natura et frigidus horror.</div><div class="l">quo minus est mirum, quod dicitur esse alienum,</div><div class="l">corpora si nequeunt e ferro plura coorta</div><div class="l">in vacuum ferri, quin anulus ipse sequatur;</div><div class="l">quod facit et sequitur, donec pervenit ad ipsum</div><div class="l">iam lapidem caecisque in eo compagibus haesit.</div><div class="l">hoc fit idem cunctas in partis; unde vace fit</div><div class="l">cumque locus, sive e transverso sive superne,</div><div class="l">corpora continuo in vacuum vicina feruntur;</div><div class="l">quippe agitantur enim plagis aliunde nec ipsa</div><div class="l">sponte sua sursum possunt consurgere in auras.</div><div class="l">huc accedit item, quare queat id magis esse,</div><div class="l">haec quoque res adiumento motuque iuvatur,</div><div class="l">quod, simul a fronte est anelli rarior <span class="reg">aeer</span></div><div class="l">factus inanitusque locus magis ac vacuatus,</div><div class="l">continuo fit uti qui post est cumque locatus</div><div class="l"><span class="reg">aeer</span> a tergo quasi provehat atque propellat.</div><div class="l">semper enim circum positus res verberat <span class="reg">aeer</span>;</div><div class="l">sed tali fit uti propellat tempore ferrum,</div><div class="l">parte quod ex una spatium vacat et capit in se.</div><div class="l">hic, tibi quem memoro, per crebra foramina ferri</div><div class="l">parvas ad partis subtiliter insinuatus</div><div class="l">trudit et inpellit, quasi navem velaque ventus.</div><div class="l">denique res omnes debent in corpore habere</div><div class="l"><span class="reg">aeera</span>, quandoquidem raro sunt corpore et <span class="reg">aeer</span></div><div class="l">omnibus est rebus circum datus adpositusque.</div><div class="l">hic igitur, penitus qui in ferrost abditus <span class="reg">aeer</span>,</div><div class="l">sollicito motu semper iactatur eoque</div><div class="l">verberat anellum dubio procul et ciet intus,</div><div class="l">scilicet illo eodem fertur, quo praecipitavit</div><div class="l">iam semel et partem in vacuam conamina sumpsit.</div><span class="">card 1042</span><div class="l">Fit quoque ut a lapide hoc ferri natura recedat</div><div class="l">inter dum, fugere atque sequi consueta vicissim.</div><div class="l">exultare etiam Samothracia ferrea vidi</div><div class="l">et ramenta simul ferri furere intus ahenis</div><div class="l">in scaphiis, lapis hic Magnes cum subditus esset;</div><div class="l">usque adeo fugere a saxo gestire videtur.</div><div class="l">aere interposito discordia tanta creatur</div><div class="l">propterea quia ni mirum prius aestus ubi aeris</div><div class="l">praecepit ferrique vias possedit apertas,</div><div class="l">posterior lapidis venit aestus et omnia plena</div><div class="l">invenit in ferro neque habet qua tranet ut ante;</div><div class="l">cogitur offensare igitur pulsareque fluctu</div><div class="l">ferrea texta suo; quo pacto respuit ab se</div><div class="l">atque per aes agitat, sine eo quod saepe resorbet.</div><div class="l">Illud in his rebus mirari mitte, quod aestus</div><div class="l">non valet e lapide hoc alias impellere item res.</div><div class="l">pondere enim fretae partim stant, quod genus aurum;</div><div class="l">at partim raro quia sunt cum corpore, ut aestus</div><div class="l">pervolet intactus, nequeunt inpellier usquam,</div><div class="l">lignea materies in quo genere esse videtur.</div><div class="l">interutrasque igitur ferri natura locata</div><div class="l">aeris ubi accepit quaedam corpuscula, tum fit,</div><div class="l">inpellant ut eo Magnesia flumine saxa.</div><span class="">card 1065</span><div class="l">nec tamen haec ita sunt aliarum rerum aliena,</div><div class="l">ut mihi multa parum genere ex hoc suppeditentur,</div><div class="l">quae memorare queam inter se singlariter apta.</div><div class="l">saxa vides primum sola colescere calce.</div><div class="l">glutine materies taurino iungitur una,</div><div class="l">ut vitio venae tabularum saepius hiscant</div><div class="l">quam laxare queant compages taurea vincla.</div><div class="l">vitigeni latices aquai fontibus audent</div><div class="l">misceri, cum pix nequeat gravis et leve olivom.</div><div class="l">purpureusque colos conchyli iungitur uno</div><div class="l">corpore cum lanae, dirimi qui non queat usquam,</div><div class="l">non si Neptuni fluctu renovare operam des,</div><div class="l">non mare si totum velit eluere omnibus undis.</div><div class="l">denique res auro non aurum copulat una,</div><div class="l">aerique <span class="strikethrough">aes</span> plumbo fit uti iungatur ab albo?</div><div class="l">cetera iam quam multa licet reperire! quid ergo?</div><div class="l">nec tibi tam longis opus est ambagibus usquam</div><div class="l">nec me tam multam hic operam consumere par est,</div><div class="l">sed breviter paucis praestat comprendere multa.</div><div class="l">quorum ita texturae ceciderunt mutua contra,</div><div class="l">ut cava conveniant plenis haec illius illa</div><div class="l">huiusque inter se, iunctura haec optima constat.</div><div class="l">est etiam, quasi ut anellis hamisque plicata</div><div class="l">inter se quaedam possint coplata teneri;</div><div class="l">quod magis in lapide hoc fieri ferroque videtur.</div><span class="">card 1090</span><div class="l">Nunc ratio quae sit morbis aut unde repente</div><div class="l">mortiferam possit cladem conflare coorta</div><div class="l">morbida vis hominum generi pecudumque catervis,</div><div class="l">expediam, primum multarum semina rerum</div><div class="l">esse supra docui quae sint vitalia nobis,</div><div class="l">et contra quae sint morbo mortique necessest</div><div class="l">multa volare; ea cum casu sunt forte coorta</div><div class="l">et perturbarunt caelum, fit morbidus <span class="reg">aeer</span>.</div><div class="l">atque ea vis omnis morborum pestilitasque</div><div class="l">aut extrinsecus ut nubes nebulaeque superne</div><div class="l">per caelum veniunt aut ipsa saepe coorta</div><div class="l">de terra surgunt, ubi putorem umida nactast</div><div class="l">intempestivis pluviisque et solibus icta.</div><div class="l">nonne vides etiam caeli novitate et aquarum</div><div class="l">temptari procul a patria qui cumque domoque</div><div class="l">adveniunt ideo quia longe discrepitant res?</div><div class="l">nam quid Brittannis caelum differre putamus,</div><div class="l">et quod in Aegypto est, qua mundi claudicat axis,</div><div class="l">quidve quod in Ponto est differre et Gadibus atque</div><div class="l">usque ad nigra virum percocto saecla colore?</div><div class="l">quae cum quattuor inter se diversa videmus</div><div class="l">quattuor a ventis et caeli partibus esse,</div><div class="l">tum color et facies hominum distare videntur</div><div class="l">largiter et morbi generatim saecla tenere.</div><div class="l">est elephas morbus qui propter flumina Nili</div><div class="l">gignitur Aegypto in media neque praeterea usquam.</div><div class="l">Atthide temptantur gressus oculique in Achaeis</div><div class="l">finibus. inde aliis alius locus est inimicus</div><div class="l">partibus ac membris; varius concinnat id <span class="reg">aeer</span>.</div><div class="l">proinde ubi se caelum, quod nobis forte alienum,</div><div class="l">commovet atque <span class="reg">aeer</span> inimicus serpere coepit,</div><div class="l">ut nebula ac nubes paulatim repit et omne</div><div class="l">qua graditur conturbat et immutare coactat,</div><div class="l">fit quoque ut, in nostrum cum venit denique caelum,</div><div class="l">corrumpat reddatque sui simile atque alienum.</div><div class="l">haec igitur subito clades nova pestilitasque</div><div class="l">aut in aquas cadit aut fruges persidit in ipsas</div><div class="l">aut alios hominum pastus pecudumque cibatus,</div><div class="l">aut etiam suspensa manet vis <span class="reg">aeere</span> in ipso</div><div class="l">et, cum spirantes mixtas hinc ducimus auras,</div><div class="l">illa quoque in corpus pariter sorbere necessest.</div><div class="l">consimili ratione venit bubus quoque saepe</div><div class="l">pestilitas et iam pigris balantibus aegror.</div><div class="l">nec refert utrum nos in loca deveniamus</div><div class="l">nobis adversa et caeli mutemus amictum,</div><div class="l">an caelum nobis ultro natura corumptum</div><div class="l">deferat aut aliquid quo non consuevimus uti,</div><div class="l">quod nos adventu possit temptare recenti.</div><span class="">card 1138</span><div class="l">Haec ratio quondam morborum et mortifer aestus</div><div class="l">finibus in Cecropis funestos reddidit agros</div><div class="l">vastavitque vias, exhausit civibus urbem.</div><div class="l">nam penitus veniens Aegypti finibus ortus,</div><div class="l"><span class="reg">aeera</span> permensus multum camposque natantis,</div><div class="l">incubuit tandem populo Pandionis omni.</div><div class="l">inde catervatim morbo mortique dabantur.</div><div class="l">principio caput incensum fervore gerebant</div><div class="l">et duplicis oculos suffusa luce rubentes.</div><div class="l">sudabant etiam fauces intrinsecus atrae</div><div class="l">sanguine et ulceribus vocis via saepta coibat</div><div class="l">atque animi interpres manabat lingua cruore</div><div class="l">debilitata malis, motu gravis, aspera tactu.</div><div class="l">inde ubi per fauces pectus complerat et ipsum</div><div class="l">morbida vis in cor maestum confluxerat aegris,</div><div class="l">omnia tum vero vitai claustra lababant.</div><div class="l">spiritus ore foras taetrum volvebat odorem,</div><div class="l">rancida quo perolent proiecta cadavera ritu.</div><div class="l">atque animi prorsum <span class="strikethrough">tum</span> vires totius, omne</div><div class="l">languebat corpus leti iam limine in ipso.</div><div class="l">intolerabilibusque malis erat anxius angor</div><div class="l">adsidue comes et gemitu commixta querella,</div><div class="l">singultusque frequens noctem per saepe diemque</div><div class="l">corripere adsidue nervos et membra coactans</div><div class="l">dissoluebat eos, defessos ante, fatigans.</div><div class="l">nec nimio cuiquam posses ardore tueri</div><div class="l">corporis in summo summam fervescere partem,</div><div class="l">sed potius tepidum manibus proponere tactum</div><div class="l">et simul ulceribus quasi inustis omne rubere</div><div class="l">corpus, ut est per membra sacer dum diditur ignis.</div><div class="l">intima pars hominum vero flagrabat ad ossa,</div><div class="l">flagrabat stomacho flamma ut fornacibus intus.</div><div class="l">nil adeo posses cuiquam leve tenveque membris</div><div class="l">vertere in utilitatem, at ventum et frigora semper.</div><div class="l">in fluvios partim gelidos ardentia morbo</div><div class="l">membra dabant nudum iacientes corpus in undas.</div><span class="">card 1174</span><div class="l">multi praecipites nymphis putealibus alte</div><div class="l">inciderunt ipso venientes ore patente:</div><div class="l">insedabiliter sitis arida corpora mersans</div><div class="l">aequabat multum parvis umoribus imbrem.</div><div class="l">nec requies erat ulla mali: defessa iacebant</div><div class="l">corpora. mussabat tacito medicina timore,</div><div class="l">quippe patentia cum totiens ardentia morbis</div><div class="l">lumina versarent oculorum expertia somno.</div><div class="l">multaque praeterea mortis tum signa dabantur:</div><div class="l">perturbata animi mens in maerore metuque,</div><div class="l">triste supercilium, furiosus voltus et acer,</div><div class="l">sollicitae porro plenaeque sonoribus aures,</div><div class="l">creber spiritus aut ingens raroque coortus,</div><div class="l">sudorisque madens per collum splendidus umor,</div><div class="l">tenvia sputa minuta, croci contacta colore</div><div class="l">salsaque per fauces rauca vix edita tussi.</div><div class="l">in manibus vero nervi trahere et tremere artus</div><div class="l">a pedibusque minutatim succedere frigus</div><div class="l">non dubitabat. item ad supremum denique tempus</div><div class="l">conpressae nares, nasi primoris acumen</div><div class="l">tenve, cavati oculi, cava tempora, frigida pellis</div><div class="l">duraque in ore, iacens rictu, frons tenta manebat.</div><div class="l">nec nimio rigida post artus morte iacebant.</div><div class="l">octavoque fere candenti lumine solis</div><div class="l">aut etiam nona reddebant lampade vitam.</div><div class="l">quorum siquis, ut est, vitarat funera leti,</div><div class="l">ulceribus taetris et nigra proluvie alvi</div><div class="l">posterius tamen hunc tabes letumque manebat,</div><div class="l">aut etiam multus capitis cum saepe dolore</div><div class="l">corruptus sanguis expletis naribus ibat.</div><div class="l">huc hominis totae vires corpusque fluebat.</div><span class="">card 1205</span><div class="l">profluvium porro qui taetri sanguinis acre</div><div class="l">exierat, tamen in nervos huic morbus et artus</div><div class="l">ibat et in partis genitalis corporis ipsas.</div><div class="l">et graviter partim metuentes limina leti</div><div class="l">vivebant ferro privati parte virili,</div><div class="l">et manibus sine non nulli pedibusque manebant</div><div class="l">in vita tamen et perdebant lumina partim.</div><div class="l">usque adeo mortis metus iis incesserat acer.</div><div class="l">atque etiam quosdam cepere oblivia rerum</div><div class="l">cunctarum, neque se possent cognoscere ut ipsi.</div><div class="l">multaque humi cum inhumata iacerent corpora supra</div><div class="l">corporibus, tamen alituum genus atque ferarum</div><div class="l">aut procul absiliebat, ut acrem exiret odorem,</div><div class="l">aut, ubi gustarat, languebat morte propinqua.</div><div class="l">nec tamen omnino temere illis solibus ulla</div><div class="l">comparebat avis, nec tristia saecla ferarum</div><div class="l">exibant silvis. languebant pleraque morbo</div><div class="l">et moriebantur. cum primis fida canum vis</div><div class="l">strata viis animam ponebat in omnibus aegre;</div><div class="l">extorquebat enim vitam vis morbida membris.</div><div class="l">incomitata rapi certabant funera vasta</div><div class="l">nec ratio remedii communis certa dabatur;</div><div class="l">nam quod ali dederat vitalis <span class="reg">aeeris</span> auras</div><div class="l">volvere in ore licere et caeli templa tueri,</div><div class="l">hoc aliis erat exitio letumque parabat.</div><span class="">card 1230</span><div class="l">Illud in his rebus miserandum magnopere unum</div><div class="l">aerumnabile erat, quod ubi se quisque videbat</div><div class="l">implicitum morbo, morti damnatus ut esset,</div><div class="l">deficiens animo maesto cum corde iacebat,</div><div class="l">funera respectans animam amittebat ibidem.</div><div class="l">quippe etenim nullo cessabant tempore apisci</div><div class="l">ex aliis alios avidi contagia morbi,</div><div class="l">lanigeras tam quam pecudes et bucera saecla,</div><div class="l">idque vel in primis cumulabat funere funus</div><div class="l">nam qui cumque suos fugitabant visere ad aegros,</div><div class="l">vitai nimium cupidos mortisque timentis</div><div class="l">poenibat paulo post turpi morte malaque,</div><div class="l">desertos, opis expertis, incuria mactans.</div><div class="l">qui fuerant autem praesto, contagibus ibant</div><div class="l">atque labore, pudor quem tum cogebat obire</div><div class="l">blandaque lassorum vox mixta voce querellae.</div><div class="l">optimus hoc leti genus ergo quisque subibat.</div><span class="">card 1247</span><div class="l">Praeterea iam pastor et armentarius omnis</div><div class="l">et robustus item curvi moderator aratri</div><div class="l">languebat, penitusque casa contrusa iacebant</div><div class="l">corpora paupertate et morbo dedita morti.</div><div class="l">exanimis pueris super exanimata parentum</div><div class="l">corpora non numquam posses retroque videre</div><div class="l">matribus et patribus natos super edere vitam.</div><div class="l">nec minimam partem ex agris maeror is in urbem</div><div class="l">confluxit, languens quem contulit agricolarum</div><div class="l">copia conveniens ex omni morbida parte.</div><div class="l">omnia conplebant loca tectaque quo magis aestu,</div><div class="l">confertos ita acervatim mors accumulabat.</div><div class="l">multa siti prostrata viam per proque voluta</div><div class="l">corpora silanos ad aquarum strata iacebant</div><div class="l">interclusa anima nimia ab dulcedine aquarum,</div><div class="l">multaque per populi passim loca prompta viasque</div><div class="l">languida semanimo cum corpore membra videres</div><div class="l">horrida paedore et pannis cooperta perire,</div><div class="l">corporis inluvie, pelli super ossibus una,</div><div class="l">ulceribus taetris prope iam sordeque sepulta.</div><div class="l">omnia denique sancta deum delubra replerat</div><div class="l">corporibus mors exanimis onerataque passim</div><div class="l">cuncta cadaveribus caelestum templa manebant,</div><div class="l">hospitibus loca quae complerant aedituentes.</div><div class="l">nec iam religio divom nec numina magni</div><div class="l">pendebantur enim: praesens dolor exsuperabat.</div><div class="l">nec mos ille sepulturae remanebat in urbe,</div><div class="l">quo prius hic populus semper consuerat humari;</div><div class="l">perturbatus enim totus trepidabat et unus</div><div class="l">quisque suum pro re <span class="strikethrough">cognatum</span> maestus humabat.</div><div class="l">multaque <span class="strikethrough">res</span> subita et paupertas horrida suasit;</div><div class="l">namque suos consanguineos aliena rogorum</div><div class="l">insuper extructa ingenti clamore locabant</div><div class="l">subdebantque faces, multo cum sanguine saepe</div><div class="l">rixantes, potius quam corpora desererentur,</div><div class="l">inque aliis alium populum sepelire suorum</div><div class="l">certantes; lacrimis lassi luctuque redibant;</div><div class="l">inde bonam partem in lectum maerore dabantur;</div><div class="l">nec poterat quisquam reperiri, quem neque morbus</div><div class="l">nec mors nec luctus temptaret tempore tali.</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Lucretius.
	    Date: 2013-09-13<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:07:13Z.
	       SAXON HE 9.8.0.5.
		 --></address></div></body></html>