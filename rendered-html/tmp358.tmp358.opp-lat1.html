<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">97 APPENDIX. SCRIPTA DEPERDITA SANCTI CHROMATII.</a><ul class="toc"><li class="toc"><span class="headingNumber">1.2. </span><a class="toc toc_1" href="#index.xml-body.1_div.1_div.2">99 SCRIPTA S. CHROMATIO FALSO ATTRIBUTA. MONITUM DE SEQUENTIBUS EPISTOLIS,</a></li><li class="toc"><span class="headingNumber">1.3. </span><a class="toc toc_1" href="#index.xml-body.1_div.1_div.3">EPISTOLA I.</a></li><li class="toc"><span class="headingNumber">1.4. </span><a class="toc toc_1" href="#index.xml-body.1_div.1_div.4">EPISTOLA II.</a></li><li class="toc"><span class="headingNumber">1.5. </span><a class="toc toc_1" href="#index.xml-body.1_div.1_div.5">EPISTOLA III.</a></li><li class="toc"><span class="headingNumber">1.6. </span><a class="toc toc_1" href="#index.xml-body.1_div.1_div.6">MONITUM DE SEQUENTIBUS EPISTOLIS, Ex Tractatione cardinalis Baronii De Martyrologio Romano, cap. VII.</a></li><li class="toc"><span class="headingNumber">1.7. </span><a class="toc toc_1" href="#index.xml-body.1_div.1_div.7">EPISTOLA IV.</a></li><li class="toc"><span class="headingNumber">1.8. </span><a class="toc toc_1" href="#index.xml-body.1_div.1_div.8">EPISTOLA V.</a></li><li class="toc"><span class="headingNumber">1.9. </span><a class="toc toc_1" href="#index.xml-body.1_div.1_div.9">106 EPISTOLA VI.</a></li></ul></li></ul><!--TEI body--><div class="edition" id="index.xml-body.1_div.1"><div class="pagebreak" id="index.xml-pb-d30e81">[Page 369]</div><h2><span class="headingNumber">1. </span><span class="head"><span class="titlem">97 APPENDIX. SCRIPTA DEPERDITA SANCTI CHROMATII.</span></span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><p><span class="">PLSection A</span> <span style="font-style:italic">Tractatus</span> procul dubio seu <span style="font-style:italic">Commentarios</span> scripsit sanctus <span style="font-style:italic">Chromatius</span> Aquileiensis episcopus <span style="font-style:italic">in Evan- gelium sancti Matthaei</span>, ab ipso illius sacri Textus exor- dio usque saltem ad ejusdem cap. <span class="smallcap">vi</span>, vers. 24, ubi desinit <span style="font-style:italic">Tractatus</span> ultimus, qui superest, in idem Evan- gelium. Cum <span style="font-style:italic">Tractatus</span> hujusmodi sive <span style="font-style:italic">Commentarios</span> scripserit sanctus noster episcopus, ut privatim le- gendos traderet ad piam fidelium exercitationem, prout conjecimus in <span style="font-style:italic">Praefatione</span> ex verbis ipsis sancti Praesulis, quae habentur <span style="font-style:italic">Tractatu</span> 5, num. 2; hinc jure inferimus, eumdem <span style="font-style:italic">Tractatus</span> seu <span style="font-style:italic">Commentarios</span> suos inchoasse ab exordio illius Evangelii, et inte- gros perduxisse, absque ullo hiatu, ad minus usque ad <span style="font-style:italic">Tractatum</span> ultimum quem habemus, qui in hac nostra editione est 17; licet non invite conjectare <span class="">PLSection B</span> possimus, eumdem ulterius quoque produxisse opus, et fortasse ad extremum usque versiculum lotius Evangelicae Matthaei historiae, uti latius in <span style="font-style:italic">Praefa- tione</span>.</p><p><span style="font-style:italic">Deperdita</span> itaque merito censentur primo, quae <span class="pagebreak" id="index.xml-pb-d30e141">[Page 370]</span> <span class="">PLSection A</span> scripsit sanctus <span style="font-style:italic">Chromatius</span> ab initio Evangelii sancti Matthaei, usque ad vers. 15 capitis <span class="smallcap">iii</span>, ubi incipit <span style="font-style:italic">Tractatus</span> qui in hac nostra editione primus est, qui- que apud Gallandium, inverso prorsus ordine, 17 nu- meratur.</p><p><span style="font-style:italic">Deperdita</span> secundo haberi debent, quae scripsit sanctus <span style="font-style:italic">Chromatius</span> a versu 17 capitis <span class="smallcap">iii</span> ejusdem Evangelii, usque ad initium capitis <span class="smallcap">v</span>, ubi incipit <span style="font-style:italic">Tra- ctatus</span>, qui in nostra editione 3 est, quique perperam apud Gallandium 2 inscribitur.</p><p>Atque haec saltem sunt quae jure optimo deside- rantur ex sancti <span style="font-style:italic">Chromatii</span> Opere <span style="font-style:italic">in Evangelium san- cti Matthaei</span>.</p><p><span style="font-style:italic">Deperditae</span> tertio sunt epistolae complures, quas sci- mus sanctum Praesulem dedisse ad sanctum Ambro- <span class="">PLSection B</span> sium, ad sanctum Hieronymum, ad sanctum Joannem Chrysostomum, necnon ad Honorium et Arcadium Augustos; uti patet ex Lucubrationibus, quas subji- cimus, clarissimorum virorum Fontanini atque de Rubeis.</p></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head"><span class="titlem">99 SCRIPTA S. CHROMATIO FALSO ATTRIBUTA.</span></span><br /><span class="head"><span class="titlem">MONITUM DE SEQUENTIBUS EPISTOLIS,</span></span></h3><p><span style="font-style:italic">Ex Bibliotheca Sancta Sixti Senensis libro</span> <span class="smallcap">ii</span>, <span style="font-style:italic">pag</span>. 138 <span style="font-style:italic">tomi</span> I <span style="font-style:italic">editionis Neapolitanae Fr. Pii-Thomae Milante</span> 1742.</p><p>Matthaeus evangelista fingitur esse auctor duorum librorum, quorum alter, <span style="font-style:italic">De ortu, sive stirpe Mariae</span>, alter <span style="font-style:italic">De infantia Salvatoris</span> inscribitur; qui Valentinianorum et Gnosticorum commenta sunt. His libris inepti quidam auctoritatem asserere cupientes, praefationes addiderunt sub nomine <span style="font-style:italic">Chromatii</span> et Heliodori episco- porum ad Hieronymum, et Hieronymi ad ipsos confictas; quae utrumque opus testarentur a Hieronymo in gratiam eorumdem episcoporum ex Hebraico Matthaei volumine translatum, et ab Haereticorum falsationibus expurgatum. Sed cum in his libris, eaedem nunc exstent aniles fabulae, quas Irenaeus in primo adversus Valentinianorum haereses, et Epiphanius primo Panarii, sectione tertia, ex iisdem voluminibus refellunt, palam apparet impostorum deceptio. Gelasius distinet. 15 inter libros ab Ecclesia damnatos utrumque abjicit.</p></div><div class="textpart" id="index.xml-body.1_div.1_div.3"><span class="">PLSection C</span><h3><span class="headingNumber">1.3. </span><span class="head"><span class="titlem">EPISTOLA I.</span></span></h3><p><span style="font-style:italic">Sub sanctorum</span> Chromatii <span style="font-style:italic">et Heliodori nomine, ad sanctum Hieronymum, de duobus apocryphis libris; videlicet</span>, De ortu Mariae Reginae Virginis, et de infantia Salvatoris : <span style="font-style:italic">cui accedit Pseudo-Hieronymi gemina responsio :</span></p><p>(Ex <span style="font-style:italic">Codice Apocrypho Novi Testamenti</span> Joannis Alberti Fabricii, tomo I, pag. 7 et seqq. editionis secundae, Ham- burgi 1719; atque ex tomo XI <span style="font-style:italic">Operum Sancti Hierony- mi</span>, editionis Veronensis Dominici Vallarsii, coi. 279 et seq.).</p><p>Dilectissimo fratri H<span class="smallcap">ieronymo</span> presbytero, C<span class="smallcap">hromatius</span> et H<span class="smallcap">eliodorus</span> episcopi salutem in Domino.</p><p><span class="">PLSection D</span> <span style="font-weight:bold">100</span> Ortum Mariae reginae, virginis, simul et na- tivitatem atque infantiam Domini nostri Jesu Christi In apocryphis invenimus libris, in quibus multa con- <span class="">PLSection C</span> traria nostrae fidei considerantes scripta, recusanda credimus universa : ne per occasionem Christi, lae- titiam Antichristo traderemus. Ista igitur nobis con- siderantibus, exstiterunt viri Dei, Armenius et Viri- nus, qui dicerent sanctitatem tuam beatissimi Mat- thaei Evangelistae manu scriptum volumen Hebraicum invenisse, in quo et Virginis matris, et Salvatoris infantia esset scripta : et idcirco luam charitatem per ipsum Dominum nostrum Jesum Christum expeti- mus; quatenus et illud ex Hebraeo Latinis auribus tra- das : non tantum ad percipiendum quae sunt Christi insignia, quantum ad haereticorum astutiam exclu- <span class="">PLSection D</span> dendam, qui ut doctrinam malam instituerent, bo- nam Christi nativitatem suo mendacio miscuerunt, ut post dulcedinem vitae, mortis amaritudinem oc- <span class="pagebreak" id="index.xml-pb-d30e267">[Page 371]</span> <span class="">PLSection A</span> cultarent. Erit ergo purissimae pietatis, vel ut ro- gantes fratres exaudias, vel episcopos exigentes cha- ritatis debitum, quod idoneum credideris, recipere facias. Vale in Domino, et ora pro nobis.</p></div><div class="textpart" id="index.xml-body.1_div.1_div.4"><h3><span class="headingNumber">1.4. </span><span class="head"><span class="titlem">EPISTOLA II.</span></span></h3><p>H<span class="smallcap">ieronymi</span>, C<span class="smallcap">hromatio et</span> H<span class="smallcap">eliodoro episcopis</span>.</p><p>Dominis sanctis et beatissimis, C<span class="smallcap">hromatio</span> et H<span class="smallcap">elio- doro</span> episcopis, H<span class="smallcap">ieronymus</span> exiguus Christi servus in Domino salutem.</p><p>Qui terram auri consciam fodit, non illico arripit quidquid fossa profuderit lacerata, sed priusquam fulgens pondus vibrantis jactus ferri suspendat, in- terim vertendis suspendendisque cespitibus immo- ratur, et specialiter qui nondum lucris augetur. Ar- <span class="">PLSection B</span> duum opus injungitur, cum hoc fuerit mihi a vestra beatitudine imperatum, quod nec ipse sanctus Mat- thaeus Apostolus et Evangelista voluit in aperto conscribi. Si enim hoc secretum non esset, Evan- gelio utique ipsius, quod edidit, addidisset : sed fecit hunc libellum Hebraicis litteris obsignatum; <span style="font-weight:bold">101</span> quem usque adeo edidit, ut et manu ipsius liber scriptus Hebraicis litteris a viris religiosissi- mis habeatur, qui etiam a suis prioribus per suc- cessus temporum susceperunt. Hunc autem ipsum librum numquam alicui transferendum tradiderunt : textum ejus aliter atque aliter narraverunt.</p><p>Sed factum est, ut a Manichaei discipulo, nomine Seleuco, qui etiam Apostolorum gesta falso sermone conscripsit, hic liber editus, non aedificationi, sed <span class="">PLSection C</span> destructioni materiam exhibuerit : et quod talis pro- baretur in synodo, cui merito aures Ecclesiae non paterent. Cessent nunc oblatrantium morsus : non istum libellum cannonicis nos superaddidimus Scri- pturis, sed ad detegendum haereseos fallaciam, apo- stoli, atque Evangelistae scripta transferimus : in quo opere non tam piis jubentibus episcopis obtem- <span class="note" id="Note1"><span class="noteLabel">Note: </span>a Seleuchi librum videtur affirmare se ex Hebraico transtaturum; sed rectius duo haec distinguit, et Se- leuchi librum rejici tamquam impiis additamentis refertum, et alterum Hebraicum tamquam nihil exi- tiosi habentem probari, licet non ut canonicum, et Matthaei genuinum. Ex edit. Hieronymiana Val- larsii.</span> <span class="pagebreak" id="index.xml-pb-d30e313">[Page 372]</span> <span class="">PLSection A</span> peramus, quam impiis haereticis obviamus. Amor igitur est Christi, cui satisfacimus, credentes quod nos suis orationibus adjuvent, qui ad Salvatoris no- stri infantiam sanctam per nostram potuerint obe- dientiam pervenire.</p></div><div class="textpart" id="index.xml-body.1_div.1_div.5"><h3><span class="headingNumber">1.5. </span><span class="head"><span class="titlem">EPISTOLA III.</span></span></h3><p>EJUSDEM PSEUDO-HIERONYMI AD EOSDEM.</p><p><span style="font-style:italic">In alia epistola, versioni libri</span> de Nativitate Mariae <span style="font-style:italic">praemissa</span>.</p><p>Petitis a me, ut vobis rescribam, quid mihi de quodam libello videatur, qui de nativitate sanctae Mariae a nonnullis habetur. Et ideo scire vos volo, multa in eo falsa inveniri. Quidam namque Seleu- cus, qui passiones apostolorum conscripsit, hunc libellum composuit. Sed sicut de virtutibus eorum <span class="">PLSection B</span> et miraculis per eos factis vera dixit, de doctrina vero eorum plura mentitus est; ita et hic multa non vera de corde suo confluxit. Proinde ut in Hebraeo <sup>a</sup> habetur, verbum ex verbo transferre curabo. Si quidem sanctum Evangelistam Matthaeum eumdem libellum liquet <sup>b</sup> composuisse, et in capite Evangelii sui Hebraicis litteris obsignatum apposuisse : quod an verum sit, auctori praefationis, et fidei scriptoris committo. Ipse enim, ut haec dubia esse pronuntio, <span style="font-weight:bold">102</span> ita liquido falsa non affirmo. Illud autem li- bere dico, quod fidelium neminem negaturum puto, sive haec vera sint, sive ab aliquo conficta, sacro- sanctam sanctae Marine nativitatem magna miracula praecessisse, maxima consecuta fuisse : et idcirco salva fide ab his qui Deum ista facere posse credunt <span class="">PLSection C</span> sine periculo animae suae credi et legi posse. Deni- que in quantum recordari possum, sensum non verba scriptoris sequens, et nunc eadem semita non eisdem vestigiis incedens, nunc quibusdam diverti- culis ad eamdem viam recurrens, sic narrationis sty- lum tentabo <sup>c</sup>; et non alia dicam, quam quae aut scripta sunt ibi, aut consequenter scribi potuerunt. <span class="note" id="Note2"><span class="noteLabel">Note: </span>b Si praefationi nempe, ut mox additur, fidem ha- bere velis. <span style="font-style:italic">Ibid</span>.</span> <span class="note" id="Note3"><span class="noteLabel">Note: </span>c Fort., <span style="font-style:italic">temperabo</span>. Ibid.</span></p></div><div class="textpart" id="index.xml-body.1_div.1_div.6"><h3><span class="headingNumber">1.6. </span><span class="head"><span class="titlem">MONITUM DE SEQUENTIBUS EPISTOLIS, Ex <span style="font-style:italic">Tractatione</span> cardinalis Baronii <span style="font-style:italic">De Martyrologio Romano</span>, cap. VII.</span></span></h3><p>Quod pertinet ad epistolam, Chromatii et Heliodori episcoporum nomine, ad Hieronymum scriptam, in primis ex ejusdem inscriptione imposturam facile deteges, si illorum temporum loquendi generis habueris rationem : dum in ea praedicti episcopi, immo ipsa synodus (synodi enim, quam praetexunt, nomine scri- bere profitentur) ipsum Hieronymum presbyterum appellant Patrem; cujus nomenclaturae nullum prorsus penes illorum temporum scriptores exemplum invenies, ut in scriptione litterarum episcopi, vel ipsa syno- dus presbyterum cujusvis meriti dicam Patrem, cum alloqui et amplissimarum sedium episcopos et patriar- chas, nonnisi fratres <span style="font-weight:bold">103</span> consueverunt appellare. Habetur mentio in eadem epistola de quodam concilio ex totius Italiae episcopis Mediolani, Theodosio imperatore praesente, coacto. Verum istud commentum esse non dubites : qui enim fieri potuit, ut tam celebris synodus sic e scriptorum monumentis exciderit, sic silentio fuerit obvoluta, ut nullus illorum temporum scriptorum quorum sane haud exiguus fuit nu- merus, nec nomine tenus ejus meminerit? Sed haec manifestiora reddentur, si lucubrationum Hieronymi temporis exacta ratio habeatur. Quando, rogo, volunt illam synodum coram Theodosio Mediolani congre- gatam? Num cum primum, adversus Maximum tyrannum pugnaturus, Constantinopoli anna decimo sui im- perii in Italiam venit? Certe id dici non posse, quae sanctus Hieronymus scribit, vehementer repugnant : dum enim in libro de Scriptoribus Ecclesiasticis, ad calcem, cunctas quas hactenus usque ad annum decimum <span class="pagebreak" id="index.xml-pb-d30e379">[Page 373]</span> <span class="pagebreak" id="index.xml-pb-d30e381">[Page 374]</span> quartum eiusdem Theodosii imperatoris elaborasset lucubrationes, recenset, nec verbum quidem de con- scripto, vela se translato libro de Martyribus habet, quem statim post illam synodum scriptum esse, illae ipsae recitatae epistolae indicant : ex quibus satis apparet, dictam synodum commentitiam ad primum Theo- dosii Mediolanum adventum non posse referri. Quod si ad secundum adventum ejus (bis tantum post ade- ptum imperium in Italiam venisse, certum est), quando iterum ad expugnandum Eugenium tyrannum ex Oriente in Italiam descendit, eamdem synodum Mediolani celebratam esse dixerint : certe ratio temporum contradicit. Descendit Theodosius in Italiam cum exercitu anno decimosexto, eodemque ultimo sui impe- rii, decernensque cum Eugenio, sexta die Septembris illum obtinuit, inde Mediolanum se contulit : quae au- tem tunc ab eo illic sunt facta usque ad diem 17 Januarii, qua ex hac vita migravit, Ambrosius ea Oratione quam habuit in ejus funere, et alii illorum temporum scriptores exacte describunt; adeo ut nullum ejus- modi cogendi concilii reliquum esse tempus appareat. Ex his itaque totum illud commentum de litteris ex praedicta synodo datis, aliisque rebus quae iisdem continentur epistolis, plane clara luco detegitur : ut quod in illis habetur de Gregorio episcopo Cordubensi matutinas ac vespertinas Missas agente : Augustinus etenim qni iisdem temporibus vixit, id tantum quinta feria majoris hebdomadae in Coena Domini in Ecclesia catho- lica fieri <span style="font-weight:bold">104</span> consuevisse, testari videtur, scribens ad Januarium epistola 118, cap, 5. Licet sciamus olim temporibus Cypriani, matutinum ac vespertinum sacrificium in Africa offerri, in usu fuisse, ut idem Cypria- nus testatur ad Cacilium scribens epistola 63 editionis Pamelii, quem morem apud AEgyptios tantum perse- v(??)rasse, auctor est Sozomenus Historiae libro vii, cap. 19. Quamvis etiam sciamus in concilio Agathensi se- cundum recentiorum lectionem haberi mentionem de Missis matutinis et vespertinis, et ex co c. 13, dist. 15. Sed in haec non obnitimur, cum sciamus ecclesiasticorum rituum diversam fuisse diversorum consue- tudinem. Deprehenditur et in eo de Gregorio impostura, dum dicitur ipsum etiam jejunii tempore cele- brasse natalitia Martyrum : diversam quippe ab his fuisse Ecclesiae consuetudinem, testantur antiqui cano- nes, ut concil. Laodic. c. 51, apud Mart. collect. c. 48, et 55, q. 1, Non licet in Quadrag. Quod insuper tam in dicta episcoporum epistola, quam in ea quae ad eosdem Hieronymi nomine reddita habetur, Eusebius episcopus Caesareae sanctitatis elogio commendatur, pro monstro quidem habetur. Etenim etsi olim sancti- tatis titulus communior esse videretur, ut non solum (ut hodie) illis tribueretur Christianis, qui vita fun- cti in coelo regnant cum Christo, sed iu quibuscumque laudabilioris vitae fidelibus : datum tamen aliquando homini haeretico, nemo dicere jure poterit. At vero quibus titulis idem Hieronymus Eusebium ipsum nomi- nare consueverit, ab ipso audiamus : qui ad Pammachium scribens epist. 65 haec de eo : Impietatis Arii apertissimus propugnator est, etc. In fine etiam plura habet in eamdem sententiam. In Apologia adversus Rufinum lib. <span class="smallcap">i</span> haec de eodem : Eusebius episcopus Caesariensis, Arianae quondam signifer factionis. Et lib. <span class="smallcap">ii</span> eumdem principem Arianorum appellat. Idem ad Ctesiphontem, agens de scriptis ipsius : Eum, inquit, fuisse Arianum, nemo est qui nesciat. Et ad Minerium epist. 152 ipsum errasse in dogmatum veritate, aperte testatur. Ecce tibi quibus titulis, et quam diversis a praeconio sanctitatis Eusebius a Hieronymo nuncupetur; ut ex his saltem liquido cognoscas, alium longe diversum a Hieronymo fuisse epi- stolae illius auctorem : quem (etsi aliud non esset, ac caetera de eodem consentirent) ab eo esse longe di- versum, ex dicendi stylo, non est qui eam epistolam legens, facillime non cognoscat. Haec de verbis. Quod si res ipsas in ea conscriptas <span style="font-weight:bold">105</span> disquiras, magis magisque imposturam intelliges. Si enim vera sunt, quae inter Constantinum Augustum et Eusebium acta idem auctor enarrat; quae tanta modestia in Eusebio, qui suarum laudum egregius praedicator semper est visus, ut illa silentio praeterierit, cum eadem saepius repetendi, quoties agit de libro a se de Martyribus scripto, opportuna se daret occasio? Consuevit enim ipse res a se cum Constantino gestas narrare, extollere, easdemque saepius inculcare, ut de Vita Constantini libro <span class="smallcap">ii</span>, cap. 44 et 45; libro <span class="smallcap">iii</span>, cap. 57, 58, 59 et 60, et libro <span class="smallcap">iv</span>, c. 33, 34, 35. Quod demum auctor (quis- quis ille fuerit) in eadem epistola excipit de kalendis Januarii, quasi ea die nullus passus sit martyr; quam mendax ac frivola ea sit de kalendis exceptio, consule quae inferius notantur die 1 Januarii B. Haec jam sa- tis (etsi alia quoque superessent) ad coarguendam praedictarum epistolarum falsitatem sufficere existi- mamus.</p></div><div class="textpart" id="index.xml-body.1_div.1_div.7"><h3><span class="headingNumber">1.7. </span><span class="head"><span class="titlem">EPISTOLA IV.</span></span></h3><p><span class="">PLSection A</span> <span style="font-style:italic">Itidem sub sanctorum Chromatii et Heliodori nomine, ad eumdem sanctum Hieronymum, de Natalitiis sanctorum, seu de opere Martyrologii colligendo : cui pariter accedit Pseudo-Hieronymi responsio :</span></p><p>(Ex <span style="font-style:italic">Tractatione</span> cardinalis Baronii <span style="font-style:italic">De Martyrologio Ro- mano</span>; atqu(??)·ex tomo XI <span style="font-style:italic">Operum Sancti Hieronymi</span>, editionis Veronensis Dominici Vallarsii, col. 473 el seq.)</p></div><div class="textpart" id="index.xml-body.1_div.1_div.8"><h3><span class="headingNumber">1.8. </span><span class="head"><span class="titlem">EPISTOLA V.</span></span></h3><p>CHROMATII et HELIODORI</p><p>EPISCOPORUM AD BEATUM HIERONYMUM,</p><p><span style="font-style:italic">De opere Martyrologii colligendo</span>.</p><p>Domino sancto Patri H<span class="smallcap">ieronymo</span>, C<span class="smallcap">hromatius</span> et H<span class="smallcap">eliodorus</span> episcopi, in Domino salutem.</p><p><span class="">PLSection B</span> Cum religiosissimus Augustus Theodosius Me- diolani urbem esset ingressus, universosque Italiae episcopos ad se invitasset, et ob causam aliquantu- lorum episcoporum, qui ex Ariana faece suas ani- mas inquinassent, inquireret : contigit et nostram parvitatem in eodem adesse concilio. In quo cum dicenda dicta essent, et definienda definita, coepit <span class="">PLSection A</span> christianissimus Princeps S. Gregorium Cordubensis Ecclesiae in eo praeferre antistitem, quod omni die, sive non jejunans, matutinas; sive jejunans, vesper- tinas explicans Missas, eorum martyrum, quorum natalitia essent, plurimorum nomina memoraret. Factumque est, ut omnes statueremus ad tuam scri- bere charitatem, ut famosissimos feriales de ar- chivio S. Eusebii Caesareae Palaestinae episcopi in- quirens, martyrum ad nos dirigas festa : ut possimus hoc officium per tuam sanctam industriam melius perfectiusque ad honorem Dei martyribus exhibere.</p></div><div class="textpart" id="index.xml-body.1_div.1_div.9"><h3><span class="headingNumber">1.9. </span><span class="head"><span class="titlem">106 EPISTOLA VI.</span></span></h3><p>BEATI HIERONYMI AD EOSDEM,</p><p><span style="font-style:italic">Super eo ipso Responsio</span>.</p><p><span class="">PLSection B</span> C<span class="smallcap">hromatio</span> et H<span class="smallcap">eliodoro</span> sanctis episcopis, H<span class="smallcap">ierony- mus</span> presbyter.</p><p>Constat, Dominum nostrum Jesum Christum omni die martyrum suorum triumphos excipere, quorum passiones a sancto Eusebio Caesariensi epis- copo scriptas reperimus. Nam Constantinus Augus- tus cum Caesaream fuisset ingresus, et diceret <span class="pagebreak" id="index.xml-pb-d30e483">[Page 375]</span> <span class="">PLSection A</span> memorato antistiti, ut peteret aliqua beneficia Cae- sariensi Ecclesiae profutura, legitur, respondisse Eusebium : Opibus suis Ecclesiam ditatam, nulla petendi beneficia necessitate compelli : sibi tamen desiderium immobile exstitisse, ut quidquid in re- publica Romana gestum sit erga sanctos Dei judices judicibus succedentes in universo orbe Romano, sollicita perscrutatione, monumenta publica discu- tiendo, perquirerent; et qui martyrum, a quo judice, in qua provincia vel civitate, qua die, quave perse- verantia passionis suae obtinuerunt palmam, de ipsis archivis sublata, ipsi Eusebio, regio jussu, dirige- rent. Unde factum est, ut idoneus relator existens, et ecclesiasticam historiam retexeret, et omnium pene martyrum, provinciarum omnium Romanarum <span class="">PLSection Β</span> tropaea diligens historiographus declararet : qua- tenus omni die sacrificium Deo offerentes, eorum nomina meminissent : studentes, qui die ipso, quo sacrificium offeretur, victores diaboli exstitissent, et martyrii sui triumpho pollentes, atque ovantes ad Regem suum pervenissent Christum. Hac de <span class="pagebreak" id="index.xml-pb-d30e489">[Page 376]</span> <span class="">PLSection A</span> causa singulorum mensium, singulorumque dierum festa conscripsimus, ut jubere dignabamini, peren- nem nostrae parvitatis memoriam fore credentes cum diebus omnibus per tot annorum spatia sancta Sanctorum nomina fuerint festive celebrata. Et quoniam per singulos dies, diversarum provincia- rum, diversarumque urbium plusquam octingento- rum, et nongentorum martyrum sunt nomina nomi- nata : ut nullus dies sit, qui non intra quingentorum numerum reperiri possit ascriptus, exempto die kalendarum Januariarum; considerans inter innu- merabiles turbas lectoris animum intra unum men- sem posse lassescere : ne id eveniat, breviter et succincte eorum, qui sunt in amplissima festivitate in suis locis tantum prae omnibus memoratus sum, <span class="">PLSection B</span> ut, amputato fastidio, unus de omnibus sufficiat li- bellus ascriptus. Sane in prima parte libelli, om- nium beatorum Apostolorum festa conscripsimus, ut dies varii non videantur dividere, quos una di- gnitas apostolatus in coelesti gloria fecit esse su- blimes.</p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:12:03Z.
	       SAXON HE 9.8.0.5.
		 --></address></div></body></html>