<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">IN LAMENTATIONES JEREMIAE.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">IN LAMENTATIONES JEREMIAE.</span></span></h2><p><span class="">PLSection A</span> <span style="font-style:italic">Et factum est postquam in captivitatem ductus est Israel, et Jerusalem deserta est, sedit Jeremias fiens. et planxit lamentationem hanc in Jerusalem, et dixit : Aleph. Quomodo sedet sola civitas plena populo</span>. Sicut inter omnia cantica veteris et novi Testamenti, primatum tenet Canticum quod Salo- mon cecinit in persona Christi et Ecclesiae, in tan- tum ut prae magnitudine sui Canticum Canticorum appelletur : ita inter omnia lamenta veleris et novi Testamenti Lamentationes Jeremiae primatum pos- sident, in tantum ut recte possint Lamentationes Lamentationum appellari. Sciendum denique est has Lamentationes, quas Graeci Threnos vocant, ratione metri apud Hebraeos compositas esse : et in principio omnium sententiarum, alphabeti series distincta est per ordinem; sed interpres qui transtulit eas de Hebraeo in Latinum, noluit moras innectere, ut hoc observaret, sed tantummodo elementa litterarum in principio posuit, quia sen- <span class="">PLSection B</span> sus sententiae ex interpretatione litterae pendet. Sed etiam hoc sciendum quia possunt haec lamenta historialiter referri ad plebem Israeliticam, spiri- tualiter vero, etiam ad litteram, et ad sanctam Ecclesiam quae est civitas, et plebs Dei, et morali- ter ad unamquamque animam.</p><p><span style="font-style:italic">Aleph</span>. Aleph interpretatur <span style="font-style:italic">doctrina</span>. Doctrina vera est cognitio sanctae. Trinitatis, et ut cognos- cat homo crementum et incrementum sui, hoc est, in quibus rebus possit crescere, et in quibus de- crescere. Sed quia Judici istam cognitionem licet haberent, non observaverunt : idcirco sedit tunc, et sedet modo ipsa plebs sola. Quomodo ergo se- debat sola civitas, si plena erat populo? Duplici- ter potest solvi; sedebat tunc sola, quae quondam plena inerat populo temporibus David et Salomo- nis. Vel sedebat plena populo ipsa civitas, id est, illa plebs, quia maximus erat ibi numerus homi- num, sed sola erat a Dei auxilio. Et est metony- mico(??) intelligendum, ut per civitatem intelligatur populus in captivitate positus. <span style="font-style:italic">Facta est quasi vi- dua domina gentium</span>, id est, Jerusalem, quae multis gentibus quondam dominata fuerat, quando ha- bebat vini in Dominum omnipotentem, ducta in captivitatem quasi vidua fuit. Sed non fuit vidua <span class="">PLSection A</span> ex toto, sed quasi vidua : quia vir suus misertus est ejus, et post septuaginta annos conjunxit illam sibi princeps provinciarum, subauditur illarum, quas subjugaverant reges Israel, <span style="font-style:italic">facta est sub tri- buto</span>, Chaldaeorum. Similiter sancta Ecclesia, et anima qualibet plerumque propter vitia sua, sedet sola destituta auxilio Dei, et ducitur a diabolo in confusionem peccatorum, et edicitur desolata a viro suo, quae domina erat gentium plurimorum. Et quae fuit princeps multarum provinciarum in apostolis, de quibus Psalmista dicit : <span style="font-style:italic">Constitues eos principes super omnem terram</span>, redigitur sub tribulum diaboli, serviendo vitiis.</p><p><span style="font-style:italic">Beth.</span> Beth interpretatur <span style="font-style:italic">domus</span>. Significat illam domum, hoc est, plebem Israeliticam, quam allo- quitur Isaias propheta, inquiens : <span style="font-style:italic">Domus Jacob, venite, et ambulemus in lumine Domini</span>. Ista domus Israelitici populi <span style="font-style:italic">plorans ploravit in nocte</span>, dum duceretur in captivitatem : <span style="font-style:italic">et lacrymae ejus in <span class="">PLSection B</span> maxillis ejus</span>. Quantum ad litteram pertinet, Ideo in nocte plorabat, quia non audebat in die pro- pter dominos suos, sed in nocte se consolabatur plorando. Quantum vero ad altiorem intelligentiam perimet, in nocte plorabat, id est, in captivitate et tribulatione. Et quod bis dixit : <span style="font-style:italic">Plorans plora- vit</span>, augmentum praestat repetitio verbi. <span style="font-style:italic">Lacrymae ejus in maxillis ejus</span>, id est, in principibus ejus; licet enim omnes plorarent, tamen illi maxime qui scientiam habebant. Ideo autem principes et sa- pientiores per maxillas intelliguntur, quia sicuti a maxillis cibus in corpus deducitur : ita et ab illis doctrina descendere debuerat in populum. <span style="font-style:italic">Non est qui condoletur eam ex omnibus charis ejus</span> : ex prophetis videlicet, Regibus et sacerdotibus, post Domini ascensionem. Haec verba proprie ad ulti- mam vastationem pertinent, post quam non ha- buerunt ullum principem. Nam in Babyloniae captivitate habuerunt Danielem et socios ejus, Ezechielem et alios multos. <span style="font-style:italic">Omnes amici ejus,</span> id est, reges gentium, spreverunt eam, sive pro nihilo reputaverunt, <span style="font-style:italic">et facit sunt ei inimici</span>. Si vero ad Ecclesiam refecimus, omnes angeli sancti amici ejus, pro nihilo deputabant eam, videntes eam a Creatore suo esse dejectam : et videntur ei esse <span class="pagebreak" id="index.xml-pb-d30e145">[Page 829]</span> <span class="">PLSection A</span> inimici, dum solitum auxilium ab ca subtrahunt. <span style="font-style:italic">Gimel.</span> Gimel interpretatur <span style="font-style:italic">plenitudo</span>. Ista est plenitudo peccatorum, de qua dixit Dominus Ju- seis : <span style="font-style:italic">Implete mensuram patrum vestrorum</span>, hoc est, quod illi minus fecerunt peccando, vos adim- plete. Et in Genesi; <span style="font-style:italic">Nondum enim,</span> inquit, <span style="font-style:italic">impleta sunt peccata Amorrhaeorum</span>. Quia ergo Juda istam plenitudinem peccatorum habuit, <span style="font-style:italic">migravit de terra sua propter afflictionem</span>, qua affligebatur a Chaldaeis tunc temporis, et postea a Romanis : <span style="font-style:italic">Et propter multitudinem servitutis</span>, qua servivit diabolo, <span style="font-style:italic">habi- tuvit inter gentes, nec invenit requiem. Omnes per- secutores ejus</span>. Chaldaei scilicet et Romani, <span style="font-style:italic">appre- henderunt eam inter angustias</span>. Similiter potest re- ferri ad sanctam Ecclesiam, quae saepe propter peccata affligitur a paganis, ab haereticis, et ple- rumque captivatur tam ab hostibus, quam daemo- nibus.</p><p><span style="font-style:italic">Deleth</span>. Deleth sonat in Latina lingua <span style="font-style:italic">tabulatum</span> <span class="">PLSection B</span> Et cujus rei tabulatum? Domus Domini; domus siquidem Domini tabulata habet ex lignis impu- tribilibus. Viae Sion lugent, eo quod non sit qui ve- niat ad solemnitatem. Quomodo possunt viae lu- gere? translative dictum est. Viae, inquit, Sion lugent, hoc est illi qui quondam soliti erant in praecipuis festivitatibus tendere gressus per vias Jerusalem ad domum Domini constructam ex ta- bulatis, positi in captivitate lugent, id est, trans- cuntes, illorum nullus erit qui veniat ad solemni- tatem Domini. Vel aliter : Viae Sion lugent, id est, transeuntes per se provocant ad luctum. Spiritua- liter vero per vias Sion debemus intelligere prin- cipes qui in subsequentibus designantur per portas et sacerdotes; principes enim et sacerdotes, qui debuerant populo ducatum praebere, et portas vitae suae praedicatione aperire, positi in captivi- tate lugebant, quia destructi et desolati erant. <span style="font-style:italic">Virgines ejus squalidae, et ipsa Sion oppressa est amaritudine</span>. Non virgines solummodo corpore <span class="">PLSection C</span> squalidi, id est, sordidae effectae sunt, quae antea erant speciosissimae; sed virgines mente. quae in- tegritatem fidei habebant, ut Daniel sociique ejus squalidi erant prae nimia captivitate. Vel qui de- buerant esse virgines, integritatem fidei habendo, sordibus peccatorum squalidi effecti sunt. Haec omnia ad Ecclesiam similiter possunt referri, cu- jus via; et portae sunt praedicatores praelati.</p><p><span style="font-style:italic">He</span>. He interpretatur <span style="font-style:italic">ista</span>; et est sensus : Ista qua; hic scribuntur, a Domino praedicta sunt in Deuteronomio, quando praecepit Moysi scribere maledictiones et benedictiones : <span style="font-style:italic">Si</span>, inquit, <span style="font-style:italic">non custodieris mandata mea, tradam te hostibus tuis, erisque tu in cauda, et inimici tui in capite</span>. Tamen non ideo haec venerunt, quia a Domino praedicta sunt : sed quia ventura erant, ab illo praedicta sunt : et quia illi peccaverunt, idcirco haec vene- runt : <span style="font-style:italic">Facti sunt hostes ejus in capite, inimici ejus locupletati sunt</span>, id est, divites facti sunt divitiis <span class="">PLSection D</span> illius : <span style="font-style:italic">Quia Dominus locutus est super eam,</span> sicut paulo supra diximus, quae antea erat in capite do- mina aliarum gentium, lacta est ancilla et tribu- taria. Caetera quae sequuntur pertinentia ad sensum hujus litterae, sufficienter patent.</p><p><span style="font-style:italic">Vau</span>. Vau interpretatur <span style="font-style:italic">et</span>, quod est copulativa conjunctio conjungens praecedentia subsequentibus; ac si diceret aliis verbis : Et quia peccaverunt, <span style="font-style:italic">egressus est a filia Sion omnis decor ejus.</span> Quis erat decor ejus? Reges et principes ejus sacerdo- tes et prophetae, altare aureum, et templum ma- gnificum, civitas et omnia ornamenta ejus. Ista omnia egressa sunt a filia Sion, quando Sedecias caecatus ductus est in Babylonem in cavea ut leones principes ejus interfectis, altare confractum, templum ejus incensum civitas destructa, vasa <span class="note" id="Note1"><span class="noteLabel">Note: </span><sup>1</sup> Vocum similitudine <span style="font-style:italic">tabularum</span> et <span style="font-style:italic">tabulatum</span> deceptus est Auctor. Vide not. ad Hieron. epist 30, n. 5.</span> <span class="pagebreak" id="index.xml-pb-d30e235">[Page 830]</span> <span class="">PLSection A</span> aurea et argentea in Babylonem ducta. <span style="font-style:italic">Facti sunt principes ejus velut arietes non invenientes pascua,</span> quando oppressi sunt obsidione a Chaldaeis per spatium unius anni et dimidii. <span style="font-style:italic">Et abierunt absque fortitudine ante faciem subsequentis</span>, scilicet hostis, quia nullus illorum potuit resistere Chaldaeis. Simi- liter possunt referri ad extremam captivitatem et ad Ecclesiam, tam historialiter quam spiritualiter, cujus principes saepe quaerunt pascua verbi Dei, sed non inveniunt, quia Dominus misit famem in terram.</p><p><span style="font-style:italic">Zai</span>. Zai interpretatur <span style="font-style:italic">haec</span>, et est sensus : Haec vindicta omnipotentis Dei super Jerusalem, ut ca- deret in manu hostili. Itaque hoc modo constru- ctio est hujus sententiae : <span style="font-style:italic">Dum caderet Jerusalem, et populus ejus in manu hostili, recordata est dierum afflictionis suae</span>, qua affligebatur; <span style="font-style:italic">et recordata est praevaricationis</span>, scilicet mandatorum Dei, cognos- cens quia propter peccata sua talia patiebatur. <span style="font-style:italic">Et</span> <span class="">PLSection B</span> <span style="font-style:italic">recordata est omnium desiderabilium suorum</span>, id est, omnium bonorum, <span style="font-style:italic">quae habuerat a diebus antiquis</span>, ex quo de AEgypto egressa est. <span style="font-style:italic">Viderunt eam hostes</span>, Chaldaei, <span style="font-style:italic">et deriserunt sabbata ejus</span>. quae volebat observare in captivitate, sicuti modo deridentur Judaei a Christianis. Jerusalem quae interpretatur. <span style="font-style:italic">visio pacis</span>, sanctam Ecclesiam significat, quae dum traditur in manibus haereticorum et paganorum, recordatur praevaricationis mandatorum Dei; cu- jas Sabbata, id est, otium ab omnibus operibus, hostes ejus, maligni videlicet spiritus, derident; quia postquam sua suggestione nos decipiunt, et faciunt quiescere a bono opere, insultant nobis, et derident nos.</p><p><span style="font-style:italic">Heth</span>. Heth interpretatur <span style="font-style:italic">vita</span> : et pertinet inter- pretatio hujus clementi ad aliud quod in fine hu- jus sententiae dicitur, <span style="font-style:italic">Ipsa autem gemens, et con- versa retrorsum</span>. Conversa autem retrorsum in hoc loco in boam partem accipio; idcirco etenim Deus inducit afflictionem super quemlibet hominem, ut <span class="">PLSection C</span> convertatur ab errore, el vivat; et qui corruit in mortem propter peccatum, convertatur do vitiis ad virtutes, et per lamentum ac gemitus redeat ad vitam aeternam.</p><p><span style="font-style:italic">Teth</span>. Teth interpretatur <span style="font-style:italic">bonum</span>. Cujus verbi in- terpretatio ad finem similiter sententiae spirituali- ter refertur, ubi dicitur; <span style="font-style:italic">Vide, Domine, afflictio- nem meam</span>; bonum est enim si quando, vel gene- raliter Ecclesia, sancta, vel spiritualiter unaquae- que anima cognoscens reatum suum, convertatur ad Dei clementiam et dicat : Vide, Domine, affli- ctionem meam, et miserere mei, <span style="font-style:italic">quoniam erectus est inimicus meus</span>, diabolus, <span style="font-style:italic">in superbiam contra me. Sordes Jerusalem in pedibus ejus</span>, id est, in illis a quibus debuerat portari. <span style="font-style:italic">Nec recordata est finis sui</span>, id est, malorum illorum quae poterant ei eve- nire instante fine mortis, vel etiam Christo adve- niente in mundum : non est recordata Christi qui est initium et finis. <span style="font-style:italic">Deposita est vehementer</span>, de <span class="">PLSection D</span> solio regni et sacerdotii; <span style="font-style:italic">non habens consolatorem</span>. Spiritum sanctum qui dicitur Paraclitus, id est consolator.</p><p><span style="font-style:italic">Toth</span>. Toth sonat <span style="font-style:italic">principium</span> in Latina lingua. Quae hinc sequuntur principia sunt malorum vel Jeru- salem, vel Ecclesiae, vel unicuique animae. Prin- cipium ergo ruinae Jerusalem istud fuit, quia <span style="font-style:italic">misit hostis</span>, Nabuchodonosor, vel Romanorum exerci- tus, <span style="font-style:italic">manum suam, et tulit omnia desiderabilia ejus</span>, hoc est, regnum, sacerdotium, templum et civita- tem. Spiritualiter hostis noster diabolus est, qui quando mittit manum suam, hoc est, operationem et suggestionem malignam, aufert virtutes, bona- que opera, quae designantur per desiderabilia Jerusalem, et insuper in Babylonem, id est, in confusionem ducit nos; quod tunc pertulit Israel, <span class="pagebreak" id="index.xml-pb-d30e333">[Page 831]</span> <span class="">PLSection A</span> vel quotidie patitur Ecclesia, vel unaquaeque anima.</p><p><span style="font-style:italic">Caph</span>. Caph interpretatur <span style="font-style:italic">manus</span>. Manus, id est, operatio Dei, reddens illi qualia merentur. <span style="font-style:italic">Omnis populus ejus gemens et quaerens panem</span>. Quia ergo manus Domini percussit populum, ideo gemebat et lugebat, dum duceretur in captivitatem.</p><p><span style="font-style:italic">Lamed</span>. Lamed interpretatur <span style="font-style:italic">disciplina cordis</span>. Disciplina cordis est, quando homo intelligit ma- lum suum, et de malo ad bonum convertitur, et justum omnipotentis Dei judicium aliis praedicat, sicut Jerusalem quae dicebat : <span style="font-style:italic">O vos omnes qui transitis per viam, attendite et videte, si est dolor sicut dolor meus; quoniam vindemiavit me</span> per Chal- daeos et per Romanos ducendo in captivitatem, qui quondam plantaverat in terra repromissionis. Et hoc fecit <span style="font-style:italic">sicut locutus est</span>, per servos suos pro- phetas, <span style="font-style:italic">in die furoris sui</span>, hoc est, in die vindictae.</p><p><span style="font-style:italic">Mem</span>. Mem interpretatur <span style="font-style:italic">ex ipsis</span>. Quid ex ipsis? <span class="">PLSection B</span> ex ipsis Judaeis, qui perferant per infidelitatem, fuerunt apostoli, quos modo appellat Ecclesia <span style="font-style:italic">ossa</span>, quia fuerunt fortissimi ad toleranda adversa; et sicut corpus sustentatur ab ossibus, ita Ecclesia illorum exemplis, et fide, et doctrina. Super illos ergo <span style="font-style:italic">misit ignem</span> de coelo, quando die Pentecostes Spiritus sanctus in linguis igneis super eos des- cendit. <span style="font-style:italic">Expandit rete</span>, mandatorum suorum, <span style="font-style:italic">pedi- bus meis; convertit me retrorsum</span>, hoc est, de vitiis ad virtutes, ne pergerem secundum opera carnis. <span style="font-style:italic">Posuit me desolatam</span>, a bonis temporalibus [<span style="font-style:italic">Al</span>. temporibus], vel a suo auxilio, et a sua praesentia, <span style="font-style:italic">tota die</span>, id est, toto tempore, <span style="font-style:italic">moerore confectam</span>. Ecce diximus secundum spiritualem intelligen- tiam, primum propter interpretationem litterae, quae proprie ad cumdem sensum pertinet : videa- mus et ad litteram. Dicit ergo Jerusalem : <span style="font-style:italic">De ex- celso solio suo misit ignem</span>, tribulationis et capti- vitatis, <span style="font-style:italic">in ossibus meis : et erudivit me</span>, per tribula- <span class="">PLSection C</span> tionem, quae nolui erudiri per pacem et suavitatem. Caetera patent in sensu.</p><p><span class="smallcap">Nun</span>. Nun interpretatur <span style="font-style:italic">sempiternum</span>. Notandum quia ista, quae in hac sententia dicuntur, proprie ad tempus ultimae captivitatis pertinent. Id est, ad diem judicii, quando tradentur omnes reprobi poenis saempiterms. <span style="font-style:italic">Vigilavit jugum</span>, vel damnatio, <span style="font-style:italic">iniquitatum mearum</span>, hoc est, tempus vindictae advenit. <span style="font-style:italic">In manu ejus</span>, in potestate omnipotentis Dei coadunatae sunt omnes iniquitates meae, <span style="font-style:italic">et impositae collo meo</span>. Quis unquam vidit vigilare ju- gum? Per jugum, ut diximus, intelligitur vindicta et damnatio, quae tunc vigilare dicitur, quando punit reos, dormire vero quando a flagello ces- sat.</p><p><span style="font-style:italic">Samech</span>. Samech interpretatur adjutorium. Et quia adjutorium omnipotentis Dei recessit ab Jeru- salem, <span style="font-style:italic">abstulit</span> ipse <span style="font-style:italic">Dominus omnes magnificus ejus de medio ejus</span>.</p><p><span class="">PLSection D</span> <span style="font-style:italic">Ain</span>. Ain interpretatur <span style="font-style:italic">fons</span>, vel <span style="font-style:italic">oculus</span>, Fons ergo lacrymarum est oculus : et quia Dominus torcular tribulationis filia : S. on, idcirco propheta plorabat, et oculus ejus deducebat aquam lacry- matum.</p><p><span style="font-style:italic">Fe</span>. Fe interpretatur <span style="font-style:italic">oris</span>, subauditur <span style="font-style:italic">demonstra- tio. Expandit Sion munus suas</span>. Per extensionem manuum debemus intelligere tribulationem maxi- mam, quae plerumque extensione manuum osten- ditur; solent enim mulieres parturientes in nimia tribulatione et anxietate positae, extendere manus, suspectam habentes mortem, quia volunt parere, et non possunt, et prae nimio dolore quod ure non valent exprimere, extensione manuum ostendunt. Sic et Jerusalem posita in maxima angustia, ex- <span class="pagebreak" id="index.xml-pb-d30e458">[Page 832]</span> <span class="">PLSection A</span> pandit manus suas, sed <span style="font-style:italic">non fuit qui consolaretur eam</span>.</p><p><span style="font-style:italic">Sade</span>. Sade sonat <span style="font-style:italic">justitiam</span> : et justum, vel ju- stitia est, ut homo in tribulatione constitutus, con- fiteatur vel justo judicio Dei talia se pati, et ma- joribus suppliciis dignum esse; quia praevaricator exstitit mandatorum Dei, dicens cum Jerusalem :· <span style="font-style:italic">Justus est Dominus, quia os ejus ad iracundiam provocavi</span>.</p><p><span style="font-style:italic">Coph</span>. Coph interpretatur <span style="font-style:italic">vocatio</span>. Allusit ergo propheta ad interpretationem litterae, et dixit : <span style="font-style:italic">Vocavi amicos meos, et ipsi deceperunt me</span>, promit- tentes mihi pacem.</p><p><span style="font-style:italic">Res</span>. Res interpretatur <span style="font-style:italic">capitis</span>, subauditur, <span style="font-style:italic">in- tellectus</span>. Per caput ergo debemus intelligere prin- cipalitatem mentis ubi est intellectus; quia sicut a capite reguntur membra, ita a mente disponuntur voluntates et cogitationes. <span style="font-style:italic">Vide, Domine, quoniam tribulor, venter meus conturbatus est</span>. Quid per ven- <span class="">PLSection B</span> trem debeamus intelligere, idem propheta alibi ostendit dicens : <span style="font-style:italic">Ventrem meum doleo, ventrem meum doleo</span>, hoc est, sensus cordis mei conturbati sunt.</p><p><span style="font-style:italic">Sen</span>. Sen interpretatur <span style="font-style:italic">dentium</span>. Quid per dentes intelligere debemus? Dentes qui frangunt cibum et molunt, et a quibus in corpus traducitur, de- bemus intelligere doctores et praedicatores qui mandata Dei ruminant, et qui plangunt suos et aliorum reatus et casus. Ex quorum persona lo- quitur propheta dicens : <span style="font-style:italic">Audierunt inimici mei quia ingemisco : et laetati sunt, quoniam tu fecisti</span>, id est, tu permisisti, ut ego ingemiscerem, et illi exsulta- rent. Quod vero subjungit, <span style="font-style:italic">Adduxisti diem consola- tionis, et fient similes mei</span>, qui me afflixerunt ad tempus extremum referendum est, et est praete- ritum pro futuro positum. <span style="font-style:italic">Adduces</span>, inquit, <span style="font-style:italic">diem consolationis meae</span>, et caetera quae sequuntur. <span style="font-style:italic">Fient similes mei</span>, non in gloria, sed qualia mihi fece- <span class="">PLSection C</span> runt, talia recipient. In hoc ergo fient mei similes, quia sicut ego fui moerens et dolens, dum affligerer ab eis; ita et illi erunt dolentes et gementes positi in poenis.</p><p><span style="font-style:italic">Tau</span>. Tau interpretatur <span style="font-style:italic">signa</span> plurali numero. Judaei sicut habent viginti duas litteras, in quarum ordine ultima est <span style="font-style:italic">tau</span> : ita et viginti duos libros iu quibus plena est cognitio sanctae Trinitatis, quae in viginti duobus libris consistit. Et quia mandata omnipotentis Dei, quae in illis narrantur, observa- bant, loquitur propheta dicens : <span style="font-style:italic">Ingrediatur omne malum eorum coram te, el vindemia illos, sicut vindemiasti me propter iniquitates meus</span>. Possumus et aliter dicere de interpretatione hujus littera. Volo noveritis, quia huc usque apud Samaritanos, <span style="font-style:italic">tau</span> littera similitudinem crucis nabet, quamquam apud Hebraeos corrupta sit; ideoque per <span style="font-style:italic">tau</span>, quod interpretatur <span style="font-style:italic">signa</span>, intelliguntur illi qui signaca- lum crucis Christi in fronte et in corde ferunt, et <span class="">PLSection D</span> per fidem passionis Christi, credunt se salvari posse. Expositio unius alphabeti ordine, reliqui tres qui sequuntur, eodem sensu sunt intelligendi : ideoque dignum duximus non esse necessarium idipsum per singulos repetere.</p><p>Sed admoneo te, o lector, ut quamvis aliam in- terpretationem istarum litteratum ia aliis locis repertas, non ideo ista abjicias, quia suis in locis propriam expositionem et sensum requirunt, ut conjungi possint sequentibus : sicut in Psalmis invenitur a diversis auctoribus esse expositum. Quadruplici ergo alphabeto composuit Jeremias Lamentationes suas, quia illos deplorabat qui ex quatuor elementis constantes, iram omnipotentis Dei contra se excitaverant, transgrediendo praece- pta illius, et sequendo voluptatem carnis.</p><p><span class="pagebreak" id="index.xml-pb-d30e557">[Page 835]</span> <span class="pagebreak" id="index.xml-pb-d30e559">[Page 836]</span> scriptionum indiciis satis manifesto constituimus, ut videre est ex epistolarum a prima ad duodecimam usque chronologicis argumentis. His porro trecentis septuaginta tribus annis si alios triginta addideris, ab eo, ut ipse ait, <span style="font-style:italic">puerilis ingenii</span> praeludio, ad <span style="font-style:italic">hoc maturae senectutis</span> opus intercesserunt, ipsum jam teneas quadringentesimum tertium, cui anno librum ascripsimus. Atque huic quidem rationi tantum tribuimus, ut hac una salva res sit; si alias inire velis, et Hieronymi vitae vestigia, et plurium ex ejus scriptis ordinem atque aetatem susdeque vertas.</p><p>De reliquis in Zachariam et Malachiam, tribusque aliis in Oseam, Joelem, et Amosum Commentariis expedita res est ex toties laudato S. Patris testimonio, quod criticis observa- tionibus nihil reliqui fecit; satisque luculenter uno omnes illigavit <span style="font-style:italic">anno, qui sexti consula- tus Arcadii Augustii, et Anitii Probi fastis nomen imposuit</span>. Hic est annus quadringentesimus sextus (non octavus, ut post Victorium falso Martianaeus colligit) consentientibus in hanc epocham monimentis Veterum universis.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:23:24Z.
	       SAXON HE 9.8.0.5.
		 --></address></div></body></html>