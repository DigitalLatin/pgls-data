<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Ab urbe condita, books 41-45 - 41</title><meta name="author" content="Titus Livius (Livy)" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Ab urbe condita, books 41-45 - 41" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Ab urbe condita, books 41-45 - 41</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">liber XLI</a></li></ul><!--TEI body--><div class="book" id="index.xml-body.1_div.1"><h2><span class="headingNumber">1. </span><span class="head">liber XLI</span></h2><p><span class="">chapter 1</span> <span class="">section 1</span> <span class="gap"> [...]</span> a patre in pace habitam armasse eoque iuventuti praedandi cupidae pergratus esse dicebatur. consilium de Histrico bello cum haberet consul, alii gerendum extemplo, antequam contrahere copias hostes possent, alii consulendum prius senatum censebant. vicit sententia, quae diem non proferebat. <span class="">section 2</span> profectus ab Aquileia consul castra ad lacum Timavi posuit; imminet mari is lacus. eodem decem navibus C. Furius duumvir navalis venit. <span class="">section 3</span> adversus Illyriorum classem creati duumviri navales erant, qui tuendae viginti navibus <span class="pagebreak" id="index.xml-pb-d30e94">[Page p.2]</span> maris superi orae Anconam velut cardinem haberent; inde L. Cornelius dextra litora usque ad Tarentum, C. Furius laeva usque ad Aquileiam tueretur. <span class="">section 4</span> eae naves ad proximum portum in Histriae fines cum onerariis et magno commeatu missae, secutusque cum legionibus consul quinque ferme milia a mari posuit castra. <span class="">section 5</span> in portu emporium brevi perfrequens factum, omniaque hinc in castra supportabantur. et, quo id tutius fieret, stationes ab omnibus castrorum partibus circumdatae sunt: <span class="">section 6</span> in Histriam versum praesidium stativum, repentina cohors Placentina opposita; inter mare et castra et, ut idem aquatoribus ad fluvium esset praesidium, M. Aebutius tribunus militum secundae legionis duos manipulos militum ducere iussus est; <span class="">section 7</span> T. et C. Aelii tribuni militum legionem tertiam, quae pabulatores et lignatores tueretur, via, quae Aquileiam fert, duxerant. <span class="">section 8</span> ab eadem regione mille ferme passuum castra erant Gallorum: Catmelus regulus praeerat tribus haud amplius milibus armatorum. <span class="">chapter 2</span> <span class="">section 1</span> Histri, ut primum ad lacum Timavi castra Romana sunt mota, ipsi post collem occulto loco consederunt, et inde obliquis itineribus agmen sequebantur, in omnem occasionem intenti; <span class="">section 2</span> nec quicquam eos, quae terra marique agerentur, fallebat. <span class="">section 3</span> postquam stationes invalidas esse pro castris, forum turba inermi frequens inter castra et mare mercantium sine ullo terrestri aut maritimo munimento viderunt, duo simul praesidia, Placentinae cohortis et manipulorum secundae legionis, adgrediuntur. <span class="">section 4</span> nebula matutina texerat inceptum; qua dilabente ad primum teporem solis perlucens iam aliquid, incerta tamen, ut solet, lux speciem omnium multiplicem intuenti reddens, tum quoque frustrata Romanos, multo maiorem iis, quam erat, hostium aciem ostendit. <span class="">section 5</span> qua territi utriusque stationis milites ingenti tumultu cum in castra confugissent, haud paulo ibi plus, quam quod secum ipsi attulerant, terroris fecerunt. <span class="">section 6</span> nam neque dicere, quid fugissent, nec percunctantibus reddere <span class="pagebreak" id="index.xml-pb-d30e122">[Page p.3]</span> responsum poterant; et clamor in portis, ut ubi nulla esset statio, quae sustineret impetum, audiebatur; et concursatio in obscuro incidentium aliorum in alios incertum fecerat, an hostis intra vallum esset. <span class="">section 7</span> una vox audiebatur ad mare vocantium; id forte temere ab uno exclamatum totis passim personabat castris. <span class="">section 8</span> itaque primo, velut iussi id facere, pauci, armati <span class="italics">alii,</span> maior pars inermes, ad mare decurrunt, dein plures, postremo prope omnes, et ipse consul, cum frustra revocare fugientes conatus nec imperio nec auctoritate nec precibus ad extremum valuisset. <span class="">section 9</span> unus remansit M. Licinius Strabo, tribunus militum secundae legionis, cum tribus signis ab legione sua relictus. hunc in vacua castra impetu facto Histri, cum alius armatus iis nemo obviam isset, in praetorio instruentem atque adhortantem suos oppresserunt. <span class="">section 10</span> proelium atrocius quam pro paucitate resistentium fuit, nec ante finitum est, quam tribunus militum quique circa eum constiterant interfecti sunt. <span class="">section 11</span> praetorio deiecto <span class="italics">direptisque,</span> quae ibi fuerunt, ad quaestorium, forum quintanamque hostes pervenerunt. <span class="">section 12</span> ibi cum omnium rerum paratam expositamque copiam et stratos lectos in quaestorio invenissent, regulus accubans epulari coepit. <span class="">section 13</span> mox idem ceteri omnes, armorum hostiumque obliti, faciunt; et, ut quibus insuetus liberalior victus esset, avidius vino ciboque corpora onerant.</p><p><span class="">chapter 3</span> <span class="">section 1</span> nequaquam eadem est tum rei forma apud Romanos; terra mari trepidatur; nautici tabernacula detendunt commeatumque in litore expositum in naves rapiunt; <span class="">section 2</span> milites in scaphas et mare territi ruunt; nautae metu, ne compleantur navigia, alii turbae obsistunt, alii ab litore naves in altum expellunt. <span class="">section 3</span> inde certamen, mox etiam pugna cum vulneribus et caede in vicem militum nautarumque oritur, donec iussu consulis procul a terra classis submota est. secernere inde inermes ab armatis coepit. <span class="">section 4</span> vix mille ducenti ex tanta multitudine, qui arma haberent, perpauci equites, qui equos <span class="pagebreak" id="index.xml-pb-d30e158">[Page p.4]</span> secum eduxissent, inventi sunt; cetera deformis turba velut lixarum calonumque, praeda <span class="sic">{fere}</span> futura, si belli hostes meminissent. <span class="">section 5</span> tunc demum nuntius <span class="italics">missus</span> ad tertiam legionem revocandam et Gallorum praesidium; et simul ex omnibus locis ad castra recipienda demendamque ignominiam rediri coeptum est. <span class="">section 6</span> tribuni militum tertiae legionis pabulum lignaque proicere iubent, centurionibus imperant, ut graviores aetate milites binos in ea iumenta, ex quibus onera deiecta erant, imponant; equites ut singulos e iuvenibus pedites secum in equos tollant: <span class="">section 7</span> egregiam gloriam legionis fore, si castra metu secundanorum amissa sua virtute recipiant. et recipi facile esse, si in praeda occupati barbari subito opprimantur; <span class="">section 8</span> sicut ceperint, posse capi. summa militum alacritate adhortatio audita est. ferunt citati signa, nec signiferos armati morantur. priores tamen consul copiaeque, quae a mari reducebantur, ad vallum accesserunt. <span class="">section 9</span> L. Atius, tribunus primus secundae legionis, non hortabatur modo milites, sed docebat etiam, si victores Histri, quibus armis cepissent castra, iisdem capta retinere in animo haberent, primum exutum castris hostem ad mare persecuturos fuisse, deinde stationes certe pro vallo habituros: <span class="">section 10</span> vino somnoque veri simile esse mersos iacere. <span class="">chapter 4</span> <span class="">section 1</span> sub haec A. Baeculonium, signiferum suum, notae fortitudinis virum, inferre signum iussit. ille, si <span class="strikethrough">unum</span> se sequerentur, quo celerius fieret, facturum dixit; <span class="">section 2</span> conisusque cum trans vallum signum traiecisset, primus omnium portam intravit. <span class="">section 3</span> et parte alia T. et C. Aelii, tribuni militum tertiae legionis, cum equitatu adveniunt. confestim et quos binos oneraria in iumenta imposuerant secuti, et consul cum toto agmine. <span class="">section 4</span> at Histrorum pauci, qui modice vino usi erant, memores fuerant fugae, aliis somno mors continuata est; integraque sua omnia Romani, praeterquam quod vini cibique absumptum erat, receperunt. <span class="">section 5</span> aegri quoque milites, qui in castris relicti fuerant, postquam intra vallum suos senserunt, armis arreptis caedem ingentem <span class="pagebreak" id="index.xml-pb-d30e195">[Page p.5]</span> fecerunt. <span class="">section 6</span> ante omnes insignis opera fuit C. Popili equitis; Sabello cognomen erat. is pede saucio relictus longe plurimos hostium occidit. <span class="">section 7</span> ad octo milia Histrorum sunt caesa, captus nemo, quia ira et indignatio immemores praedae fecit. rex tamen Histrorum temulentus ex convivio, raptim a suis in equum impositus, fugit. <span class="">section 8</span> ex victoribus ducenti triginta septem milites perierunt, plures in matutina fuga quam in recipiendis castris.</p><p><span class="">chapter 5</span> <span class="">section 1</span> forte ita evenit, ut Cn. et L. Gavillii Novelli, Aquileienses, cum commeatu venientes, ignari prope in capta castra ab Histris inciderent. <span class="">section 2</span> ii cum Aquileiam relictis impedimentis refugissent, omnia terrore ac tumultu non Aquileiae modo, sed Romae quoque post paucos dies inpleverunt; <span class="">section 3</span> quo non capta tantum castra ab hostibus nec fuga, quae vera erant, sed perditas res deletumque exercitum omnem allatum est. <span class="">section 4</span> itaque, quod in tumultu fieri solet, dilectus extra ordinem non in urbe tantum, sed tota Italia indicti. duae legiones civium Romanorum conscriptae, et decem milia peditum cum equitibus quingentis sociis nominis Latini imperata. <span class="">section 5</span> M. Iunius consul transire in Galliam et ab civitatibus provinciae eius, quantum quaeque posset, militum exigere iussus. <span class="">section 6</span> simul decretum, ut Ti. Claudius praetor militibus legionis quartae et socium Latini nominis quinque milibus, equitibus ducentis quinquaginta, Pisas ut convenirent, ediceret, eamque provinciam, dum consul inde abesset, tutaretur; <span class="">section 7</span> M. Titinius praetor legionem primam, parem numerum sociorum peditum equitumque, Ariminum convenire iuberet. <span class="">section 8</span> Nero paludatus Pisas in provinciam est profectus; Titinius C. Cassio tribuno militum Ariminum, qui praeesset legioni, misso dilectum Romae habuit. <span class="">section 9</span> M. Iunius consul ex Liguribus in provinciam Galliam transgressus, auxiliis protinus per civitates Galliae militibusque coloniis imperatis, Aquileiam pervenit. <span class="">section 10</span> ibi certior factus exercitum incolumem esse, scriptis litteris Romam, ne tumultuarentur, ipse remissis auxiliis, quae Gallis imperaverat, ad collegam <span class="pagebreak" id="index.xml-pb-d30e230">[Page p.6]</span> est profectus. <span class="">section 11</span> Romae magna ex necopinato laetitia fuit: dilectus omissus est, exauctorati, qui sacramento dixerant, et exercitus, qui Arimini pestilentia adfectus erat, domum dimissus. <span class="">section 12</span> Histri magnis copiis cum castra haud procul consulis castris haberent, postquam alterum consulem cum exercitu novo advenisse audierunt, passim in civitates dilapsi sunt. consules Aquileiam in hiberna legiones reduxerunt.</p><p><span class="">chapter 6</span> <span class="">section 1</span> sedato tandem Histrico tumultu senatus consultum factum est, ut consules inter se compararent, uter eorum ad comitia habenda Romam rediret. <span class="">section 2</span> cum absentem Manlium tribuni plebis <span class="italics">A.</span> Licinius Nerva et C. Papirius Turdus in contionibus lacerarent rogationemque promulgarent, ne Manlius post idus Martias—prorogatae namque consulibus iam in annum provinciae erant—imperium retineret, ut causam extemplo dicere, <span class="">section 3</span> cum abisset magistratu, posset, huic rogationi Q. Aelius collega intercessit magnisque contentionibus obtinuit, ne perferretur.</p><p><span class="">section 4</span> per eos dies Ti. Sempronius Gracchus et L. Postumius Albinus ex Hispania Romam cum revertissent, senatus iis a M. Titinio praetore datus in aede Bellonae ad disserendas res, quas gessissent, postulandosque honores meritos <span class="italics">et</span> ut diis immortalibus haberetur honos.</p><p><span class="">section 5</span> eodem tempore et in Sardinia magnum tumultum esse litteris T. Aebuti praetoris cognitum est, quas filius eius ad senatum attulerat. <span class="">section 6</span> Ilienses adiunctis Balarorum auxiliis pacatam provinciam invaserant, nec eis invalido exercitu et magna parte pestilentia absumpto resisti poterat. <span class="">section 7</span> eadem et Sardorum legati nuntiabant orantes, ut urbibus saltem—iam enim agros deploratos esse—opem senatus ferret. haec legatio totumque, quod ad Sardiniam pertinebat, ad novos magistratus reiectum est.</p><p><span class="">section 8</span> aeque miserabilis legatio Lyciorum, qui crudelitatem Rhodiorum, quibus ab L. Cornelio Scipione attributi erant, querebantur: <span class="">section 9</span> fuisse <span class="italics">se</span> sub dicione Antiochi; eam <span class="pagebreak" id="index.xml-pb-d30e273">[Page p.7]</span> regiam servitutem conlatam cum praesenti statu praeclaram libertatem visam. non publice tantum se premi imperio, sed singulos iustum pati servitium. <span class="">section 10</span> <span class="strikethrough">iustos</span> coniuges liberosque vexari; in corpus, in tergum saeviri; famam, quod indignum sit, maculari dehonestarique; et palam res odiosas fieri iuris etiam usurpandi causa, ne pro dubio habeant, nihil inter se et argento parata mancipia interesse. <span class="">section 11</span> motus his senatus litteras Lyciis ad Rhodios dedit, nec Lycios Rhodiis nec ullos alii cuiquam, qui nati liberi sint, in servitutem dari placere; <span class="">section 12</span> Lycios ita sub Rhodiorum simul imperio et tutela esse, ut in dicione populi Romani civitates sociae sint.</p><p><span class="">chapter 7</span> <span class="">section 1</span> triumphi deinde ex Hispania duo continui acti. <span class="">section 2</span> prior Sempronius Gracchus de Celtiberis sociisque eorum, postero die L. Postumius de Lusitanis aliisque eiusdem regionis Hispanis triumphavit. quadraginta milia pondo argenti <span class="strikethrough">Ti.</span> Gracchus transtulit, viginti milia Albinus. <span class="">section 3</span> militibus denarios quinos vicenos, duplex centurioni, triplex equiti ambo diviserunt; sociis tantumdem quantum Romanis.</p><p><span class="">section 4</span> per eosdem forte dies M. Iunius consul ex Histria comitiorum causa Romam venit. <span class="">section 5</span> eum cum in senatu fatigassent interrogationibus tribuni plebis Papirius et Licinius de iis, quae in Histria essent acta, in contionem quoque produxerunt. <span class="">section 6</span> ad quae cum consul se dies non plus undecim in ea provincia fuisse responderet, quae se absente acta essent, se quoque, ut illos, fama comperta habere, <span class="">section 7</span> exsequebantur deinde quaerentes, quid ita non potius A. Manlius Romam venisset, ut rationem redderet populo Romano, cur ex Gallia provincia, quam sortitus esset, in Histriam transisset? <span class="">section 8</span> quando id bellum senatus decrevisset, quando <span class="strikethrough">id bellum</span> populus Romanus iussisset? at hercule privato quidem consilio bellum susceptum esse, sed gestum prudenter fortiterque. <span class="">section 9</span> immo, utrum susceptum sit nequius an inconsultius gestum, dici non posse. stationes duas necopinantes ab Histris <span class="pagebreak" id="index.xml-pb-d30e316">[Page p.8]</span> oppressas, castra Romana capta, quod peditum, quod equitum in castris fuerit <span class="italics">caesum</span> ; ceteros inermes fusosque, ante omnes consulem ipsum, ad mare ac naves fugisse. <span class="">section 10</span> privatum rationem redditurum earum rerum esse, quoniam consul noluisset.</p><p><span class="">chapter 8</span> <span class="">section 1</span> comitia deinde habita. consules creati C. Claudius Pulcher Ti. Sempronius Gracchus. et postero die praetores facti P. Aelius Tubero iterum C. Quinctius Flamininus C. Numisius L. Mummius Cn. Cornelius Scipio C. Valerius Laevinus. <span class="">section 2</span> Tuberoni urbana iurisdictio, Quinctio peregrina evenit, Numisio Sicilia, Mummio Sardinia; sed ea propter belli magnitudinem provincia consularis facta. <span class="strikethrough">Gracchus eam sortitur, Histriam Claudius.</span> <span class="">section 3</span> Scipio et Laevinus Galliam in duas divisam provincias sortiti sunt. <span class="">section 4</span> idibus Martiis, quo die Sempronius Claudiusque consulatum inierunt, mentio tantum de provinciis Sardinia Histriaque et utriusque hostibus fuit, qui in his provinciis bellum concivissent. <span class="">section 5</span> postero die legati Sardorum, qui ad novos magistratus dilati erant, <span class="italics">et</span> L. Minucius Thermus, qui legatus Manli consulis in Histria fuerat, in senatum venit. ab his edoctus est senatus, quantum belli eae provinciae haberent.</p><p><span class="">section 6</span> moverunt senatum et legationes socium nominis Latini, quae et censores et priores consules fatigaverant, tandem in senatum introductae. <span class="">section 7</span> summa querellarum erat, cives suos Romae censos plerosque Romam commigrasse; quod si permittatur, perpaucis lustris futurum, ut deserta oppida, deserti agri nullum militem dare possint. <span class="">section 8</span> Fregellas quoque milia quattuor familiarum transisse ab se Samnites Paelignique querebantur, neque eo minus aut hos aut illos in dilectu militum dare. <span class="">section 9</span> genera autem fraudis duo mutandae viritim civitatis inducta erant. lex sociis <span class="strikethrough">ac</span> nominis Latini, qui stirpem ex sese domi relinquerent, dabat, ut cives Romani fierent. ea lege male utendo alii sociis, alii populo Romano iniuriam faciebant. <span class="">section 10</span> nam et <span class="pagebreak" id="index.xml-pb-d30e361">[Page p.9]</span> ne stirpem domi relinquerent, liberos suos quibuslibet Romanis in eam condicionem, ut manu mitterentur, mancipio dabant, libertinique cives essent; et quibus stirps deesset, quam relinquerent, ut cives Romani <span class="gap"> [...]</span> fiebant. <span class="">section 11</span> postea his quoque imaginibus iuris spretis, promiscue sine lege, sine stirpe in civitatem Romanam per migrationem et censum transibant. <span class="">section 12</span> haec ne postea fierent, petebant legati, et ut redire in civitates iuberent socios; deinde ut lege caverent, ne quis quem civitatis mutandae causa suum faceret neve alienaret; et si quis ita civis Romanus factus esset, <span class="italics">civis ne esset.</span> haec impetrata ab senatu.</p><p><span class="">chapter 9</span> <span class="">section 1</span> provinciae deinde, quae in bello erant, Sardinia atque Histria <span class="italics">consulibus</span> decretae. <span class="">section 2</span> in Sardiniam duae legiones scribi iussae, quina milia in singulas et duceni pedites, treceni equites, et duodecim milia peditum sociorum ac Latini nominis et sescenti equites et decem quinqueremes naves, si deducere ex navalibus vellet. <span class="">section 3</span> tantumdem peditum equitumque in Histriam, quantum in Sardiniam, decretum. et legionem unam cum equitibus trecentis, et quinque milia peditum sociorum et ducentos quinquaginta mittere equites in Hispaniam consules ad M. Titinium iussi. <span class="">section 4</span> priusquam consules provincias sortirentur, prodigia nuntiata sunt: <span class="">section 5</span> lapidem in agro Crustumino in lucum Martis de caelo cecidisse; puerum trunci corporis in agro Romano natum et quadrupedem anguem visum; et Capuae multa in foro aedificia de caelo tacta; et Puteolis duas naves fulminis ictu concrematas esse. <span class="">section 6</span> inter haec, quae nuntiabantur, lupus etiam Romae interdiu agitatus, cum Collina porta intrasset, per Esquilinam magno consectantium tumultu evasit. <span class="">section 7</span> eorum prodigiorum causa consules maiores hostias immolarunt, et diem unum circa omnia pulvinaria supplicatio fuit. <span class="">section 8</span> sacrificiis rite perfectis provincias sortiti sunt; Claudio Histria, Sempronio Sardinia obvenit.</p><p><span class="">section 9</span> legem dein de sociis C. Claudius tulit <span class="italics">ex</span> senatus consulto <span class="pagebreak" id="index.xml-pb-d30e403">[Page p.10]</span> et edixit, qui socii <span class="strikethrough">ac</span> nominis Latini, ipsi maioresve eorum, M. Claudio T. Quinctio censoribus postve ea apud socios nominis Latini censi essent, ut omnes in suam quisque civitatem ante kal. Novembres redirent. <span class="">section 10</span> quaestio, qui ita non redissent, L. Mummio praetori decreta est. <span class="">section 11</span> ad legem et edictum consulis senatus consultum adiectum est, ut dictator, consul, interrex, censor, praetor, qui nunc esset <span class="italics">quive postea futurus esset,</span> apud eorum quem <span class="italics">qui</span> manu mitteretur, in libertatem vindicaretur, ut ius iurandum daret, qui eum manu mitteret, civitatis mutandae causa manu non mittere; in quo id non iuraret, eum manu mittendum non censuerunt. <span class="">section 12</span> haec in posterum cauta iussique edicto C. Claudi cons. <span class="gap"> [...]</span> Claudio decreta est.</p><p><span class="">chapter 10</span> <span class="">section 1</span> dum haec Romae geruntur, M. Iunius et A. Manlius, qui priore anno consules fuerant, cum Aquileiae hibernassent, principio veris in finis Histrorum exercitum introducerunt; <span class="">section 2</span> ubi cum effuse popularentur, dolor magis et indignatio diripi res suas cernentis Histros, quam certa spes, satis sibi virium adversus duos exercitus <span class="italics">esse,</span> excivit. <span class="">section 3</span> concursu ex omnibus populis iuventutis facto repentinus et tumultuarius exercitus acrius primo impetu quam perseverantius pugnavit. <span class="">section 4</span> ad quattuor milia eorum in acie caesa; ceteri omisso bello in civitates passim diffugerunt. inde legatos primum ad pacem petendam in castra Romana, deinde obsides imperatos miserunt. <span class="">section 5</span> haec cum Romae cognita litteris proconsulum essent, C. Claudius consul veritus, ne forte eae res provinciam <span class="italics">et</span> exercitum sibi adimerent, non votis nuncupatis, non paludatis lictoribus, uno omnium certiore facto collega, nocte profectus, praeceps in provinciam abiit; ubi inconsultius quam venerat se gessit. <span class="">section 6</span> nam cum contione advocata fugam e castris A. Manlio adversis auribus militum, quippe qui primi ipsi fugissent, obiectasset <span class="italics">et</span> ingessisset probra M. Iunio, quod se dedecoris socium collegae fecisset, ad extremum utrumque decedere provincia iussit. <span class="">section 7</span> <span class="italics">ad</span> <span class="pagebreak" id="index.xml-pb-d30e455">[Page p.11]</span> quod cum illi tum consulis imperio dicto audientes futuros esse dicerent, cum is more maiorum, secundum vota in Capitolio nuncupata, lictoribus paludatis profectus ab urbe esset, <span class="">section 8</span> furens ira vocatum, qui pro quaestore Manli erat, catenas poposcit, vinctos se Iunium Manliumque minitans Romam missurum. <span class="">section 9</span> ab eo quoque spretum consulis imperium est; et circumfusus exercitus, favens imperatorum causae et consuli infestus, animos ad non parendum addebat. <span class="">section 10</span> postremo fatigatus consul et contumeliis singulorum et multitudinis—nam insuper inridebant—ludibriis, nave eadem, qua venerat, Aquileiam redit. <span class="">section 11</span> inde collegae scripsit, ut militum novorum ei parti, quae scripta in Histriam provinciam esset, ediceret, Aquileiam ut conveniret, ne quid se Romae teneret, quo minus votis nuncupatis paludatus ab urbe exiret. <span class="">section 12</span> haec a collega obsequenter facta, brevisque dies ad conveniendum edicta est. Claudius prope consecutus est litteras suas. <span class="">section 13</span> contione adveniens de Manlio et Iunio habita, non ultra triduum moratus Romae, paludatis lictoribus votisque in Capitolio nuncupatis, in provinciam aeque ac prius praecipiti celeritate abit. <span class="">chapter 11</span> <span class="">section 1</span> paucis ante diebus Iunius Manliusque oppidum Nesattium, quo se principes Histrorum et regulus ipse Aepulo receperat, summa vi oppugnare coeperant. <span class="">section 2</span> eo Claudius duabus legionibus novis adductis, vetere exercitu cum suis ducibus dimisso, ipse oppidum circumsedit et vineis oppugnare intendit, <span class="">section 3</span> amnemque praeterfluentem moenia, qui et impedimento oppugnantibus erat et aquationem Histris praebebat, multorum dierum opere exceptum novo alveo avertit. <span class="">section 4</span> ea res barbaros miraculo terruit abscisae aquae: et ne tum quidem memores pacis, in caedem coniugum ac liberorum versi, etiam ut spectaculo hostibus tam foedum facinus esset, palam in muris trucidatos praecipitabant. <span class="">section 5</span> inter simul complorationem feminarum puerorumque, simul nefandam caedem, milites transgressi murum oppidum intrarunt. <span class="">section 6</span> cuius capti tumultum ubi ex pavido clamore fugientium <span class="pagebreak" id="index.xml-pb-d30e485">[Page p.12]</span> accepit rex, traiecit ferro pectus, ne vivus caperetur; <span class="">section 7</span> ceteri capti aut occisi. duo deinde oppida, Mutila et Faveria, vi capta et deleta. <span class="">section 8</span> praeda, ut in gente inopi, spe maior fuit, et omnis militibus concessa est. quinque milia capitum sescenta triginta duo sub corona venierunt. auctores belli virgis caesi et securi percussi. <span class="">section 9</span> Histria tota trium oppidorum excidio et morte regis pacata est; omnesque undique populi obsidibus datis in dicionem venerunt.</p><p><span class="">section 10</span> sub Histrici finem belli apud Ligures concilia de bello haberi coepta. <span class="">chapter 12</span> <span class="">section 1</span> Ti. Claudius proconsul, qui praetor priore anno fuerat, cum praesidio legionis unius Pisis praeerat. <span class="">section 2</span> cuius litteris senatus certior factus, eas ipsas litteras ad C. Claudium—nam alter consul iam in Sardiniam traiecerat— <span class="">section 3</span> deferendas censet et adicit decretum, quoniam Histria provincia confecta esset, si ei videretur, exercitum traduceret in Ligures. <span class="">section 4</span> simul ex litteris consulis, quas de rebus in Histria gestis scripserat, in biduum supplicatio decreta. et <span class="italics">ab</span> altero consule Ti. Sempronio in Sardinia prospere res gesta. <span class="">section 5</span> exercitum in agrum Sardorum Iliensium induxit. Balarorum magna auxilia Iliensibus venerant; cum utraque gente signis conlatis conflixit. fusi fugatique hostes castrisque exuti, duodecim milia armatorum caesa. <span class="">section 6</span> postero die arma lecta conici in acervum iussit consul sacrumque id Vulcano cremavit. victorem exercitum in hiberna sociarum urbium reduxit. <span class="">section 7</span> et C. Claudius litteris Ti. Claudi et senatus consulto accepto ex Histria legiones in Ligures transduxit. <span class="">section 8</span> ad Scultennam flumen in campos progressi castra habebant hostes, ibi cum iis acie dimicatum. quindecim milia caesa, plus septingenti aut in proelio aut in castris—nam ea quoque expugnata sunt—capti, et signa militaria unum et quinquaginta capta. <span class="">section 9</span> Ligures, reliquiae caedis, in montes refugerunt, passimque populanti campestris agros consuli nulla usquam apparuerunt arma. <span class="">section 10</span> Claudius duarum gentium uno anno victor, <span class="pagebreak" id="index.xml-pb-d30e525">[Page p.13]</span> duabus, quod raro alius, in consulatu pacatis provinciis Romam revertit.</p><p><span class="">chapter 13</span> <span class="">section 1</span> prodigia eo anno nuntiata: in Crustumino avem sanqualem, quam vocant, sacrum lapidem rostro cecidisse, <span class="">section 2</span> bovem in Campania locutam, vaccam aeneam Syracusis ab agresti tauro, qui a pecore aberrasset, initam ac semine adspersam. <span class="">section 3</span> in Crustumino diem unum in ipso loco supplicatio fuit, et in Campania bos alenda publice data, Syracusanumque prodigium expiatum editis ab haruspicibus dis, quibus supplicaretur.</p><p><span class="">section 4</span> pontufex eo anno mortuus est M. Claudius Marcellus, qui consul censorque fuerat. in eius locum suffectus est pontifex filius eius M. Marcellus. et Lunam colonia eodem anno duo milia civium Romanorum sunt deducta. <span class="">section 5</span> triumviri deduxerunt P. Aelius <span class="italics">M. Aemilius</span> Lepidus Cn. Sicinius; quinquagena et singula iugera et semisses agri in singulos dati sunt. de Liguribus captus ager erat; Etruscorum ante quam Ligurum fuerat.</p><p><span class="">section 6</span> C. Claudius consul ad urbem venit; cui, cum in senatu de rebus in Histria Liguribusque prospere gestis <span class="italics">disseruisset,</span> postulanti triumphus est decretus. <span class="">section 7</span> triumphavit in magistratu de duabus simul gentibus. tulit in eo triumpho denarium trecenta septem milia et victoriatum octoginta quinque milia septingentos duos. militibus in singulos quini deni denarii dati, duplex centurioni, triplex equiti. <span class="">section 8</span> sociis dimidio minus quam civibus datum. itaque taciti, ut iratos esse sentires, secuti sunt currum.</p><p><span class="">chapter 14</span> <span class="">section 1</span> <span class="italics">Cum is</span> triumphus de Liguribus agebatur, Ligures postquam senserunt non consularem tantum exercitum Romam abductum, <span class="">section 2</span> sed legionem ab Ti. Claudio Pisis dimissam, soluti metu, clam exercitu indicto, per transversos limites superatis montibus in campos degressi, agrum Mutinensem populati, repentino impetu coloniam ipsam ceperunt. <span class="">section 3</span> id ubi Romam allatum est, senatus C. Claudium consulem comitia primo quoque tempore habere iussit creatisque in annum magistratibus <span class="pagebreak" id="index.xml-pb-d30e571">[Page p.14]</span> in provinciam redire et coloniam ex hostibus eripere. <span class="">section 4</span> ita, uti censuit senatus, comitia habita. consules creati Cn. Cornelius Scipio Hispallus Q. Petilius Spurinus. <span class="">section 5</span> praetores inde facti M. Popilius Laenas P. Licinius Crassus M. Cornelius Scipio L. Papirius Maso M. Aburius L. Aquilius Gallus. <span class="">section 6</span> C. Claudio consuli prorogatum in annum imperium et Gallia provincia; et ne Histri idem, quod et Ligures, facerent, socios nominis Latini in Histriam mitteret, quos triumphi causa de provincia deduxisset.</p><p><span class="">section 7</span> Cn. Cornelio et Q. Petilio consulibus, quo die magistratum inierunt, immolantibus Iovi singulis bubus, uti solet, in ea hostia, qua Q. Petilius sacrificavit, in iocinere caput non inventum. id cum ad senatum rettulisset, bove perlitare iussus. <span class="">section 8</span> de provinciis deinde consultus senatus Pisas et Ligures provincias consulibus decrevit; <span class="">section 9</span> cui Pisae provincia obvenisset, cum magistratuum creandorum tempus esset, ad comitia reverti iussit. <span class="">section 10</span> additum decreto, ut binas legiones novas scriberent et trecenos equites; et dena milia peditum sociis nominique Latino et sescenos imperarent equites. <span class="">section 11</span> Ti. Claudio prorogatum est imperium in id tempus, quo in provinciam consul venisset.</p><p><span class="">chapter 15</span> <span class="">section 1</span> dum de iis rebus <span class="italics">in</span> senatu agitur, Cn. Cornelius evocatus a viatore, cum templo egressus esset, paulo post redit confuso vultu et exposuit patribus conscriptis bovis sescenaris, quem immolavisset, iocur diffluxisse. <span class="">section 2</span> id se victimario nuntianti parum credentem ipsum aquam effundi ex olla, ubi exta coquerentur, iussisse et vidisse ceteram integram partem extorum, iecur omne inenarrabili tabe absumptum. <span class="">section 3</span> territis eo prodigio patribus et alter. consul curam adiecit, qui se, quod caput iocineri defuisset, tribus bubus perlitasse negavit. <span class="">section 4</span> senatus maioribus hostiis usque ad litationem sacrificari iussit. ceteris diis perlitatum ferunt; Saluti Petilium perlitasse negant. inde consules praetoresque provincias sortiti. <span class="">section 5</span> Pisae Cn. Cornelio, Ligures <span class="italics">Q.</span> Petilio obvenerunt. <span class="pagebreak" id="index.xml-pb-d30e612">[Page p.15]</span> praetores L. Papirius Maso urbanam, M. Aburius inter peregrinos sortiti sunt. M. Cornelius Scipio Maluginensis Hispaniam ulteriorem, L. Aquilius Gallus Siciliam habuit. <span class="">section 6</span> duo deprecati sunt, ne in provincias irent, M. Popilius in Sardiniam: Gracchum eam provinciam pacare; ei T. Aebutium praetorem adiutorem ab senatu datum esse. <span class="">section 7</span> interrumpi tenorem rerum, in quibus peragendis continuatio ipsa efficacissima esset, minime convenire; <span class="">section 8</span> inter traditionem imperii novitatemque successoris, quae noscendis prius quam agendis rebus inbuenda sit, saepe bene gerendae rei occasiones intercidere. <span class="">section 9</span> probata Popilii excusatio est. P. Licinius Crassus sacrificiis se impediri sollemnibus excusabat, ne in provinciam iret; <span class="">section 10</span> <span class="italics">ei</span> citerior Hispania obvenerat. ceterum aut ire iussus aut iurare pro contione sollemni sacrificio se prohiberi. id ubi in P. Licinio ita statutum est, et ab se uti iusiurandum acciperent M. Cornelius postulavit, ne in Hispaniam ulteriorem iret. praetores ambo in eadem verba iurarunt. <span class="">section 11</span> M. Titinius et <span class="italics">T.</span> Fonteius proconsules manere cum eodem imperii iure in Hispania iussi; et ut in supplementum his tria milia civium Romanorum cum equitibus ducentis, quinque milia socium Latini nominis et trecenti equites mitterentur.</p><p><span class="">chapter 16</span> <span class="">section 1</span> Latinae feriae fuere ante diem tertium nonas Maias, in quibus quia in una hostia magistratus Lanuvinus precatus non erat populo Romano Quiritium, religioni fuit. <span class="">section 2</span> id cum ad senatum relatum esset senatusque ad pontificum collegium reiecisset, pontificibus, quia non recte factae Latinae essent, instaurari Latinas placuit, Lanuvinos, quorum opera instaurandae essent, hostias praebere. <span class="">section 3</span> accesserat ad religionem, <span class="italics">quod</span> Cn. Cornelius consul ex monte Albano rediens concidit et, parte membrorum captus, ad Aquas Cumanas profectus ingravescente morbo Cumis decessit. <span class="">section 4</span> sed inde mortuus Romam adlatus et funere magnifico elatus sepultusque est. <span class="">section 5</span> pontifex idem fuerat. consul <span class="italics">Q.</span> Petilius cum <span class="pagebreak" id="index.xml-pb-d30e655">[Page p.16]</span> primum per auspicia posset, collegae subrogando comitia habere iussus et Latinas edicere, comitia in <span class="italics">ante</span> diem tertium nonas Sextiles, <span class="italics">Latinas</span> in ante diem tertium idus Sextiles edixit. <span class="">section 6</span> plenis religionum animis prodigia insuper nuntiata: Tusculi facem in caelo visam, Gabiis aedem Apollinis et privata aedificia conplura, Graviscis murum portamque de caelo tacta. ea patres procurari, uti pontifices censuissent, iusserunt.</p><p><span class="">section 7</span> dum consules primum religiones, deinde alterum alterius mors et comitia et Latinarum instauratio inpediunt, interim C. Claudius exercitum ad Mutinam, quam Ligures priore anno ceperant, admovit. <span class="">section 8</span> intra triduum, quam oppugnare coeperat, receptam ex hostibus colonis restituit. octo milia ibi Ligurum intra muros caesa; <span class="">section 9</span> litteraeque Romam extemplo scriptae, quibus non modo rem exponeret, sed etiam gloriaretur sua virtute ac felicitate neminem iam cis Alpis <span class="italics">esse</span> hostem populi Romani, agrique aliquantum captum, qui multis milibus hominum dividi viritim posset. <span class="">chapter 17</span> <span class="">section 1</span> et Ti. Sempronius eodem tempore in Sardinia multis secundis proeliis Sardos perdomuit. <span class="">section 2</span> quindecim milia hostium sunt caesa, omnes Sardorum populi, qui defecerant, in dicionem redacti. stipendiariis veteribus duplex vectigal imperatum exactumque; ceteri frumentum contulerunt. <span class="">section 3</span> pacata provincia obsidibusque ex tota insula ducentis triginta acceptis legati Romam, qui ea nuntiarent, missi, quique ab senatu peterent, ut ob eas res ductu auspicioque Ti. Semproni prospere gestas diis inmortalibus honos haberetur ipsique decedenti de provincia exercitum secum deportare liceret. <span class="">section 4</span> senatus in aede Apollinis legatorum verbis auditis supplicationem in biduum decrevit, et quadraginta maioribus hostiis consules sacrificare iussit, Ti. Sempronium proconsulem exercitumque eo anno in provincia manere.</p><p><span class="">section 5</span> comitia deinde consulis unius subrogandi, <span class="italics">quae in</span> ante diem tertium nonas Sextiles edicta erant, eo ipso die sunt confecta. <span class="">section 6</span> Q. Petilius consul collegam, qui extemplo <span class="pagebreak" id="index.xml-pb-d30e697">[Page p.17]</span> magistratum occiperet, creavit C. Valerium Laevinum. ipse iam diu cupidus provinciae, cum opportunae cupiditati eius litterae adlatae essent Ligures rebellasse, nonis Sextilibus paludatus <span class="gap"> [...]</span> . <span class="italics">senatus</span> litteris auditis tumultus eius causa legionem tertiam ad C. Claudium proconsulem in Galliam proficisci iussit, et duumviros navales cum classe Pisas ire, qui Ligurum oram, maritumum quoque terrorem admoventes, circumvectarentur. <span class="">section 7</span> <span class="">section 8</span> eodem Pisas et. Q. Petilius consul ad conveniendum exercitui <span class="italics">diem</span> edixerat. <span class="">section 9</span> et C. Claudius proconsul audita rebellione Ligurum praeter eas copias, quas secum Parmae habebat, subitariis collectis militibus exercitum ad fines Ligurum admovit. <span class="">chapter 18</span> <span class="">section 1</span> hostes sub adventum C. Claudi, a quo duce de meminerant nuper ad Scultennam flumen victos fugatosque, locorum magis praesidio adversus infeliciter expertam vim quam armis se defensuri, duos montes Letum et Ballistam ceperunt muroque insuper amplexi sunt. <span class="">section 2</span> tardius ex agris demigrantes oppressi ad mille et quingenti perierunt; <span class="">section 3</span> ceteri montibus se tenebant, et ne in metu quidem feritatis ingenitae obliti saeviunt in praedam, quae Mutinae parta erat. captivos cum foeda laceratione interficiunt; pecora in fanis trucidant verius passim quam rite sacrificant. <span class="">section 4</span> satiati caede animantium, quae inanima erant parietibus adfigunt, vasa omnis generis usui magis quam <span class="strikethrough">ornamento</span> in speciem facta. <span class="">section 5</span> Q. Petilius consul, ne absente se debellaretur, litteras ad C. Claudium misit, ut cum exercitu ad se in Galliam veniret: campis Macris se eum expectaturum. <span class="">section 6</span> litteris acceptis Claudius ex Liguribus castra movit exercitumque ad campos Macros consuli tradidit. eodem <span class="strikethrough">tempore</span> paucis post diebus C. Valerius consul alter venit. <span class="">section 7</span> ibi divisis copiis, <span class="italics">prius</span> quam digrederentur, communiter ambo exercitus lustraverunt. tum sortiti, quia non ab eadem utrumque parte adgredi hostem placebat, regiones quas peterent. <span class="">section 8</span> Valerium auspicato sortitum constabat, quod in templo fuisset; in <span class="pagebreak" id="index.xml-pb-d30e743">[Page p.18]</span> Petilio id vitii factum postea augures responderunt, quod extra templum sortem in sitellam † in templum latam foris ipse oporteret. <span class="">section 9</span> profecti inde in diversas regiones. Petilius adversus Ballistae et Leti iugum, quod eos montes perpetuo dorso inter se iungit, castra habuit. <span class="">section 10</span> ibi adhortantem eum pro contione milites, inmemorem ambiguitatis verbi, ominatum ferunt se eo die Letum capturum esse. <span class="">section 11</span> duabus simul partibus subire in adversos montes coepit. ea pars, in qua ipse erat, inpigre succedebat. alteram hostes cum propulissent, ut restitueret rem inclinatam, consul equo advectus suos quidem a fuga revocavit, ipse, dum incautius ante signa obversatur, missili traiectus cecidit. <span class="">section 12</span> nec hostes ducem occisum senserunt, et suorum pauci, qui viderant, haud neglegenter, ut qui in eo victoriam verti scirent, corpus occultavere. <span class="">section 13</span> alia multitudo peditum equitumque deturbatis hostibus montis sine duce cepere. ad quinque milia Ligurum occisa; ex Romano exercitu duo et quinquaginta ceciderunt. <span class="">section 14</span> super tam evidentem tristis ominis eventum etiam ex pullario auditum est vitium in auspicio fuisse, nec id consulem ignorasse. <span class="">section 15</span> C. Valerius audita * * * periti religionum iurisque publici, quando duo ordinarii consules eius anni, alter morbo, alter ferro perisset, suffectum consulem negabant recte comitia habere posse. <span class="">section 16</span> * * * deduxit. <span class="">chapter 19</span> <span class="">section 1</span> cis Appenninum Garuli et Lapicini et Hergates, trans Appenninum Friniates fuerant, intra Audenam amnem. P. Mucius cum iis, qui Lunam Pisasque depopulati erant, bellum gessit, omnibusque in dicionem redactis arma ademit. <span class="">section 2</span> ob eas res in Gallia Liguribusque gestas duorum consulum ductu auspicioque senatus in triduum supplicationes decrevit et quadraginta hostiis sacrificari iussit.</p><p><span class="">section 3</span> et tumultus quidem Gallicus et Ligustinus, qui principio <span class="pagebreak" id="index.xml-pb-d30e773">[Page p.19]</span> eius anni exortus fuerat, haud magno conatu brevi oppressus erat; <span class="">section 4</span> belli Macedonici subibat iam cura, miscente Perseo inter Dardanos Bastarnasque certamina. et legati, qui missi ad res visendas in Macedoniam erant, iam reverterant Romam renuntiaverantque bellum in Dardania esse. <span class="">section 5</span> simul venerant et ab rege Perseo oratores, qui purgarent nec accitos ab eo Bastarnas nec auctore eo quidquam facere. <span class="">section 6</span> senatus nec liberavit eius culpae regem neque arguit; moneri eum tantum modo iussit, ut etiam atque etiam curaret, ut sanctum habere foedus, quod ei cum Romanis esset, videri posset. <span class="">section 7</span> Dardani cum Bastarnas non modo non excedere finibus suis, quod speraverant, sed graviores fieri in dies cernerent, subnixos Thracum accolarum et Scordiscorum auxiliis, audendum aliquid vel temere rati, omnes undique armati ad oppidum, quod proximum castris Bastarnarum erat, conveniunt. <span class="">section 8</span> hiems erat, et id anni tempus elegerant, ut Thraces Scordiscique in fines suos abirent. quod ubi ita factum et solos iam esse Bastarnas audierunt, bifariam dividunt copias, pars ut recto itinere ad lacessendum ex aperto iret, pars devio saltu circumducta ab tergo adgrederetur. <span class="">section 9</span> ceterum priusquam circumire castra hostium possent, pugnatum est; victique Dardani compelluntur in urbem, quae fere duodecim milia ab castris Bastarnarum aberat. <span class="">section 10</span> victores confestim <span class="italics">secuti</span> circumsidunt urbem, haud dubie postero die aut metu dedituris se hostibus aut vi expugnaturi. <span class="">section 11</span> interim Dardanorum altera manus, quae circumducta erat, ignara cladis suorum, castra Bastarnarum sine praesidio relicta. * * * <span class="">chapter 20</span> <span class="">section 1</span> <span class="gap"> [...]</span> <span class="italics">Romano</span> more, sella eburnea posita, ius dicebat disceptabatque controversias minimarum rerum. <span class="">section 2</span> adeoque nulli fortunae adhaerebat animus per omnia genera vitae errans, uti nec sibi nec aliis, quinam homo esset, satis constaret. <span class="">section 3</span> non adloqui amicos, vix notis familiariter arridere, munificentia inaequali sese aliosque ludificari; <span class="italics">quibusdam</span> honoratis magnoque aestimantibus <span class="pagebreak" id="index.xml-pb-d30e813">[Page p.20]</span> se puerilia, ut escae aut lusus, munera dare, alios nihil expectantes ditare. <span class="">section 4</span> itaque nescire, quid sibi vellet, quibusdam videri; quidam ludere eum simpliciter, quidam haud dubie insanire aiebant. <span class="">section 5</span> in duabus tamen magnis honestisque rebus vere regius erat animus, in urbium donis et deorum cultu. <span class="">section 6</span> Megalopolitanis in Arcadia murum se circumdaturum urbi est pollicitus maioremque partem pecuniae dedit; Tegeae theatrum magnificum e marmore facere instituit; <span class="">section 7</span> Cyzici <span class="italics">in</span> prytaneo — id est penetrale urbis, ubi publice, quibus is honos datus est, vescuntur — vasa aurea mensae unius posuit. Rhodiis, <span class="italics">ut</span> nihil unum insigne, ita omnis generis, ut quaeque usus eorum postulaverunt, dona dedit. <span class="">section 8</span> magnificentiae vero in deos vel Iovis Olympii templum Athenis, unum in terris incohatum pro magnitudine dei, potest <span class="italics">testis</span> esse; <span class="">section 9</span> sed et Delum aris insignibus statuarumque copia exornavit, et Antiochiae Iovis Capitolini magnificum templum, non laqueatum auro tantum, sed parietibus totis lammina inauratum, et alia multa in aliis locis pollicitus, quia perbreve tempus regni eius fuit, non perfecit. <span class="">section 10</span> spectaculorum quoque omnis generis magnificentia superiores reges vicit, reliquorum sui moris et copia Graecorum artificum; <span class="">section 11</span> gladiatorum munus, Romanae consuetudinis, primo maiore cum terrore hominum, insuetorum ad tale spectaculum, quam voluptate dedit; <span class="">section 12</span> deinde saepius dando et modo volneribus tenus, modo sine missione, etiam <span class="strikethrough">et</span> familiare oculis gratumque id spectaculum fecit, et armorum studium plerisque iuvenum accendit. <span class="">section 13</span> itaque qui primo ab Roma magnis pretiis paratos gladiatores accersere solitus erat, iam suo <span class="gap"> [...]</span> <span class="italics">Scipio</span> inter peregrinos. <span class="">chapter 21</span> <span class="">section 1</span> M. Atilio praetori provincia Sardinia obvenerat; <span class="">section 2</span> sed cum legione nova, quam consules conscripserant, quinque milibus peditum, trecentis equitibus in Corsicam iussus est transire. dum is ibi bellum gereret, Cornelio prorogatum imperium, <span class="pagebreak" id="index.xml-pb-d30e861">[Page p.21]</span> uti obtineret Sardiniam. <span class="">section 3</span> Cn. Servilio Caepioni in Hispaniam ulteriorem et P. Furio Philo in citeriorem tria milia peditum Romanorum, equites centum quinquaginta, et socium Latini nominis quinque milia peditum, trecenti equites, Sicilia L. Claudio sine supplemento decreta. <span class="">section 4</span> duas praeterea legiones consules scribere iussi cum iusto numero peditum equitumque, et decem milia peditum sociis imperare et sescentos equites. <span class="">section 5</span> dilectus consulibus eo difficilior erat, quod pestilentia, quae priore anno in boves ingruerat, eo verterat in hominum morbos. qui inciderant, haud facile septimum diem superabant; qui superaverant, longinquo, maxime quartanae, inplicabantur morbo. <span class="">section 6</span> servitia maxime moriebantur; eorum strages per omnis vias insepultorum erat. ne liberorum quidem funeribus Libitina sufficiebat. cadavera intacta a canibus ac volturibus tabes absumebat; <span class="">section 7</span> satisque constabat nec illo nec priore anno in tanta strage boum hominumque volturium usquam visum. <span class="">section 8</span> sacerdotes publici ea pestilentia mortui sunt Cn. Servilius Caepio pontifex, pater praetoris, et Ti. Sempronius Ti. filius Longus decemvir sacrorum et P. Aelius Paetus augur et Ti. Sempronius Gracchus et C. Mamilius Atellus curio maximus <span class="italics">et</span> M. Sempronius Tuditanus <span class="italics">pontifex.</span> pontifices suffecti sunt C. Sulpicius Galba <span class="gap"> [...]</span> in locum Tuditani. <span class="">section 9</span> augures suffecti sunt in Gracchi locum T. Veturius Gracchus Sempronianus, in P. Aeli Q. Aelius Paetus. decemvir sacrorum C. Sempronius Longus, curio maximus C. Scribonius Curio sufficitur. <span class="">section 10</span> cum pestilentiae finis non fieret, senatus decrevit, uti decemviri libros Sibyllinos adirent. <span class="">section 11</span> ex decreto eorum diem unum supplicatio fuit, et Q. Marcio Philippo verba praeeunte populus in foro votum concepit, si morbus pestilentiaque ex agro Romano emota esset, biduum ferias ac supplicationem se habiturum. <span class="">section 12</span> in Veienti agro biceps natus puer, et Sinuessae unimanus, et Auximi puella cum dentibus, et arcus interdiu sereno caelo super aedem Saturni in foro Romano <span class="pagebreak" id="index.xml-pb-d30e893">[Page p.22]</span> intentus, <span class="">section 13</span> et tres simul soles effulserunt, et faces eadem nocte plures per caelum lapsae sunt, et Lanuvini Caeritesque anguem in oppido suo iubatum, aureis maculis sparsum, apparuisse adfirmabant, et in agro Campano bovem locutum esse satis constabat.</p><p><span class="">chapter 22</span> <span class="">section 1</span> legati nonis Iuniis ex Africa redierunt, qui convento prius Masinissa rege Carthaginem ierant; ceterum certius aliquanto, quae Carthagine acta essent, ab rege scierant quam ab ipsis Carthaginiensibus. <span class="">section 2</span> conpertum tamen adfirmaverunt legatos ab rege Perseo venosse, iisque noctu senatum in aede Aesculapi datum esse. ab Carthagine legatos in Macedoniam missos et rex adfirmaverat et ipsi parum constanter negaverant. <span class="">section 3</span> in Macedoniam quoque mittendos legatos senatus censuit. tres missi sunt, C. Laelius M. Valerius Messalla Sex. Digitius.</p><p><span class="">section 4</span> Perseus per id tempus, quia quidam Dolopum non parebant et, de quibus ambigebatur rebus, disceptationem ab rege ad Romanos revocabant, cum exercitu profectus sub ius iudiciumque suum totam coegit gentem. <span class="">section 5</span> inde per Oetaeos montes transgressus, religionibus quibusdam animo obiectis, oraclum aditurus Delphos escendit. cum in media repente Graecia apparuisset, magnum non finitimis modo urbibus terrorem praebuit, sed in Asiam quoque ad regem Eumenen nuntios tumultuosos misit. <span class="">section 6</span> triduum non plus Delphis moratus, per Pthiotidem Achaiam Thessaliamque sine damno iniuriaque eorum, per quorum <span class="italics">fines</span> iter fecit, in regnum rediit. <span class="">section 7</span> nec earum tantum civitatium, per quas iturus erat, satis habuit animos sibi conciliare; aut legatos aut litteras dimisit, petens, ne diutius simultatum, quae cum patre suo fuissent, meminissent; nec enim tam atroces fuisse eas, ut non cum ipso potuerint ac debuerint finiri; <span class="">section 8</span> secum quidem omnia illis integra esse <span class="italics">ad</span> instituendam fideliter amicitiam; cum Achaeorum maxime gente reconciliandae gratiae viam quaerebat.</p><div class="pagebreak" id="index.xml-pb-d30e927">[Page p.23]</div><p><span class="">chapter 23</span> <span class="">section 1</span> haec una ex omni Graecia gens et Atheniensium civitas eo processerat irarum, ut finibus interdiceret Macedonibus. <span class="">section 2</span> itaque servitiis ex Achaia fugientibus receptaculum Macedonia erat, quia, cum finibus suis <span class="italics">iis</span> interdixissent, intrare regni terminos ipsi non audebant. <span class="">section 3</span> id cum Perseus animadvertisset, conprensis omnibus litterae <span class="gap"> [...]</span> . ceterum ne similis fuga servorum postea fieret, cogitandum et illis esse. <span class="">section 4</span> recitatis his litteris per Xenarchum praetorem, qui privatae gratiae aditum apud regem quaerebat, et plerisque moderate et benigne scriptas esse censentibus litteras, atque iis maxume, qui praeter spem recepturi essent amissa mancipia, Callicrates ex iis, qui in eo verti salutem gentis crederent, si cum Romanis inviolatum foedus servaretur, <span class="q">‘parva’</span> <span class="">section 5</span> inquit <span class="q">‘aut mediocris res, Achaei, quibusdam videtur agi: <span class="">section 6</span> ego maxumam gravissimamque omnium non agi tantum arbitror, sed quodam modo actam esse. nam qui regibus Macedonum Macedonibusque ipsis finibus interdixissemus manereque id decretum <span class="italics">sciremus, <span class="">section 7</span> quo caveramus,</span> scilicet ne legatos, ne nuntios admitteremus regum, per quos aliquorum ex nobis animi sollicitarentur, ii contionantem quodam modo absentem audimus regem, et, si dis placet, orationem eius probamus. <span class="">section 8</span> et cum ferae bestiae cibum ad fraudem suam positum plerumque aspernentur et refugiant, nos caeci specie parvi beneficii inescamur et servulorum minimi pretii recipiendorum spe nostram ipsorum libertatem subrui et temptari patimur. <span class="">section 9</span> quis enim non videt viam regiae societatis quaeri, qua Romanum foedus, quo nostra omnia continentur, violetur? nisi hoc dubium alicui est, bellandum Romanis cum Perseo esse et, quod vivo Philippo expectatum, morte eius interpellatum est, id post mortem Philippi futurum. <span class="">section 10</span> duos, ut scitis, habuit filios Philippus, Demetrium et Persea. genere materno, virtute, ingenio, favore Macedonum longe praestitit Demetrius. <span class="">section 11</span> sed quia in Romanos odii regnum posuerat praemium, Demetrium <span class="pagebreak" id="index.xml-pb-d30e969">[Page p.24]</span> nullo alio crimine quam Romanae amicitiae initae occidit; Persea, quem <span class="italics">belli cum</span> populo Romano prius paene quam regni heredem futurum sciebat, regem fecit. <span class="">section 12</span> itaque quid hic post mortem patris egit aliud quam bellum paravit? Bastarnas primum ad terrorem omnium <span class="italics">in</span> Dardaniam inmisit; qui si sedem eam tenuissent, graviores eos accolas Graecia habuisset, quam Asia Gallos habebat. <span class="">section 13</span> ea spe depulsus non tamen belli consilia omisit; immo, si vere volumus dicere, iam incohavit bellum. Dolopiam armis subegit nec provocantis de controversiis ad disceptationem populi Romani audivit. inde transgressus Oetam, ut repente in medio umbilico Graeciae conspiceretur, Delphos escendit. <span class="">section 14</span> haec usurpatio itineris insoliti quo vobis spectare videtur? Thessaliam deinde peragravit; quod sine ullius eorum, quos oderat, noxa, hoc magis temptationem metuo. <span class="">section 15</span> inde litteras ad nos cum muneris specie misit et cogitare iubet, quo modo in reliquum hoc munere non egeamus, hoc est, ut decretum, quo arcentur Peloponneso Macedones, tollamus, rursus legatos regios et hospitia cum principibus et mox Macedonum exercitus, ipsum quoque a Delphis — <span class="">section 16</span> quantum enim interfluit fretum? — traicientem in Peloponnesum videamus, inmisceamur Macedonibus armantibus se adversus Romanos. <span class="">section 17</span> ego nihil novi censeo decernendum servandaque omnia integra, donec ad certum redigatur, vanusne hic timor noster an verus fuerit. <span class="">section 18</span> si pax inviolata inter Macedonas Romanosque manebit, nobis quoque amicitia et commercium sit; nunc de eo <span class="italics">cogitare</span> periculosum et inmaturum videtur’</span> .</p><p><span class="">chapter 24</span> <span class="">section 1</span> post hunc Archo, frater Xenarchi praetoris, ita disseruit: <span class="q">‘difficilem orationem Callicrates et mihi et omnibus, qui ab eo dissentimus, fecit: <span class="">section 2</span> agendo enim Romanae societatis causam ipse temptarique et oppugnari dicendo, quam nemo neque temptat neque oppugnat, effecit, ut, qui ab se dissentiret, adversus Romanos dicere videretur. <span class="">section 3</span> ac primum omnium, tamquam non hic nobiscum fuisset, sed aut ex curia populi Romani <span class="pagebreak" id="index.xml-pb-d30e1008">[Page p.25]</span> veniret aut regum arcanis interesset, omnia scit et nuntiat, quae occulte facta sunt. <span class="">section 4</span> divinat etiam, quae futura fuerint, si Philippus vixisset, quid ita Perseus regni heres sit, quid parent Macedones, quid cogitent Romani. <span class="">section 5</span> nos autem, qui nec ob quam causam nec quem ad modum perierit Demetrius scimus, nec, quid Philippus, si vixisset, facturus fuerit, ad haec, quae palam geruntur, consilia nostra accommodare oportet. <span class="">section 6</span> ac scimus Persea regno accepto regem a populo Romano appellatum; audimus legatos Romanos venisse ad regem Persea et eos benigne exceptos. <span class="">section 7</span> haec omnia pacis equidem signa esse iudico, non belli; nec Romanos offendi posse, si ut bellum gerentes eos secuti sumus, nunc quoque pacis auctores sequamur. cur quidem nos inexpiabile omnium soli bellum adversus regnum Macedonum geramus, non video. <span class="">section 8</span> opportuni propinquitate ipsa Macedoniae sumus? an infirmissimi omnium, tamquam, quos nuper subegit, Dolopes? immo contra ea vel viribus nostris, deum benignitate, vel regionis intervallo tuti. <span class="">section 9</span> sed simus aeque subiecti ac Thessali Aetolique: nihilo plus fidei auctoritatisque habemus adversus Romanos, qui semper socii atque amici fuimus, quam Aetoli, qui paulo ante hostes fuerunt? <span class="">section 10</span> quod Aetolis, quod Thessalis, quod Epirotis, omni denique Graeciae cum Macedonibus iuris est, idem et nobis sit. cur execrabilis ista nobis solis velut dissertio iuris humani est? <span class="">section 11</span> fecerit aliquid Philippus, cur adversus eum armatum et bellum gerentem hoc decerneremus; quid Perseus, novus rex, omnis iniuriae insons, suo beneficio paternas simultates obliterans, meruit, cur soli omnium hostes ei simus? <span class="">section 12</span> quamquam et illud dicere poteram, tanta priorum Macedoniae regum merita erga nos fuisse, ut Philippi unius iniurias, si quae forte fuerunt, utique post mortem <span class="italics">obliterent. <span class="">section 13</span> non venit in mentem,</span> cum exercitu Elatiae esset, triduum nos in concilio fuisse consultantis, utrum Romanos an Philippum sequeremur? <span class="">section 14</span> nihil metus praesens <span class="pagebreak" id="index.xml-pb-d30e1037">[Page p.26]</span> ab Romanis sententias nostras inclinarit: fuit certe tamen aliquid, quod tam longam deliberationem faceret; idque erat vetusta coniunctio cum Macedonibus, vetera et magna in nos regum merita. <span class="">section 15</span> valeant et nunc eadem illa, non ut praecipue amici, sed ne praecipue inimici simus. ne id, quod non agitur, Callicrates, simulaverimus agi. nemo novae societatis aut novi foederis, quo nos temere inligemus, conscribendi est auctor; <span class="">section 16</span> sed commercium tantum iuris praebendi repetendique sit, ne interdictione finium nostrorum nos quoque <span class="italics">terminis</span> regni arceamus; ne servis nostris aliquo fugere liceat, quid hoc adversus Romana foedera est? <span class="">section 17</span> quid rem parvam et apertam magnam et suspectam facimus? <span class="">section 18</span> quid vanos tumultus ciemus? quid, ut ipsi locum adsentandi Romanis habeamus, suspectos alios <span class="italics">et</span> invisos efficimus? si bellum erit, ne Perseus quidem dubitat, quin Romanos secuturi simus; in pace, etiam si non finiuntur odia, intermittantur.’</span> <span class="">section 19</span> cum iidem huic orationi, qui litteris regis adsensi erant, adsentirentur, indignatione principum, quod, quam rem ne legatione quidem dignam iudicasset Perseus, litteris paucorum versuum impetraret, decretum differtur. <span class="">section 20</span> legati deinde postea missi ab rege, cum Megalopoli concilium esset, dataque opera est ab iis, qui offensionem apud Romanos timebant, ne admitterentur.</p><p><span class="">chapter 25</span> <span class="">section 1</span> per haec tempora Aetolorum in semet ipsos versus furor mutuis caedibus ad internecionem adducturus videbatur gentem. <span class="">section 2</span> fessi deinde et Romam utraque pars miserunt legatos et inter se ipsi de reconcilianda concordia agebant; quae novo facinore discussa res veteres etiam iras excitavit. <span class="">section 3</span> exulibus Hypataeis, qui factionis Proxeni erant, cum reditus in patriam promissus esset fidesque data per principem civitatis Eupolemum, octoginta inlustres homines, quibus redeuntibus inter ceteram multitudinem Eupolemus etiam obvius exierat, cum salutatione benigna excepti essent dextraeque datae, ingredientes portam, fidem datam deosque <span class="pagebreak" id="index.xml-pb-d30e1069">[Page p.27]</span> testis nequiquam invocantes interfecti sunt. <span class="">section 4</span> inde gravius de integro bellum exarsit. <span class="">section 5</span> C. Valerius Laevinus et Ap. Claudius Pulcher et C. Memmius et M. Popilius et L. Canuleius missi ab senatu venerant. <span class="">section 6</span> apud eos cum Delphis utriusque partis legati magno certamine agerent, Proxenus maxime cum causa, tum eloquentia praestare visus est; qui paucos post dies ab Orthobula uxore veneno est sublatus; damnataque eo crimine in exilium abiit. <span class="">section 7</span> idem furor et Cretenses lacerabat. adventu deinde Q. Minuci legati, qui cum decem navibus missus ad sedanda eorum certamina erat, <span class="italics">ad</span> spem pacis venerant. ceterum indutiae tantum sex mensum fuerunt; <span class="">section 8</span> inde multo gravius bellum exarsit. Lycii quoque per idem tempus ab Rhodiis bello vexabantur. sed externorum inter se bella, quo quaeque modo gesta sint, persequi non operae est satis superque oneris sustinenti res a populo Romano gestas perscribere.</p><p><span class="">chapter 26</span> <span class="">section 1</span> Celtiberi in Hispania, qui bello domiti se Ti. Graccho dediderant, pacati manserant M. Titinio praetore obtinente provinciam. rebellarunt sub adventum Ap. Claudi orsique bellum sunt ab repentina oppugnatione castrorum Romanorum. <span class="">section 2</span> prima lux ferme erat, cum vigiles in vallo quique in portarum stationibus erant, cum vidissent procul venientem hostem, ad arma conclamaverunt. <span class="">section 3</span> Ap. Claudius, signo proposito pugnae ac paucis adhortatus milites, tribus simul portis eduxit. obsistentibus ad exitum Celtiberis primo par utrimque proelium fuit, quia propter angustias non omnes in faucibus pugnare poterant Romani; <span class="">section 4</span> urguentes deinde alii alios secuti <span class="italics">ubi</span> evaserunt extra vallum, ut pandere aciem et exaequari cornibus hostium, quibus circumibantur, possent, ita repente inruperunt, ut sustinere impetum eorum Celtiberi nequirent. <span class="">section 5</span> ante horam secundam pulsi sunt; ad quindecim milia <span class="italics">caesa aut</span> capta, signa adempta duo et triginta. castra etiam eo die expugnata debellatumque; nam qui superfuere proelio, in oppida sua dilapsi sunt. quieti deinde paruerunt imperio.</p><div class="pagebreak" id="index.xml-pb-d30e1107">[Page p.28]</div><p><span class="">chapter 27</span> <span class="">section 1</span> censores eo anno creati Q. Fulvius Flaccus et A. Postumius Albinus legerunt senatum; princeps lectus M. Aemilius Lepidus pontufex maximus. <span class="">section 2</span> de senatu novem eiecerunt; insignes notae fuerunt M. Corneli Maluginensis, qui biennio ante praetor in Hispania fuerat, et L. Corneli Scipionis praetoris, cuius tum inter civis et peregrinos iurisdictio erat, et L. Fulvi, qui frater germanus et, ut Valerius Antias tradit, consors etiam censoris erat. <span class="">section 3</span> consules votis in Capitolio nuncupatis in provincias profecti sunt. ex iis M. Aemilio senatus negotium dedit, ut Patavinorum in Venetia seditionem conprimeret, quos certamine factionum ad intestinum bellum exarsisse et ipsorum legati attulerant. <span class="">section 4</span> legati, qui in Aetoliam ad similis motus conprimendos ierant, renuntiarunt coerceri rabiem gentis non posse. Patavinis saluti fuit adventus consulis; neque aliud, quod ageret in provincia, cum habuisset, Romam redit. <span class="">section 5</span> censores vias sternendas silice in urbe, glarea extra urbem substruendas marginandasque primi omnium locaverunt, pontesque multis locis faciendos; et scaenam aedilibus praetoribusque praebendam; <span class="">section 6</span> et carceres in circo, et ova ad <span class="italics">notas</span> curriculis numerand <span class="italics">is</span> <span class="gap"> [...]</span> dam, et metas trans <span class="gap"> [...]</span> et caveas ferreas, per <span class="italics">quas</span> intromitterentur <span class="gap"> [...]</span> feriis in monte Albano consulibus, et clivom Capitolinum silice sternendum curaverunt, <span class="">section 7</span> et porticum ab aede Saturni in Capitolium ad senaculum, ac super id curiam. <span class="">section 8</span> et extra portam Trigeminam emporium lapide straverunt stipitibusque saepserunt, et porticum Aemiliam reficiendam curarunt, gradibusque ascensum ab Tiberi in emporium fecerunt. <span class="">section 9</span> et intra eandem portam in Aventinum porticum silice straverunt, et † eo publico ab aede Veneris fecerunt. <span class="">section 10</span> iidem Calatiae et Auximi muros faciendos locaverunt; venditisque ibi publicis locis pecuniam, quae redacta erat, tabernis utrique foro circumdandis consumpserunt. <span class="">section 11</span> et alter ex iis Fulvius Flaccus — nam Postumius nihil nisi senatus Romani populive iussu se <span class="pagebreak" id="index.xml-pb-d30e1152">[Page p.29]</span> locaturum <span class="italics">edixit</span> — ipsorum pecunia Iovis aedem Pisauri et Fundis et Potentiae etiam aquam adducendam, et Pisauri viam silice sternendam, <span class="">section 12</span> et Sinuessae <span class="italics">magalia addenda</span> * aviariae, in his et <span class="italics">cloacas et murum circumducendum</span> <span class="gap"> [...]</span> et forum porticibus tabernisque claudendum et Ianos tris faciendos. <span class="">section 13</span> haec ab uno censore opera locata cum magna gratia colonorum. moribus quoque regendis diligens et severa censura fuit. multis equi adempti.</p><p><span class="">chapter 28</span> <span class="">section 1</span> exitu prope anni diem unum supplicatio fuit ob res prospere gestas in Hispania ductu auspicioque Ap. Claudi proconsulis; et maioribus hostiis viginti sacrificatum. <span class="">section 2</span> et alterum diem supplicatio ad Cereris, Liberi Liberaeque fuit, quod ex Sabinis terrae motus ingens cum multis aedificiorum ruinis nuntiatus erat. <span class="">section 3</span> cum Ap. Claudius ex Hispania Romam redisset, decrevit senatus, ut ovans urbem iniret. <span class="">section 4</span> iam consularia comitia adpetebant; quibus magna contentione habitis propter multitudinem petentium creati L. Postumius Albinus et M. Popilius Laenas. <span class="">section 5</span> praetores inde facti N. Fabius Buteo C. Matienus C. Cicereius M. Furius Crassupes iterum A. Atilius Serranus iterum C. Cluvius Saxula iterum. <span class="">section 6</span> comitiis perfectis Ap. Claudius Cento ex Celtiberis ovans cum in urbem iniret, decem milia pondo argenti, quinque milia auri in aerarium tulit. <span class="">section 7</span> flamen Dialis inauguratus est Cn. Cornelius.</p><p><span class="">section 8</span> eodem anno tabula in aede matris Matutae cum indice hoc posita est: <span class="q">‘Ti. Semproni Gracchi consulis imperio auspicioque legio exercitusque populi Romani Sardiniam subegit. in ea provincia hostium caesa aut capta supra octoginta milia. <span class="">section 9</span> re publica felicissume gesta atque liberatis <span class="italics">sociis,</span> vectigalibus restitutis, exercitum salvom atque incolumem plenissimum praeda domum reportavit; iterum triumphans in urbem Romam redit. <span class="">section 10</span> cuius rei ergo hanc tabulam donum Iovi dedit.’</span> Sardiniae insulae forma erat, atque in ea simulacra pugnarum picta.</p><div class="pagebreak" id="index.xml-pb-d30e1203">[Page p.30]</div><p><span class="">section 11</span> munera gladiatorum eo anno aliquot, parva alia, data; unum ante cetera insigne fuit T. Flaminini, quod mortis causa patris sui cum visceratione epuloque et ludis scaenicis quadriduum dedit. magni tum muneris ea summa fuit, ut per triduum quattuor et septuaginta homines pugnarint.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Titus Livius (Livy).
	    Date: 2014-10-09<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:22:37Z.
	       SAXON HE 9.8.0.5.
		 --></address></div></body></html>