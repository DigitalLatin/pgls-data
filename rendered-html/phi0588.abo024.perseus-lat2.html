<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Cato </title><meta name="author" content="Cornelius Nepos" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Cato" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Cato </h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><p><span class="section"><span class="abbr"><span class="expan"><span class="ex">(Marcus)</span></span>M.</span> Cato, ortus municipio Tusculo, adulescentulus, priusquam honoribus operam daret, versatus est in Sabinis, quod ibi heredium a patre relictum habebat. inde hortatu <span class="abbr"><span class="expan"><span class="ex">(Lucii)</span></span>L.</span> Valerii Flacci, quem in consulatu censuraque habuit collegam, ut <span class="abbr"><span class="expan"><span class="ex">(Marcus)</span></span>M.</span> Perpenna censorius narrare solitus est, Romam demigravit in foroque esse coepit.</span> <span class="section">primum stipendium meruit annorum decem septemque. <span class="abbr"><span class="expan"><span class="ex">(Quinto)</span></span>Q.</span> Fabio <span class="abbr"><span class="expan"><span class="ex">(Marco)</span></span>M.</span> Claudio consulibus tribunus militum in Sicilia fuit. inde ut rediit, castra secutus est <span class="abbr"><span class="expan"><span class="ex">(Gaii)</span></span>C.</span> Claudii Neronis, magnique opera eius existimata est in proelio apud Senam, quo cecidit Hasdrubal, frater Hannibaris.</span> <span class="section">quaestor obtigit <span class="abbr"><span class="expan"><span class="ex">(Publio)</span></span>P.</span> Africano consuli, cum quo non pro sortis necessitudine vixit: namque ab eo perpetua dissensit vita. aedilis plebei factus est cum <span class="abbr"><span class="expan"><span class="ex">(Gaio)</span></span>C.</span> Helvio.</span> <span class="section">praetor provinciam obtinuit Sardiniam, ex qua quaestor superiore tempore ex Africa decedens <span class="abbr"><span class="expan"><span class="ex">(Quintum)</span></span>Q.</span> Ennium poetam deduxerat, quod non minoris aestimamus quam quemlibet amplissimum Sardiniensem triumphum.</span></p></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><p><span class="section">Consulatum gessit cum <span class="abbr"><span class="expan"><span class="ex">(Lucio)</span></span>L.</span> Valerio Flacco. sorte provinciam nactus Hispaniam citeriorem ex ea triumphum deportavit.</span> <span class="section">ibi cum diutius moraretur, <span class="abbr"><span class="expan"><span class="ex">(Publius)</span></span>P.</span> Scipio Africanus consul iterum, cuius in priore consulatu quaestor fuerat, voluit eum de provincia depellere et ipse ei succedere, neque hoc per senatum efficere potuit, cum quidem Scipio principatum in civitate obtineret, quod tum non potentia, sed iure res publica administrabatur. qua ex re iratus senatui consulatu peractoc privatus in urbe mansit.</span> <span class="section">at Cato, censor cum eodem Flacco factus, severe praefuit ei potestati. nam et in complures nobiles animadvertit et multas res novas in edictum addidit, qua re luxuria reprimeretur, quae iam tum incipiebat pullulare. </span> <span class="section">circiter annos octoginta, usque ad extremam aetatem ab adulescentia, rei publicae causa suscipere inimicitias non destitit. a multis tentatus non modo nullum detrimentum existimationis fecit, sed, quoad vixit, virtutum laude crevit.</span></p></div><div class="textpart" id="index.xml-body.1_div.1_div.3"><h3><span class="headingNumber">1.3. </span></h3><p><span class="section">In omnibus rebus singulari fuit industria: nam et agricola sollers et peritus iuris consultus et magnus imperator et probabilis orator et cupidissimus litterarum fuit. </span> <span class="section">quarum studium etsi senior arripuerat, tamen tantum progressum fecit, ut non facile repeirri possit neque de Graecis neque de Italicis rebus, quod ei fuerit incognitum. ab adulescentia confecit orationes. </span> <span class="section">senex historias scribere instituit. earum sunt libri septem. primus continet res gestas regum populi Romani, secundus et tertius unde quaeque civitas orta sit Italica, ob quam rem omnes Origines videtur appellasse. in quarto autem bellum Poenicum est primum, in quinto secundum. </span> <span class="section">atque haec omnia capitulatim sunt dicta. reliqua quoque bella pari modo persecutus est usque ad praeturam <span class="abbr"><span class="expan"><span class="ex">(Servi)</span></span>Ser.</span> Galbae, qui diripuit Lusitanos: atque horum bellorum duces non nominavit, sed sine nominibus res notavit. in eisdem exposuit, quae in Italia Hispaniisque <span class="strikethrough">aut fierent aut</span> viderentur admiranda: in quibus multa industria et diligentia comparet, nulla doctrina.<br />Huius de vita et moribus plura in eo libro persecuti sumus, quem separatim de eo fecimus rogatu <span class="abbr"><span class="expan"><span class="ex">(Titi)</span></span>T.</span> Pomponii Attici. quare studiosos Catonis ad illud volumen delegamus.</span></p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a>Â </div><address>Cornelius Nepos.
	    Date: 2004-06-01<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:04:39Z.
	       SAXON HE 9.8.0.5.
		 --></address></div></body></html>