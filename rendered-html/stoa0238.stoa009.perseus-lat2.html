<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Epilogus</title><meta name="author" content="Prudentius" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Epilogus" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Epilogus</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><div class="pagebreak" id="index.xml-pb-d30e60">[Page p.372]</div><h3><span class="headingNumber">1.1. </span><span class="head">Epilogus</span></h3><div class="l">Inmolat Deo Patri</div><div class="l">pius, fidelis, innocens, pudicus</div><div class="l">dona conscientiae,</div><div class="l">quibus beata mens abundat intus.</div><div class="l">alter et pecuniam </div><div class="l">recidit, unde victitent egeni.</div><div class="l">nos citos iambicos</div><div class="l">sacramus et rotatiles trochaeos</div><div class="l">sanctitatis indigi</div><div class="l">nec ad levamen pauperum potentes. </div><div class="l">approbat tamen Deus</div><div class="l">pedestre carmen et benignus audit.</div><div class="l">multa divitis domo</div><div class="l">sita est per omnes angulos supellex:</div><div class="l">fulget aureus scyphus</div><div class="l">nec aere defit expolita pelvis,</div><div class="l">est et olla fictilis</div><div class="l">gravisque et ampla argentea est parapsis,</div><div class="l">sunt eburna quaepiam,</div><div class="l">nonnulla quercu sunt cavata et ulmo. </div><div class="l">omne vas fit utile</div><div class="l">quod est ad usum congruens erilem;</div><div class="l">instruunt enim domum</div><div class="l">ut empta magno, sic parata ligno.</div><div class="l">me paterno in atrio </div><div class="l">ut obsoletum vasculum caducis</div><div class="l">Christus aptat usibus</div><div class="l">sinitque parte in anguli manere.</div><div class="pagebreak" id="index.xml-pb-d30e121">[Page p.374]</div><div class="l">munus ecce fictile</div><div class="l">inimus intra regiam salutis. </div><div class="l">attamen vel infimam</div><div class="l">Deo obsequellam praestitisse prodest.</div><div class="l">quidquid illud accidit,</div><div class="l">iuvabit ore personasse Christum. 1</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a>Â </div><address>Prudentius.
	    Date: 2015-11-18<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:03:58Z.
	       SAXON HE 9.8.0.5.
		 --></address></div></body></html>