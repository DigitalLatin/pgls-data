<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Commemoratio professorum Burdigalensium</title><meta name="author" content="Ausonius, Decimus Magnus" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Commemoratio professorum Burdigalensium" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Commemoratio professorum Burdigalensium</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="pagebreak" id="index.xml-pb-d30e66">[Page v.1.p.96]</div><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head">Praefatio</span></h3><div class="l">Vos etiam, quos nulla mihi cognatio iunxit,</div><div class="l">set fama et carae relligio patriae,</div><div class="l">et studium in libris et sedula cura docendi,</div><div class="l">commemorabo viros morte obita celebres,</div><div class="l">fors erit, ut nostros manes sic adserat olim, </div><div class="l">exemplo cupiet qui pius esse meo.</div></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head">TIBERIUS VICTOR MINERVIUS ORATOR</span></h3><div class="l">PRIMUS Burdigalae columen dicere, Minervi,</div><div class="l">alter rhetoricae Quintiliane togae.</div><div class="l">inlustres quondam quo praeceptore fuerunt</div><div class="l">Constantinopolis, Roma, dehinc patria,</div><div class="l">non equidem certans cum maiestate duarum, </div><div class="l">solo set potior nomine, quod patria:</div><div class="l">adserat usque licet Fabium Calagurris alumnum,</div><div class="l">non sit Burdigalae dum cathedra inferior,</div><div class="l">mille foro dedit hic iuvenes, bis mille senatus</div><div class="l">adiecit numero purpureisque togis; </div><div class="pagebreak" id="index.xml-pb-d30e106">[Page v.1.p.98]</div><div class="l">me quoque: set quoniam multa est praetexta, silebo</div><div class="l">teque canam de te, non ab honore meo.</div><div class="l">sive panegyricis placeat contendere libris,</div><div class="l">in Panathenaicis tu numerandus eris;</div><div class="l">seu libeat fictas ludorum evolvere lites, </div><div class="l">ancipitem palmam Quintilianus habet,</div><div class="l">dicendi torrens tibi copia, quae tamen aurum,</div><div class="l">non etiam luteam volveret inluviem.</div><div class="l">et Demosthenicum, quod ter primum ille vocavit,</div><div class="l">in te sic viguit, cedat ut ipse tibi. </div><div class="l">anne et divini bona naturalia doni</div><div class="l">adiciam, memori quam fueris animo,</div><div class="l">audita ut vel lecta semel ceu fixa teneres,</div><div class="l">auribus et libris esset ut una fides?</div><div class="l">vidimus et quondam tabulae certamine longo </div><div class="l">omnes, qui fuerant, te numerasse bolos,</div><div class="l">alternis vicibus quot praecipitante rotatu</div><div class="l">fundunt excisi per cava buxa gradus:</div><div class="l">narrantem fido per singula puncta recursu,</div><div class="l">quae data, per longas quae revocata moras. </div><div class="l">nullo felle tibi mens livida, tum sale multo</div><div class="l">lingua dicax blandis et sine lite iocis,</div><div class="l">mensa nitens, quam non censoria regula culpet</div><div class="l">nec nolit Frugi Piso vocare suam:</div><div class="l">nonnumquam pollens natalibus et dape festa, </div><div class="l">non tamen angustas ut tenuaret opes.</div><div class="pagebreak" id="index.xml-pb-d30e161">[Page v.1.p.100]</div><div class="l">quamquam heredis egens, bis sex quinquennia functus,</div><div class="l">fletus es a nobis ut pater et iuvenis.</div><div class="l">Et nunc, sive aliquid post fata extrema superfit,</div><div class="l">vivis adhuc aevi, quod periit, meminens: </div><div class="l">sive nihil superest nec habent longa otia sensus,</div><div class="l">tu tibi vixisti: nos tua fama iuvat.</div></div><div class="textpart" id="index.xml-body.1_div.1_div.3"><h3><span class="headingNumber">1.3. </span><span class="head">LATINUS ALCIMUS ALETHIUS RHETOR</span></h3><div class="l">NEC me nepotes impii silentii</div><div class="l">reum ciebunt, Alcime,</div><div class="l">minusque dignum, non et oblitum ferent</div><div class="l">tuae ministrum memoriae,</div><div class="l">opponit unum quem viris prioribus<span class="note" id="Note1"><span class="noteLabel">marg</span>5</span></div><div class="l">aetas recentis temporis,</div><div class="l">palmae forensis et camenarum decus,</div><div class="l">exemplar unum in litteris,</div><div class="l">quas aut Athenis docta coluit Graecia,</div><div class="l">aut Roma per Latium colit. </div><div class="l">moresne fabor et tenorem regulae</div><div class="l">ad usque vitae terminum?</div><div class="l">quod laude clarus, quod operatus litteris</div><div class="l">omnem refugisti ambitum?</div><div class="l">te nemo gravior vel fuit comis magis </div><div class="l">aut liberalis indigis,</div><div class="l">danda salute, si forum res posceret;</div><div class="l">studio docendi, si scholam.</div><div class="l">vivent per omnem posterorum memoriam,</div><div class="l">quos tu sacrae famae dabas </div><div class="l">et Iulianum tu magis famae dabis</div><div class="l">quam sceptra, quae tenuit brevi.</div><div class="pagebreak" id="index.xml-pb-d30e227">[Page v.1.p.102]</div><div class="l">Sallustio plus conferent libri tui,</div><div class="l">quam consulatus addidit,</div><div class="l">morum tuorum, decoris et facundiae </div><div class="l">formam dedisti filiis.</div><div class="l">Ignosce nostri laesus obsequio stili:</div><div class="l">amoris hoc crimen tui est,</div><div class="l">quod digna nequiens promere officium colo,</div><div class="l">iniuriose sedulus. <span class="note" id="Note2"><span class="noteLabel">marg</span>30</span></div><div class="l">quiesce placidus et caduci corporis</div><div class="l">damnum repende gloria.</div></div><div class="textpart" id="index.xml-body.1_div.1_div.4"><h3><span class="headingNumber">1.4. </span><span class="head">LUCIOLUS RHETOR</span></h3><div class="l">RHETORA Luciolum, condiscipulum atque magistrum</div><div class="l">collegamque dehinc, nenia maesta refer,</div><div class="l">facundum doctumque virum, seu lege metrorum</div><div class="l">condita seu prosis solveret orsa modis,</div><div class="l">eripuit patri Lachesis quem funere acerbo </div><div class="l">linquentem natos sexu in utroque duos:</div><div class="l">nequaquam meritis cuius responderit heres</div><div class="l">obscurus, quamvis nunc tua fama iuvet.</div><div class="l">Mitis amice, bonus frater, fidissime coniunx,</div><div class="l">nate pius, genitor: paenitet, ut fueris. <span class="note" id="Note3"><span class="noteLabel">marg</span>10</span></div><div class="l">comis convivis, numquam inclamare clientes,</div><div class="l">ad famulos numquam tristia verba loqui,</div><div class="l">ut placidos mores, tranquillos sic cole manes</div><div class="l">et cape ab Ausonio munus, amice, vale.</div></div><div class="textpart" id="index.xml-body.1_div.1_div.5"><h3><span class="headingNumber">1.5. </span><span class="head">ATTIUS PATERA <span class="add">⟨PATER⟩</span> RHETOR</span></h3><div class="l">AETATE quamquam viceris dictos prius,</div><div class="l">Patera, fandi nobilis;</div><div class="pagebreak" id="index.xml-pb-d30e297">[Page v.1.p.104]</div><div class="l">tamen, quod aevo floruisti proximo</div><div class="l">iuvenisque te vidi senem,</div><div class="l">honore maestae non carebis neniae, </div><div class="l">doctor potentum rhetorum.</div><div class="l">tu Baiocassi stirpe Druidarum satus,</div><div class="l">si fama non fallit fidem,</div><div class="l">Beleni sacratum ducis e templo genus,</div><div class="l">et inde vobis nomina: </div><div class="l">tibi Paterae: sic ministros nuncupant</div><div class="l">Apollinares mystici.</div><div class="l">fratri patrique nomen a Phoebo datum</div><div class="l">natoque de Delphis tuo.</div><div class="l">doctrina nulli tanta in illo tempore </div><div class="l">cursusque tot fandi et rotae:</div><div class="l">memor, disertus, lucida facundia,</div><div class="l">canore, cultu praeditus,</div><div class="l">salibus modestus felle nullo perlitis,</div><div class="l">vini cibique abstemius, </div><div class="l">laetus, pudicus, pulcher, in senio quoque</div><div class="l">aquilae ut senectus aut equi.</div></div><div class="textpart" id="index.xml-body.1_div.1_div.6"><h3><span class="headingNumber">1.6. </span><span class="head">ATTIUS TIRO DELPHIDIOS RHETOR</span></h3><div class="l">FACUNDE, docte, lingua et ingenio celer,</div><div class="l">iocis amoene, Delphidi,</div><div class="l">subtextus esto flebili threno patris,</div><div class="l">laudi ut subibas aemulus,</div><div class="l">tu paene ab ipsis orsus incunabulis </div><div class="l">dei poeta nobilis,</div><div class="l">sertum coronae praeferens Olympiae,</div><div class="l">puer celebrasti Iovem:</div><div class="pagebreak" id="index.xml-pb-d30e359">[Page v.1.p.106]</div><div class="l">mox inde cursim more torrentis freti</div><div class="l">epos ligasti metricum, </div><div class="l">ut nullus aequa lege liber carminum</div><div class="l">orationem texeret.</div><div class="l">celebrata varie cuius eloquentia</div><div class="l">domi forisque claruit:</div><div class="l">seu tu cohortis praesulem praetoriae </div><div class="l">provinciarum aut iudices</div><div class="l">coleres, tuendis additus clientibus</div><div class="l">famae et salutis sauciis,</div><div class="l">felix, quietis si maneres litteris</div><div class="l">opus Camenarum colens </div><div class="l">nec odia magnis concitata litibus</div><div class="l">armaret ultor impetus</div><div class="l">nec inquieto temporis tyrannici</div><div class="l">palatio te adtolleres.</div><div class="l">dum spem remotam semper arcessis tibi, </div><div class="l">fastidiosus obviae,</div><div class="l">tuumque mavis esse quam fati bonum,</div><div class="l">desiderasti plurima,</div><div class="l">vagus per omnes dignitatum formulas</div><div class="l">meritusque plura quam gerens. </div><div class="l">unde insecuto criminum motu gravi</div><div class="l">donatus aerumnis patris,</div><div class="l">mox inde rhetor, nec docendi pertinax,</div><div class="l">curam fefellisti patrum,</div><div class="l">minus malorum munere expertus dei, </div><div class="l">medio quod aevi raptus es,</div><div class="l">errore quod non deviantis filiae</div><div class="l">poenaque laesus coniugis.</div><div class="pagebreak" id="index.xml-pb-d30e423">[Page v.1.p.108]</div></div><div class="textpart" id="index.xml-body.1_div.1_div.7"><h3><span class="headingNumber">1.7. </span><span class="head">ALETHIO MINERVIO FILIO RHETORI</span></h3><div class="l">O FLOS iuvenum</div><div class="l">spes laeta patris</div><div class="l">nec certa tuae</div><div class="l">data res patriae,</div><div class="l">rhetor Alethi: </div><div class="l">tu primaevis</div><div class="l">doctor in annis:</div><div class="l">tempore, quo te</div><div class="l">discere adultum</div><div class="l">non turpe foret, </div><div class="l">praetextate,</div><div class="l">iam genitori</div><div class="l">conlatus eras</div><div class="l">postque Paterae</div><div class="l">et praeceptor. </div><div class="l">ille superbae</div><div class="l">moenia Romae</div><div class="l">fama et meritis</div><div class="l">inclitus auxit:</div><div class="l">maior utroque </div><div class="l">tu Burdigalae</div><div class="l">lactus patriae</div><div class="l">clara cohortis</div><div class="l">vexilla regens,</div><div class="l">cuncta habuisti </div><div class="l">commoda fati,</div><div class="l">non sine morsu</div><div class="l">gravis invidiae:</div><div class="l">omnia praecox</div><div class="l">fortuna tibi </div><div class="l">dedit et rapuit:</div><div class="l">et rhetoricam</div><div class="l">Horis adulti</div><div class="l">fruge carentem,</div><div class="l">et conubium </div><div class="l">nobile soceris</div><div class="l">sine pace patris,</div><div class="l">et divitias</div><div class="l">utriusque sine</div><div class="l">herede domus. </div><div class="l">solstitialis</div><div class="l">velut herba solet</div><div class="l">ostentatus</div><div class="l">raptusque simul,</div><div class="l">pubere in aevo </div><div class="l">deseruisti</div><div class="l">vota tuorum,</div><div class="l">non mansuris</div><div class="l">ornate bonis.</div><div class="l">quam fatiloquo </div><div class="l">dicte profatu</div><div class="l">versus Horati:</div><div class="l">“Nil est ab omni</div><div class="l">parte beatum.”</div><div class="pagebreak" id="index.xml-pb-d30e540">[Page v.1.p.110]</div></div><div class="textpart" id="index.xml-body.1_div.1_div.8"><h3><span class="headingNumber">1.8. </span><span class="head">LEONTIUS GRAMMATICUS COGNOMENTO LASCIVUS  ()</span></h3><div class="l">QUI colis laetos hilarosque mores,</div><div class="l">qui dies festos, ioca, vota, ludum,</div><div class="l">annuum functi memora Leonti</div><div class="l">nomine threnum.</div><div class="l">iste, Lascivus patiens vocari, </div><div class="l">nomen indignum probitate vitae</div><div class="l">abnuit numquam, quia gratum ad aures</div><div class="l">esset amicas.</div><div class="l">litteris tantum titulum adsecutus,</div><div class="l">quantus exili satis est cathedrae, </div><div class="l">posset insertus numero ut videri</div><div class="l">grammaticorum.</div><div class="l">Tu meae semper socius iuventae,</div><div class="l">pluribus quamvis cumulatus annis,</div><div class="l">nunc quoque in nostris recales medullis, </div><div class="l">blande Leonti!</div><div class="l">et iuvat tristi celebrare cura</div><div class="l">flebilem cantum memoris querellae:</div><div class="l">munus ingratum tibi debitumque</div><div class="l">carmine nostro. </div></div><div class="textpart" id="index.xml-body.1_div.1_div.9"><h3><span class="headingNumber">1.9. </span><span class="head">GRAMMATICIS GRAECIS BURDIGALENSIBUS</span></h3><div class="l">ROMULUM post hos prius an Corinthi,</div><div class="l">anne Sperchei pariterque nati</div><div class="l">Atticas musas memorem Menesthei</div><div class="l">grammaticorum?</div><div class="pagebreak" id="index.xml-pb-d30e598">[Page v.1.p.112]</div><div class="l">sedulum cunctis studium docendi, </div><div class="l">fructus exilis tenuisque sermo:</div><div class="l">set, quia nostro docuere in aevo,</div><div class="l">commemorandi.</div><div class="l">tertius horum mihi non magister,</div><div class="l">ceteri primis docuere in annis, </div><div class="l">ne forem vocum rudis aut loquendi</div><div class="l">sic 1 sine cultu:</div><div class="l">obstitit nostrae quia, credo, mentis</div><div class="l">tardior sensus neque disciplinis</div><div class="l">adpulit Graecis puerilis aevi </div><div class="l">noxius error.</div><div class="l">Vos levis caespes tegat et sepulcri</div><div class="l">tecta defendant cineres opertos</div><div class="l">ac meae vocis titulus supremum</div><div class="l">reddat honorem. </div></div><div class="textpart" id="index.xml-body.1_div.1_div.10"><h3><span class="headingNumber">1.10. </span><span class="head">IUCUNDO GRAMMATICO BURDIGALENSI FRATRI LEONTI</span></h3><div class="l">ET te, quem cathedram temere usurpasse locuntur</div><div class="l">nomen grammatici nec meruisse putant,</div><div class="l">voce ciebo tamen, simplex, bone, amice, sodalis,</div><div class="l">Iucunde, hoc ipso care magis studio:</div><div class="l">quod, quamvis impar, nomen tam nobile amasti, </div><div class="l">es meritos inter commemorande viros.</div><div class="pagebreak" id="index.xml-pb-d30e647">[Page v.1.p.114]</div></div><div class="textpart" id="index.xml-body.1_div.1_div.11"><h3><span class="headingNumber">1.11. </span><span class="head">GRAMMATICIS LATINIS BURDIGALENSI BOS PHILOLOGIS <span class="add">⟨MACRINO SUCURONI CONCORDIO PHOEBICIO <span class="note" id="Note5"><span class="noteLabel">1</span></span>⟩</span> Ammonio Anastasio Grammatico Pictaviorum</span></h3><div class="l">NUNC ut quemque mihi</div><div class="l">flebilis officii</div><div class="l">relligiosus honor</div><div class="l">suggeret, expediam,</div><div class="l">qui, quamvis humili </div><div class="l">stirpe, loco ac merito,</div><div class="l">ingeniis hominum</div><div class="l">Burdigalae rudibus </div><div class="l">introtulere tamen</div><div class="l">grammatices studium. </div><div class="l">Sit MACRINUS in his:</div><div class="l">huic mea principio</div><div class="l">credita puerities;</div><div class="l">et libertina</div><div class="l">SUCURO progenie, </div><div class="l">sobrius et puerorum</div><div class="l">utilis ingeniis,</div><div class="l">et tu CONCORDI,</div><div class="l">qui profugus patria</div><div class="l">mutasti sterilem </div><div class="l">urbe alia cathedram.</div><div class="l">nec reticebo senem</div><div class="l">nomine PHOEBICIUM,</div><div class="l">qui Beleni aedituus</div><div class="l">nil opis inde tulit; </div><div class="l">set tamen, ut placitum,</div><div class="l">stirpe satus Druidum</div><div class="l">gentis Aremoricae,</div><div class="l">Burdigalae cathedram</div><div class="l">nati opera obtinuit: </div><div class="l">permaneat series. </div><div class="l">AMMONIUM <span class="add">⟨et recinam 2 — ⟩</span></div><div class="l">relligiosum etenim</div><div class="l">commemorare meae</div><div class="l">grammaticum patrie — qui </div><div class="l">rudibus pueris</div><div class="l">prima elementa dabat,</div><div class="l">doctrina exiguus,</div><div class="l">moribus inplacidis:</div><div class="l">proinde, ut erat meritum, </div><div class="l">famam habuit tenuem.</div><div class="pagebreak" id="index.xml-pb-d30e745">[Page v.1.p.116]</div><div class="l">Pange et ANASTASIO</div><div class="l">flebile, Musa, melum</div><div class="l">et memora tenuem</div><div class="l">nenia, grammaticum. </div><div class="l">Burdigalae hunc genitum</div><div class="l">transtulit ambitio</div><div class="l">Pictonicaeque dedit,</div><div class="l">pauper ibi et tenuem</div><div class="l">victum habitumque colens,</div><div class="l">gloriolam exilem </div><div class="l">et patriae et cathedrae</div><div class="l">perdidit in senio,</div><div class="l">set tamen hunc noster</div><div class="l">commemoravit honos, </div><div class="l">ne pariter tumulus</div><div class="l">nomen et ossa tegat.</div></div><div class="textpart" id="index.xml-body.1_div.1_div.12"><h3><span class="headingNumber">1.12. </span><span class="head">HERCULANO SORORIS FILIO GRAMMATICO BURDIGALENSI</span></h3><div class="l">HERCULANE, qui, profectus gremio de nostro et schola,</div><div class="l">spem magis, quam rem fruendam praebuisti avunculo,</div><div class="l">particeps scholae et cathedrae paene sucessor meae,</div><div class="l">lubricae nisi te iuventae praecipitem flexus daret,</div><div class="l">Pythagorei non tenentem tramitis rectam viam:<span class="note" id="Note6"><span class="noteLabel">marg</span>5</span></div><div class="l">esto placidus et quietis manibus sedem fove,</div><div class="l">iam mihi cognata dudum inter memoratus nomina.</div></div><div class="textpart" id="index.xml-body.1_div.1_div.13"><h3><span class="headingNumber">1.13. </span><span class="head">THALASSO GRAMMATICO LATINO BURDIGALENSI</span></h3><div class="l">OFFICIUM nomenque tuum, primaeve Thalasse,</div><div class="l">parvulus audivi, vix etiam memini,</div><div class="l">qua forma aut merito fueris, qua stirpe parentum,</div><div class="l">aetas nil de te posterior celebrat.</div><div class="pagebreak" id="index.xml-pb-d30e811">[Page v.1.p.118]</div><div class="l">grammaticum iuvenem tantum te fama ferebat, </div><div class="l">tum quoque tam tenuis, quam modo nulla manet.</div><div class="l">set quicumque tamen, nostro quia doctor in aevo</div><div class="l">vixisti, hoc nostrum munus habeto, vale.</div></div><div class="textpart" id="index.xml-body.1_div.1_div.14"><h3><span class="headingNumber">1.14. </span><span class="head">CITARIO SICULO SYRACUSANO GRAMMATICO BURDIGALENSI GRAECO</span></h3><div class="l">ET, Citari dilecte, mihi memorabere, dignus</div><div class="l">grammaticos inter qui celebrere bonos,</div><div class="l">esset Aristarchi tibi gloria Zenodotique</div><div class="l">Graiorum, antiquus si sequeretur honos,</div><div class="l">carminibus, quae prima tuis sunt condita in annis, </div><div class="l">concedit Cei musa Simonidei.</div><div class="l">urbe satus Sicula nostram peregrinus adisti,</div><div class="l">excultam studiis quam propere edideras.</div><div class="l">coniugium nanctus cito nobilis et locupletis,</div><div class="l">invidia fati non genitor moreris. </div><div class="l">at nos defunctum memori celebramus honore,</div><div class="l">fovimus ut vivum munere amicitiae.</div></div><div class="textpart" id="index.xml-body.1_div.1_div.15"><h3><span class="headingNumber">1.15. </span><span class="head">CENSORIO ATTICO AGRICIO RHETORI</span></h3><div class="l">ELOQUII merito primis aequande, fuisti,</div><div class="l">Agrici, positus posteriore loco:</div><div class="l">aevo qui quoniam genitus functusque recenti,</div><div class="l">dilatus nobis, non et omissus eras.</div><div class="l">quocumque in numero, tristi memorabere threno: 5</div><div class="l">unus honos tumuli, serus et ante datus.</div><div class="pagebreak" id="index.xml-pb-d30e863">[Page v.1.p.120]</div><div class="l">tam generis tibi celsus apex, quam gloria fandi,</div><div class="l">gloria Athenaei cognita sede loci:</div><div class="l">Nazario et claro quondam delata Paterae</div><div class="l">egregie multos excoluit iuvenes. </div><div class="l">coniuge nunc natisque superstitibus generoque</div><div class="l">maiorum manes</div><div class="l">et monumenta foves.</div></div><div class="textpart" id="index.xml-body.1_div.1_div.16"><h3><span class="headingNumber">1.16. </span><span class="head">NEPOTIANO GRAMMATICO EIDEM RHETORI</span></h3><div class="l">FACETE, comis, animo iuvenali senex,</div><div class="l">cui felle nullo, melle multo mens madens</div><div class="l">aevum per omne nil amarum miscuit,</div><div class="l">medella nostri, Nepotiane, pectoris,</div><div class="l">tam seriorum quam iocorum particeps, </div><div class="l">taciturne, Amyclas qui silendo viceris:</div><div class="l">te fabulantem non Ulixes linqueret,</div><div class="l">liquit canentes qui melodas virgines:</div><div class="l">probe et pudice, parce, frugi, abstemie,</div><div class="l">facunde, nulli rhetorum cedens stilo </div><div class="l">et disputator ad Cleanthen Stoicum:</div><div class="l">Scaurum Probumque corde callens intimo</div><div class="l">et Epirote Cinea memor magis:</div><div class="l">sodalis et convictor, hospes iugiter:</div><div class="pagebreak" id="index.xml-pb-d30e911">[Page v.1.p.122]</div><div class="l">parum quod hospes, mentis agitator meae. </div><div class="l">consilia nullus mente tam pura dedit</div><div class="l">vel altiore conditu texit data.</div><div class="l">honore gesti praesidatus inclitus,</div><div class="l">decies novenas functus annorum vices,</div><div class="l">duos relinquens liberos morte oppetis, </div><div class="l">dolore multo tam tuorum quam meo.</div></div><div class="textpart" id="index.xml-body.1_div.1_div.17"><h3><span class="headingNumber">1.17. </span><span class="head">AEMILIUS MAGNUS ARBORIUS RHETOR TOLOSAE</span></h3><div class="l">INTER cognatos iam fletus, avuncule, manes</div><div class="l">inter rhetoricos nunc memorandus eris</div><div class="l">illud opus pietas, istud reverenda virorum</div><div class="l">nomina pro patriae relligione habeant,</div><div class="l">bis meritum duplici celebremus honore parentem </div><div class="l">Arborium, Arborio patre et avo Argicio.</div><div class="l">Stemma tibi patris Haeduici, Tarbellica Maurae</div><div class="l">matris origo fuit: ambo genus procerum,</div><div class="l">nobilis et dotata uxor, domus et schola, cultae</div><div class="l">principum amicitiae contigerunt iuveni, </div><div class="l">dum Constantini fratres opulenta Tolosa</div><div class="l">exilii specie sepositos cohibet.</div><div class="l">Byzanti inde arcem Thressaeque Propontidis urbem</div><div class="l">Constantinopolim fama tui pepulit,</div><div class="l">illic dives opum doctoque ibi Caesare honorus </div><div class="l">occumbis patribus, Magne, superstitibus.</div><div class="pagebreak" id="index.xml-pb-d30e963">[Page v.1.p.124]</div><div class="l">in patriam sed te sedem ac monumenta tuorum</div><div class="l">principis Augusti restituit pietas,</div><div class="l">hinc renovat causam lacrimis et flebile munus</div><div class="l">annuus ingrata relligione dies. </div></div><div class="textpart" id="index.xml-body.1_div.1_div.18"><h3><span class="headingNumber">1.18. </span><span class="head">EXUPERIUS RHETOR TOLOSAE</span></h3><div class="l">EXUPERI, memorande mihi, facunde sine arte,</div><div class="l">incessu gravis et verbis ingentibus, ore</div><div class="l">pulcher et ad summam motuque habituque venusto:</div><div class="l">copia cui fandi longe pulcherrima, quam si</div><div class="l">auditu tenus acciperes, deflata placeret, </div><div class="l">discussam scires solidi nihil edere sensus.</div><div class="l">Palladiae primum toga te venerata Tolosae</div><div class="l">mox pepulit levitate pari. Narbso inde recepit,</div><div class="l">illic Dalmatio genitos, fatalia regum</div><div class="l">nomina, tum pueros, grandi mercede docendi </div><div class="l">formasti rhetor metam prope puberis aevi.</div><div class="l">Caesareum qui mox indepti nomen honorem</div><div class="l">praesidis Hispanumque tibi tribuere tribunal,</div><div class="l">decedens placidos mores tranquillaque vitae</div><div class="l">tempora praedives finisti sede Cadurca. </div><div class="l">sed patriae te iura vocant et origo parentum.</div><div class="l">Burdigalae ut rursum nomen de rhetore reddas.</div><div class="pagebreak" id="index.xml-pb-d30e1010">[Page v.1.p.126]</div></div><div class="textpart" id="index.xml-body.1_div.1_div.19"><h3><span class="headingNumber">1.19. </span><span class="head">MARCELLO MARCELLI FILIO GRAMMATICO NARBONENSI</span></h3><div class="l">NEC te Marcello genitum, Marcelle, silebo,</div><div class="l">aspera quem genetrix urbe, domo pepulit:</div><div class="l">sed fortuna potens cito reddidit omnia et auxit:</div><div class="l">amissam primum Narbo dedit patriam,</div><div class="l">nobilis hic hospes Clarentius indole motus </div><div class="l">egregia natam coniugio adtribuit.</div><div class="l">mox schola et auditor multus praetextaque pubes</div><div class="l">grammatici nomen divitiasque dedit,</div><div class="l">sed numquam iugem cursum fortuna secundat,</div><div class="l">praesertim pravi nancta virum ingenii. </div><div class="l">verum oneranda mihi non sunt, memoranda recepi</div><div class="l">fata; sat est dictum cuncta perisse simul:</div><div class="l">non tamen et nomen, quo te non fraudo, receptum</div><div class="l">inter grammaticos praetenuis meriti.</div></div><div class="textpart" id="index.xml-body.1_div.1_div.20"><h3><span class="headingNumber">1.20. </span><span class="head">SEDATUS RHETOR TOLOSANUS</span></h3><div class="l">RELLIGIO est, tacitum si te, Sedate, relinquam,</div><div class="l">quamvis docendi munus indepte es foris,</div><div class="l">communis patria est tecum mihi: sorte potentis</div><div class="l">fati Tolosam nanctus es sedem scholae.</div><div class="l">illic coniugium natique opulensque senectus </div><div class="l">et fama, magno qualis est par rhetori.</div><div class="l">quamvis externa tamen a regione reducit</div><div class="l">te patria et civem morte obita repetit,</div><div class="pagebreak" id="index.xml-pb-d30e1062">[Page v.1.p.128]</div><div class="l">cumque vagantem operam divisae impenderis urbi,</div><div class="l">arbitrium de te sumit origo suum. </div><div class="l">et tua nunc suboles morem sectata parentis</div><div class="l">Narbonem ac Romam nobilitat studiis;</div><div class="l">sed <span class="add">⟨quid conquerimur? Longum post tempus et illos 1⟩</span></div><div class="l">fama, velit nolit, Burdigalam referet.</div></div><div class="textpart" id="index.xml-body.1_div.1_div.21"><h3><span class="headingNumber">1.21. </span><span class="head">STAPHYLIUS RHETOR CIVIS AUSCIUS</span></h3><div class="l">HACTENUS observata mihi lex commemorandi</div><div class="l">cives, sive domi seu docuere foris,</div><div class="l">externum sed fas coniungere civibus unum</div><div class="l">te, Staphyli, genitum stirpe Novem populis,</div><div class="l">tu mihi, quod genitor, quod avunculus, unus utrumque, </div><div class="l">alter ut Ausonius, alter ut Arborius.</div><div class="l">grammatice ad Scaurum atque Probum, promptissime rhetor,</div><div class="l">historiam callens Livii et Herodoti.</div><div class="l">omnis doctrinae ratio tibi cognita, quantam</div><div class="l">condit sescentis Varro voluminibus. </div><div class="l">aurea mens, vox suada tibi, tum sermo quietus:</div><div class="l">nec cunctator erat, nec properator erat.</div><div class="l">pulchra senecta, nitens habitus, procul ira dolorque;</div><div class="l">et placidae vitae congrua meta fuit.</div><div class="pagebreak" id="index.xml-pb-d30e1111">[Page v.1.p.130]</div></div><div class="textpart" id="index.xml-body.1_div.1_div.22"><h3><span class="headingNumber">1.22. </span><span class="head">CRISPUS ET URBICUS GRAMMATICI LATINI ET GRAECI</span></h3><div class="l">TU quoque in aevum, Crispe, futurum</div><div class="l">maesti venies commemoratus</div><div class="l">munere threni.</div><div class="l">qui primaevos fandique rudes</div><div class="l">elementorum prima docebas </div><div class="l">signa novorum:</div><div class="l">creditus olim fervere mero,</div><div class="l">ut Vergilii Flaccique locis 1</div><div class="l">aemula ferres.</div><div class="l">Et tibi Latiis posthabite orsis, </div><div class="l">Urbice, Grais celebris, carmen</div><div class="l">sic <span lang="grc" class="foreign">ἐλελείσω</span>.</div><div class="l">nam tu Crispo coniuncte tuo</div><div class="l">prosa solebas et versa loqui</div><div class="l">impete eodem, </div><div class="l">priscos ut <span class="add">⟨mox⟩</span> heroas olim</div><div class="l">carmine Homeri commemoratos</div><div class="l">fando referres:</div><div class="l">dulcem in paucis ut Plistheniden,</div><div class="l">et torrentis ceu Dulichii </div><div class="l">ninguida dicta,</div><div class="l">et mellitae nectare vocis</div><div class="l">dulcia fatu verba canentem</div><div class="l">Nestora regem.</div><div class="l">Ambo loqui faciles, ambo omnia carmina docti, </div><div class="l">callentes mython plasmata et historiam,</div><div class="l">liberti ambo genus, sed quos meruisse deceret</div><div class="l">nancisci, ut cluerent patribus ingenuis.</div><div class="pagebreak" id="index.xml-pb-d30e1180">[Page v.1.p.132]</div></div><div class="textpart" id="index.xml-body.1_div.1_div.23"><h3><span class="headingNumber">1.23. </span><span class="head">VICTORIO SUBDOCTORI SIVE PROSCHOLO</span></h3><div class="l">VICTORI studiose, memor, celer, ignoratis</div><div class="l">adsidue in libris nec nisi operta legens,</div><div class="l">exesas tineis opicasque evolvere chartas</div><div class="l">maior quam promptis cura tibi in studiis,</div><div class="l">quod ius 1 pontificum, quae foedera, stemma quod olim</div><div class="l">ante Numam fuerit sacrifici Curibus: </div><div class="l">quid Castor cunctis de regibus ambiguis, quid</div><div class="l">coniugis e libris ediderit Rhodope:</div><div class="l">quod ius pontificum, veterum quae scita Quintum</div><div class="l">quae consulta patrum, quid Draco quidve Solon </div><div class="l">sanxerit et Locris dederit quae iura Zaleucus,</div><div class="l">sub Iove quae Minos, quae Themis ante Iovem,</div><div class="l">nota tibi potius, quam Tullius et Maro nostri</div><div class="l">et quidquid Latia conditur historia,</div><div class="l">fors istos etiam tibi lectio longa dedisset, </div><div class="l">supremum Lachesis ni celerasset iter.</div><div class="l">exili nostrae fucatus honore cathedrae,</div><div class="l">libato tenuis nomine grammatici:</div><div class="l">longinquis posthac Cumae defunctus in oris,</div><div class="l">ad quas de Siculo litore transieras. </div><div class="l">sed modo nobilium memoratus in agmine gaude,</div><div class="l">pervenit ad manes si pia cura tuos.</div><div class="pagebreak" id="index.xml-pb-d30e1230">[Page v.1.p.134]</div></div><div class="textpart" id="index.xml-body.1_div.1_div.24"><h3><span class="headingNumber">1.24. </span><span class="head">DYNAMIO BURDIGALENSI QUI IN HISPANIA DOCUIT ET OBIIT</span></h3><div class="l">SET neque te maesta, Dynami, fraudabo querella,</div><div class="l">municipem patriae causidicumque meae,</div><div class="l">crimine adulterii quem saucia fama fugavit,</div><div class="l">parvula quem latebris fovit Hilerda suis,</div><div class="l">quem locupletavit coniunx Hispana latentem; </div><div class="l">namque ibi mutato nomine rhetor eras,</div><div class="l">rhetor Flavini cognomine dissimulatus,</div><div class="l">ne posset profugum prodere culpa suum.</div><div class="l">reddiderat quamvis patriae te sera voluntas,</div><div class="l">mox residem rursum traxit Hilerda domus. </div><div class="l">Qualiscumque tuae fuerit fuga famaque vitae,</div><div class="l">iungeris antiqua tu mihi amicitia,</div><div class="l">officiumque meum, sensus si manibus ullus,</div><div class="l">accipe iam serum morte obita, Dynami.</div><div class="l">diversis quamvis iaceas defunctus in oris, </div><div class="l">commemorat maestis te pia cura elegis.</div></div><div class="textpart" id="index.xml-body.1_div.1_div.25"><h3><span class="headingNumber">1.25. </span><span class="head">ACILIO GLABRIONI GRAMMATICO IUN. BURDIGALENSI</span></h3><div class="l">DOCTRINAE vitaeque pari brevitate caducum,</div><div class="l">Glabrio, te maestis commemorabo elegis,</div><div class="l">stemmate nobilium deductum nomen avorum,</div><div class="l">Glabrio Acilini, 1 Dardana progenies.</div><div class="l">tu quondam puero conpar mihi, discipulus mox, </div><div class="l">meque dehinc facto rhetore grammaticus,</div><div class="pagebreak" id="index.xml-pb-d30e1282">[Page v.1.p.136]</div><div class="l">inque foro tutela reis et cultor in agris,</div><div class="l">digne, diu partis qui fruerere bonis:</div><div class="l">commode, laete, benigne, abstemie, tam bone dandis</div><div class="l">semper consiliis, quam taciturne datis, </div><div class="l">tam decus omne tuis quam mox dolor, omnia acerbo</div><div class="l">funere praereptus, Glabrio, destituis:</div><div class="l">uxore et natis, genitore et matre relictis,</div><div class="l">eheu quam multis perdite nominibus!</div><div class="l">flete diu nobis, numquam satis, accipe acerbum, </div><div class="l">Glabrio, in aeternum commemorate, vale.</div></div><div class="textpart" id="index.xml-body.1_div.1_div.26"><h3><span class="headingNumber">1.26. </span><span class="head">CORONIS</span></h3><div class="l">QUOS legis a prima deductos menide libri,</div><div class="l">doctores patriae scito fuisse meae,</div><div class="l">grammatici in studio vel rhetoris aut in utroque,</div><div class="l">quos memorasse mihi morte obita satis est.</div><div class="l">viventum inlecebra est laudatio: nomina tantum </div><div class="l">voce ciere suis sufficiet tumulis,</div><div class="l">ergo, qui nostrae legis otia tristia chartae,</div><div class="l">eloquium ne tu quaere, set officium,</div><div class="l">quo claris doctisque viris pia cura parentat,</div><div class="l">dum decora egregiae commeminit patriae. </div><div class="pagebreak" id="index.xml-pb-d30e1328">[Page v.1.p.138]</div></div><div class="textpart" id="index.xml-body.1_div.1_div.27"><h3><span class="headingNumber">1.27. </span><span class="head">POETA</span></h3><div class="l">VALETE, manes inclitorum rhetorum:</div><div class="l">valete, doctores probi,</div><div class="l">historia si quos vel poeticus stilus</div><div class="l">forumve fecit nobiles,</div><div class="l">medicae vel artis dogma vel Platonicum </div><div class="l">dedit perenni gloriae:</div><div class="l">et si qua functis cura viventum placet</div><div class="l">iuvatque honor superstitum:</div><div class="l">accipite maestum carminis cultum mei</div><div class="l">textum querella flebili. </div><div class="l">sedem sepulcri servet immotus cinis,</div><div class="l">memoria vivat nominum,</div><div class="l">dum remeat illud, iudicis dono dei,</div><div class="l">commune cunctis saeculum.</div><div class="pagebreak" id="index.xml-pb-d30e1361">[Page v.1.p.140]</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Ausonius, Decimus Magnus.
	    Date: 2015-12-07<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:07:44Z.
	       SAXON HE 9.8.0.5.
		 --></address></div></body></html>