<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">S. FULGENTII DUO SERMONES HACTENUS INEDITI.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">S. FULGENTII DUO SERMONES HACTENUS INEDITI.</span></span></h2><div><span class="titlem">SERMO PIUMUS.</span></div><div><span class="titlem">In circumcisione Domini.</span></div><p>4. Incarnationis divinæ mysterium , nostræ re- <span class="">PLSection D</span><br /> conciliationis egregium sacramentum, ob hoc a nobis <br /> annua revolutione celebratur et colitur, ut tanti com­ <br /> memoratio beneficii quid nobis indignis impensum <br /> ostendat, et quid tantæ gloriæ debeamus admoneat. <br /> Proinde, fratres, quanto magis audivimus Dominum <br /> Jesum Christum pro nobis misericorditer humiliatum, <br /> tanto magis agnoscamus ineffabiliter gloriosum. In eo <br /> namque suam circa nos insuperabilem caritatem Deus <br /> Unigenitus evidenter ostendit, in quo pro nobis hu­ <br /> mililatem veras carnis verseque mortis, non coactus <br /> necessitate, sed bonitate miseratus assumpsit. Quid <br /> enim boni feceramus, fratres, ut tantum nobis <br /> beneficium præstaretur? Quæ nostra bona merita fue­ <br /> runt, ut Unigenitus Deus homo fieri dignarctur, ut <br /> Altissimus humiliaretur, ut indeticiens angelorum <br /> panis femineis uberibus lactaretur, ut rex saeculorum <span class="">PLSection D</span><br /> contumeliis alliceremur, ut vita æterna mori patien­ <br /> tissime dignaretur ?</p><p>2. Attende igitur, o homo, tantæ benignitatis di­ <br /> gnationem, ut actionem persolvas humiliter gratia­ <br /> rum. Scito autem te non honorificentiam, sed contu­ <br /> meliam divinæ gratiæ reddere, si cœperis de tanti <br /> beneficii magnitudine dubitare. Imo illa omnia quæ de <br /> humilitate atque humanitate Domini Salvaloris audivi­ <br /> mus, vera esse sine aliqua hæsitatione credamus. Et <br /> ideo magis agamus gratias, fratres, qui cum mercre­ <br /> mur poenam, percepimus gratiam : qua gratia factum <br /> est ut dum juste mors debetur perditis, vita gratis <br /> donaretur indignis. 665 Altissimi namque Salvato- <span class="pagebreak" id="index.xml-pb-d30e293">[Page 835]</span> <span class="">PLSection A</span><br /> ris humilitas non ipsi aliquod intulit detrimentum, <br /> sed incrementum nobis contulit magnum ; nec ex­ <br /> celsos dejecit, sed dejectos erexit. Ut enim Dei Filius <br /> plenum operaretur redemptionis nostrae negotium, <br /> non solum dignatus est totius carnis creator, de carne <br /> Virginis secundum veritatem carnis naturaliter nasci, <br /> et Deus factor hominis, homo verusex homine fieri; <br /> quin etiam pannis involvi, in angustissimo præsepio <br /> collocari, octavo die circumcidi, et ad templum <br /> suum humanis manibus bajulari. 0 clementissima <br /> Dei benignitas ! o excelsa altissimi Dei humilitas! Ille <br /> a matre nutriebatur iufanlulus, qui matrem sibi <br /> creavit immensus. Ipse a parentibus ad suum <br /> templum puer parvulus portabatur, qui Deus <br /> magnus in eodem templo a sanctis hominibus roga- <span class="">PLSection II</span><br /> batur. Et idem pro se sacrificium præcepit offerri, <br /> qui sine peccato pro nostris venerat impietatibus im­ <br /> molari. Considera igitur, homo, quid debeas excelso <br /> atque humiliato pro te; excelso Creatori tuo, humi­ <br /> liato Redemptori tuo.</p><p>3. Verumtamen, carissirni, hoc semper Christianæ <br /> fidei tenere consuevit integritas, ut si quid a Christo <br /> secundum canonicam Evangelistarum narrationem <br /> factum legimus vel audivimus ;historiam primum <br /> veram esse sine dubitatione credamus, deinde in his­ <br /> torica veritate spiritalem quoque intelligentiam re­ <br /> quiramus. Cum enim divinae textus historiæ verus <br /> esse creditur, Manichxus in sua severitate confundi­ <br /> tur : qui dum in Christo Dei Filio veritatem non cre­ <br /> dit carnis, Scripturis sanctis et veteribus et novis <span class="">PLSection C</span><br /> <br /> crimen nititur imponere falsitatis. Nam Veteris Testa­ <br /> menti deificam miser exsecratur historiam, in Novo <br /> Testamepto ipse sibi dencgat utique medicinam. <br /> Non vult enim humanam credere carnem a Deo plas­ <br /> matam, neque circumcisionem carnis imperatam a <br /> Deo nostris sanctis patribus , nec victimam de car­ <br /> nibus animalium Deo vivo et vero priscis temporibus <br /> immolatam, nec sabbatum ex Dei præcepto ac volun­ <br /> tate servatum, nec fabricatum Dornino templum, <br /> jubente Deo. Itaque dum in Scripturis sanctis non <br /> discernit temporum qualitatem, spernit et despicit <br /> saluberrimam veritatem dominicæ incarnationis. Qua­ <br /> propter ut Manichæus evidentissima ratione vinca­ <br /> tur et convertatur, utinam victus ex hodierna <br /> evangelica lectione, veritatem Testamenti Veteris <span class="">PLSection a</span><br /> defendamus, ut ex hoc Veteris et Novi Deum unum <br /> manifestissime comprobemus!</p><p>4. Ecce sancto Evangelio narrante cognovimus <br /> Christuin Dei Filium veraciter circumcisum, pro <br /> Christo Dei Filio sacrificium de carnibus, secundum <br /> morem tunc divinæ institutionis oblatum : sive au­ <br /> tem circumcisio carnis, sive carnalium sacrificioruni <br /> regula in Veteri Testamento cognoscitur instituta. <br /> Cur igitur, dilectissimi, non credatis justissime in Ve­ <br /> teri Testamento, quoniam Dei manibus plasmatus est <br /> borno, quando in Novo Testamento, ut non in æter­ <br /> num periret homo, ipse Unigenitus Deus pro nobis <br /> factus est verus homo ? Cur non credatur Deus etiam <br /> circumcisionem ad aliquid significandum congruo <br /> tempore jussisse fieri, cum eam Dei Filius in suo <span class="">PLSection A</span><br /> corpore fecerit celebrari ? Cur autem non sibi Deus <br /> noster præterito tempore populum Judæorum typi­ <br /> cas jussisset victimas carnis offerre, quando ipse Deus <br /> 666 Unigenitos ex Judæis temporaliter natus, se­ <br /> ipsum pro nostris peccatis secundum carnem digna­ <br /> tus est immolari? Attendat igitur Manichæus utrius­ <br /> que Testamenti manifestissimam et concordissimam <br /> veritatem, et vanitatem conversus abjiciat suam. <br /> Videat in Veteri Testamento significationem futuro­ <br /> rum, in Novo præteritorum revelationem ; Christum <br /> autem Deum amborum Teslamentorum, in Veteri <br /> Testamento quod exhibiturus fuerat promittentem, <br /> in Novo exhibentem quod promiserat : nec in pro­ <br /> missione mendacem, nec fallacem in donatione ; sed <br /> ubique bonum, ubique justum, ubique sanctum, ubi- <span class="">PLSection II</span><br /> que potentem, ubique clementem : in Veteri Testa­ <br /> mento carnis alque animæ potentissimum creatorem, <br /> in Novo ejusdem carnis atque animæ clementissimum <br /> susceptorem ; ac sic primo carnis animæque salva­ <br /> torem. Hæc Manichæus audiat, conferat, agnoscat, <br /> et credat, credensque ad Ecclesiam calholicam re­ <br /> deat, in qua beneficium vere salutis inveniat.</p><p>5. Per hæc autem quan Dominus gessit in corpore <br /> constitutus, non solum utriusque Testamenti digna­ <br /> tus est concordiam demonstrare, verum etiam Chri­ <br /> tianorum mores informare salubriter voluit : ut <br /> quod in illo pro salute nostra gestum esse corpora­ <br /> liter intuemur, imitemur nos quoque spiritaliter. <br /> Ideo namque parvulus in terra natus est Christus, <br /> ut humilitatem disceret Christianus. Ob hoc ctiam <span class="">PLSection C</span><br /> <br /> parentibus carnis suae subditus erat, ut honorificen­ <br /> tiam semper patri et matri omnis Christianus exbi­ <br /> beat. Ideo autem Christus vilibus panuis involutus <br /> est, ut Christianus non delectaretur vestibus pretio­ <br /> sis. Propterea vero Christus in terra pauper voluit <br /> apparere, ut divites Christiani discerent terrenas di­ <br /> vitias non amare ; sed eleemosynam pauperibus ero­ <br /> gando, possent suas divitias in coelo servare. Ob hoc <br /> fuit in angusto præsepio positus Cbristus, qui totius <br /> in latiludine non finitur mentis suae : ut in cum cre­ <br /> dentes spiritale haberent pabulum, et Christiani dis­ <br /> cerent non inhiare domibus aut possessionibus alio­ <br /> rum. Cui enim Christiano quantumlibet vitis domus, <br /> vel possibilitas propria non sufficiat, quando Christo <br /> Dei Filio modici præsepii suffecit angustia ?</p><p><span class="">PLSection a</span>6. Per circumcisionem vero quam Dei Filius in <br /> carne suscepit, nostri cordis c reumcisionem in spi­ <br /> ritu praemonstravit. Quam circumcisionem nobis <br /> sermo legalis indicit, dicente Moyse : Circumcidite <br /> præputium cordis vestri, et circumcidimini Deo v estro <br /> (Deut. x, 16). Cui præcepto concordat beatus Aposto­ <br /> Ius, dicens : Non enim qui in manifesto est Judæus, <br /> neque quæ in manifesto in carne circumcisio; sed qui <br /> in abscondito est Judæus et circumcisio cordis in spi­ <br /> ritu, non littera; cujus laus non ex hominibus, sed ex <br /> Deo est (Rom. II, 28, 29). Proinde circumcisionem <br /> in corpore habuit Christus, ut spiritaliter in corde <br /> habeat Cbristianus. Ob hoc namque ille, qui nullum <br /> babere potuit omnino peccatum, deposuit præpu­ <br /> tium carnis , ut nos abjiciamus desideria pravitatis. <span class="pagebreak" id="index.xml-pb-d30e568">[Page 837]</span> <span class="">PLSection A</span><br /> Christus igitur manibus est portatus ad templum, ut <br /> Christianus bonis operibus conscendat in coelum. <br /> Sacrificium pro se offerri voluit Christus, ut ad altare <br /> Domini se offerat Christianus. Maxime autem bene <br /> vivendo seipsum offerre festinet. Si vero delectatur <br /> mundum sacrificium divinis exhibere obtutibus, ipso <br /> 667 quoque genere illius sacrificii quoddam spiri­ <br /> tale sacrificium nobis agnoscimus indicari : Par (in­ <br /> quit) turturum, et duos pullos columbarum (Luc. II, <br /> 28). In hoc genere avium, dilectissimi fratres, ma­ <br /> gnum vobis commendatur catholicae fidei sacramen­ <br /> tum. In columba enim caritas agnoscitur, in turture <br /> castitas invenitur. Turtur namque inlemeratam ser­ <br /> vat uni viro fidem; columba vero aliarum cohabi­ <br /> tantium non deserit unitatem. Catholicus igitur <span class="">PLSection B</span><br /> Christianus tunc vere spiritalis turtur enicitur, si <br /> veram Trinitatis fidem firma credulitate conservet, et <br /> hæreticæ pravitatis sensum, tanquam fornicationis <br /> inquinamenta repudiet. Tunc vero erit columba, si <br /> longanimiter usque in finem in catholica societale <br /> permaneat, et contra tentationes et scandala immo­ <br /> bili finnitate persistat : ut nec hæretica fornicatio <br /> corrumpat in corde fidei castitatem , nec amara <br /> dissensio ecclesiasticæ castitatis deserat unitatem. <br /> Hæc est enim legitima Ecclesia quæ fidem uni Deo, <br /> tanquam legitimo viro servat, et congregationem fi- <br /> Jiorum in caritate multiplicat.</p><p>7. In hac turture et columba, dilectissimi fratres, <br /> sollicite permanete, hanc votis omnibus custodite, ut <br /> eam nec Arianus violet, nec Donatista conculcet, <span class="">PLSection c</span><br /> nec Manichæus inquinet. Ii enim, velut accipitres <br /> mali, unitatem columbae cupiunt dissipare, et casti­ <br /> .atem turturis desiderant violare. Nam Manichæus <br /> veram in Christo non credit carnem , Arianus ve- <br /> Tam in eo minorat divinitatem , Donatista quoque <br /> dissipat catholici corporis unitatem. Manichæus sa­ <br /> cramentum non videt Redemptoris, Arianus magni­ <br /> tudinem. non cogitat Salvatoris, Donatista vero, tan­ <br /> quam rapax lupus, non dubitavit dissipare gregem <br /> boni Pastoris. Si (forte Hi) ergo, sicut dixi, tan­ <br /> quam accipitres mali, miseros et vanitatis cupidos, <br /> aut veritatis ignaros, occidere cupientes, persequun­ <br /> tur columbae caritatem , exsecrantur turturis casti­ <br /> tatem, et si quos possunt, aut ore devorant, aut un­ <br /> guibus lacerant. Vos ergo, sanctissimi fratres, in fide <span class="">PLSection D</span><br /> custodite catholicam veritatem, in caritate servate <br /> catholicam pacem.</p><p>8. Ille offert sacrificium gratum Deo qui cum ca­ <br /> ritate fraterna verum catholicae fidei servaverit sa­ <br /> cramentum. Ubi unus Deus , una Trinitas colitur; <br /> nec Pater major Filio, nec Patre minor secundum <br /> divinitatem Filius prædicatur; nec ab eis discernitur <br /> substantia sancti Spiritus , qui cum Patre ac Filio <br /> naturaliter unus est Deus. Una est enim Trinitatis <br /> sanctæ potentia, quia in tribus personis una manet <br /> substantia naturalis; una est. potestas, quia una est <br /> majestas; una æternitas, quia una divinitas ; una <br /> Creaturis dominatio, quia una creaturæ conditio. <br /> Quidquid enim Pater creavit, per Filium fabricavit, <br /> et in Spiritu sancto firmavit. Filius autem natus est <span class="">PLSection A</span><br /> de gignente, Spiritus sanctus procedit de perma­ <br /> nente. Nec tamen Filius divisit Patrem nascendo, <br /> nec Spiritus Deum minuit procedendo, quia nec au­ <br /> get hxrendo. Ergo nec nascendo est Filius minora­ <br /> tus, nec procedendo Spiritus separatus. Ipse enim <br /> beata Trinilas illa permanet, quia ibi substantia­ <br /> lis unitas permanet : et quoniam nihil est in Trini­ <br /> tatis divinitate creatum , propterea ibi nihil est uti­ <br /> que separatum.</p><p>9. Haec, dilectissimi fratres, fideliter tenete, in his <br /> jugiter permanete. Hæc sit in corde cogitatio, et oro <br /> confessio. Tenete fidem quam 668 accepistis in <br /> nomine Trinitatis. Servate unitatem spiritus in vin­ <br /> culo pacis, et turturis, et columbæ : ut spiritales in <br /> domo Dei semper esse possitis. Quod ipse præstare <span class="">PLSection B</span><br /> <br /> dignetur, qui cum Patre et Filio vivit et regnat <br /> Deus.</p><div><span class="titlem">SERMO II (ut habetur in ms., etsi dubio litulo).</span></div><div><span class="titlem">In Purificatione beatæ Virginis MaGice.</span></div><p>i. Si subtiliter a fidelibus hujus die! festivitas per­ <br /> pendatur, eo devotionis affectu hanc celebrandam <br /> suscipiant, quo Dominicæ Nativitatis, Circumcisio­ <br /> nis, atque Apparitionis solemnia sunt secuti. Illius <br /> est enim ista sotemnitas, cujus et illa, sed nec minor <br /> est ista quam illa. Quod utique in hoc sermone aper­ <br /> tis monstrabimus documentis. Hujus quippe die! so­ <br /> lemnitas, sicut a quibusdam Christianis ignoratur, <br /> sic a multis præ caeteris anni solemnitatibus honora­ <span class="">PLSection c</span><br /> tior habetur. Maxime autem eo loco quo primatum <br /> Ecclesia catholica in Pastore sortita est, in tanta ea <br /> reverentia ab illis habetur, ut ea die cuncta civitatis <br /> turba in unum collecta, immensis cereorum lumini­ <br /> bus coruscans, missarum solemnia concelebrent: <br /> nullusque aditum publicæ stationis intret, qui lumen <br /> manu non tenuerit : tanquam scilicet Dominum in <br /> templo oblaturi, imo etiam suscepturi; fidei lumen <br /> quo interius fulgent, exterius oblationis suæ religiono <br /> demonstrent. Hodie namque, juxta legem atque evan­ <br /> gelium, peractis a Nativitate Christi quadraginta die­ <br /> bus, in templo est a parentibus idem Dominus praesen. <br /> latus. Hodiea sancto Simeone susceptus, Patrique cum <br /> sacris muneribus oblatus. Hodie redemptionem Israel <br /> exspectantibus ab eodem Simeone et Anna publice <span class="">PLSection D</span><br /> prædicator. 0 quam pium spectaculum, quo nonnisi <br /> pii delectari probantur! Stat hinc virgo et mater, non <br /> cujusque, sed Dei : suscipitur hinc parvulns virgiuis <br /> filius, cujus divinitatem non capit mundus. Occur­ <br /> runt hinc inde prophetæ, atque de puero uterque <br /> sexus prophetat. Offertur oblatio pro puero, non <br /> tamen quæ delicta emundet, sed quæ sacramenta de­ <br /> daret.</p><p>i. Et quia hujus die. præconium attollere cupio, <br /> libet ipsam Evangelicam lectionem colloquendo trans- <br /> currere, in qua ista narrari cognosco : quatenus ad <br /> ea quae dico illa respondeat; imo ad ea quæ illa nar­ <br /> rat, vox exhortationis meæ respondeat. Denique Lu­ <br /> cas evangelista veritatis historiam de Christi incar­ <br /> natione plenius atquc ordinatius caeteris evangelistis <span class="pagebreak" id="index.xml-pb-d30e841">[Page 839]</span> <span class="">PLSection A</span><br /> exsequens, post annuntiationem cjus ab 669 angelo <br /> faciam, post nativitatem angelorum vocibus declara­ <br /> tam, post circumcisionem diei octavi in domo paren­ <br /> tum, haec in ordine sequitur dicens: Postquam im­ <br /> pleti sunt dies purgationis matris ejus, secundum legem <br /> Moysi, tulerunt illum in Hierusalem, ut sisterent eum <br /> Domino: sicut scriptum est in lege Domini, Quia omne <br /> masculinum adaperiens vivam sanctum Domino vocabi­ <br /> tur (Luc. II, 22, 23). Cunctis fidelibus liquet nequa­ <br /> quam Redemptoris matrem ex ejus nativitate maculam <br /> contraxisse, quia (forte a qua) illorum dierum a sa­ <br /> cris ædibus abstinens purgaretur. Quia sine humana <br /> concupiscenlia, sine aliqua carnis corruptione virgo <br /> peperit, et sine fine virgo permansit; ac per hoc nec <br /> masculus ex ea natus vulvam ejus aperuit. Sed nec te- <span class="">PLSection B</span><br /> lis narrationem evangelista contexens, claudit impiis <br /> sacramentum divinæ incarnationis, matremque legem <br /> observantem introducit. Sed nec mirum si mater ob­ <br /> servaret legem quam ejus Filius non venerat solvere, <br /> sed adimplere. Sciebat enim quo ordine conceperat, <br /> et quis esset quem genuerat. Sed legem communem <br /> observans, exspectavit purgationis diem, celavit filii <br /> majestatem. Hinc est quod eum in templo duodecim <br /> annorum inveniens, filium Joseph vocat, dicens: <br /> Fili, quid fecisti nobis sic ? Ecce pater tuus et ego do­ <br /> lentes quærebamus te (Ibid., 48). Quem procul dubio <br /> sciebat se sine concubitu Joseph concepisse, sine cur­ <br /> ruptione virginali edidisse.</p><p>3. Sed cur abscondit conceptionis ac nativitatis <br /> illius sacramentum, quem novit Deum immensum ? <span class="">PLSection C</span><br /> Nunquid invidet aliis, quem ad templum deferens <br /> sancti senis tradidit manibus ? Absit. Sed vel spirilu <br /> prophetiæ repleta, redemptionem mundi impiis non <br /> aperiat. Sciebat enim jam tunc gratia plena, spiritu <br /> divinitatis afflata, quia si hunc hujus sæculi principes <br /> cognovissent, nunquam pro salute nostra crucifixis­ <br /> sent. Offer ergo, beatissima Virgo, tanquam legem <br /> observans, in templo quem edidisti, ut non omnibus, <br /> sed paucis reveletur quis est quem genuisti. Appa­ <br /> reat interim lapis humilis abscissus de monte sine <br /> manibus, ut reprobelur ab ædificantibus, usquequo <br /> statuam in pedibus percutiens, crescat in montem <br /> magnum, impleatque universum orbem terrarum.</p><p>4. 0 quam parvus, o quam magnus est quem pe­ <br /> peristi! Parvus in humanitate, magnus in divinitate; <span class="">PLSection D</span><br /> parvus in regno Judæorum, magnus in regno gen­ <br /> tium. Se.i non ab omnibus in regno Judæorum par­ <br /> vus æstimatur. Nam ct ipsa quæ hunc genuisti, ex <br /> ipso populo Israel in virgam crevisti. Virga enim de <br /> radice Jesse surrexisti, et floruisti. Virga Aaron <br /> fronduisti, et nucem peperisti : et quia prae omnibus <br /> immeasitatem ejus agnovisti, quem tamen parvissi­ <br /> mum ex te natum vidisti; procul dubio quem infan­ <br /> tem genuisti, Deum omnipotentem tremens adora­ <br /> sti, adorans tremuisti: quem tamen quia secundum <br /> humanitatem filium recognovisti, lactasti, fovisti, alui­ <br /> sti. Quis putas nobis possit indicare, inter hujusce­ <br /> modi obsequia, animi tui sensum, o beatissima Virgo? <br /> cuti hinc ceracres ex te natum tantiUum infantem, <br /> illinc attenleres Deum immensum ; hinc creatum, il- <span class="">PLSection A</span><br /> linc creatorem; binc infirmum, illinc fortissimum ; <br /> hinc alendum, 670 illinc alentem; hinc non loquen­ <br /> tem, illinc angelos docentem. Quis, inquam, tui pe­ <br /> ctoris arcana nobis reserare valeat, quibus modis <br /> cogitatum ad utraque flectebas; cum unum eum­ <br /> demque Dei atque hominis filium manibus te­ <br /> nens, hinc adorares ut Dominum, illinc osculares <br /> ut parvulum i</p><p>5. Quis ad tam ineffabile miraculum non obstupe­ <br /> scat Quis non pene elinguis fiat? Generat puella <br /> suum et omnium creatorem, nutrit suum et omnium <br /> nutritorem, portat ad templum suum et omnium <br /> rectorem. 0 admirandum spectaculum, ad quod non <br /> solum humana, verum etiam angelica stupescit natu­ <br /> ra! Ad hoc, fratres carissimi, Mel oculos erigite; ad <span class="">PLSection B</span><br /> hoc pietatis affectu convenite. Ibi suscipite Christum <br /> pro vobis in carne humiliatum, sed adorate in sua di­ <br /> vinitate excelsum Deum. Amplectimini parvulum, <br /> sed cogitate immensum. Amate humiliatum, et timete <br /> excelsum.</p><p>6. Jam vero, dilectissimi, si quæritur quid mystice <br /> significatum fuerit in eo quod Redemptor noster a <br /> matre et parentibus ex propria civitate in Hierusa­ <br /> lem ad templum Domini se portari voluit, invenimus <br /> ipsam gloriosam matrem et virginem, ejusque pro- <br /> pinquos figuram gessisse illius Ecclesiæ quæ ex Ju­ <br /> dæis in apostolis credidit. Quando enim Ecclesia non <br /> virgo ? cujus membra Apostolus affatur, dicens: De­ <br /> spondi enon vos uni viro virginem castam exhibere Chri­ <br /> sto (II Cor. XI, 2). Quando ipsa non mater? Sed quia <span class="">PLSection C</span><br /> per Psalmistam dicitur: Malet Sion dicet, Homo (Psal. <br /> LXXXVI, 5); et Dominus in Evangelio : Quicunque fe­ <br /> cerit voluntatem Patris mei qui in cœlis ea, .pse meus <br /> frater, soror, et mater est (Matth. XII, 50). Quando <br /> electi non propinqui, qui fratres et sorores sunt ap­ <br /> pellati ? Mater itaque ac propinqui Redemploris no­ <br /> stri, a Nazareth in Hierusalem ad templum Domini <br /> deferunt: quia primitiva illa in primis discipulis Ec­ <br /> clesia, a Judxis repulsa, ejusdem redemptionis dis­ <br /> pensationem ad notitiam gentium perduxit. Ipsa enim <br /> Ecclesia non solum ei gentibus, verum etiam ex Ju­ <br /> dæis Hierusalem, id est Visio pacis, recte vocatur : <br /> de qua per Psalmistam dicitur : Hierusalem, qua ædi­ <br /> ficatur ut civitas, cujus participatio ejus in idipsum <br /> (Psal. CXXI, 3). Ipsa et templum, sicut per Paulum <span class="">PLSection D</span><br /> fidelibus dicitnr: Templum Domini sanctum est, quod <br /> estis vos ( I Cur. III, 17). Ac per hoc cum apostoli et <br /> Judæa Christum annuntiantes veniunt ad gentes. ni­ <br /> mirum Hierusalem ad Hierusalem convenit, et tem­ <br /> plum ad templum occurrit: cum hi omnes una sint <br /> Hierusalem civitas, unum et templum. In hac itaque <br /> civitate, atque in hoc templo ab apostolis oblatus <br /> Christus excipitur. Unde et ipsa Ecclesia Psalmistæ <br /> voce loquitur, dicens : Suscepimus, Deus, misericor­ <br /> diam tuam in medio templi tui (Psal. XLVII, 10). Sub- <br /> audis, in medio ecclesiae, quas est templum tuum.</p><p>7. Sive autem juxta historiam, sive autem juxta <br /> mysticum intellectum, cur Christus a parentibus ad <br /> sanctam civitatem et templum ducatur, causa mani­ <br /> festatur cum subjungitur : Ut darent hostiam, secun- <br /> I <span class="pagebreak" id="index.xml-pb-d30e1112">[Page 841]</span> <span class="">PLSection A</span><br /> aum quod dictum est in lege Domini, par turturum aut <br /> duos pullos columbarum (Luc. II, 24). Præceptum si­ <br /> quidem legis fuerat, ut cui forte agnus defuisset, et <br /> unum horam, id est aut par turturum, aut duos 671 <br /> pullus columbarum invenisset, Deo in oblatione filii <br /> offerret ;nec præjudicaretur ex altero, qui unum quod­ <br /> libet horum obtulisset. Denique in hac oblatione <br /> avium, illa præfigurabatur oblatio quæ pro salute <br /> mundi obl ita est vespere diei, Domini videlicet pas­ <br /> sio, per quam sumus Deo reconciliati. De hac quippe <br /> hostia per Paulum fidelibus dicitur : Ambulate in di­ <br /> lectione, sicut et Christusdilexit nos, et tradidit semet­ <br /> ipsum pro nobis oblationem et hostiam Deo, in odorem <br /> suavitatis. (Ephes. v, 2); et rursum : Qui dilexit me, <br /> inquit, et tradidit seipsum pro ine (Gal. II, 20).</p><p><span class="">PLSection B4</span>8. Quia vero omnes electi membra sunt Christi, <br /> in turture scilicet turtures, atque in columba colum­ <br /> bæ , designat etiam hæc avium oblatio mortificatio­ <br /> nem electorum, quibus per eumdem apostolum dici­ <br /> tur : Obsecro vos per misericordiam Dei, ut exhibeatis <br /> corpora vestra hostiam viventem,sanctam, Deo placen­ <br /> tem (llom. XII, i). Sed nulla potest esse accepta Deo <br /> moritificationis oblatio, in quibus non fuerit veræ <br /> fidei castitas, veræ castitatis concordia. Proinde non <br /> sine causa sacrilicium quod pro Domino mystice ob­ <br /> latum perhibetur, ex turturibus et columbis fuisse <br /> narratnr. In turture enim castilas invenitur, et in <br /> columba unitas commendatur. Turtur namque inte­ <br /> meratam servat uni viro fidem, columba vero alio­ <br /> rum cohabitantium non deserit unitatem. Catholicus <span class="">PLSection C</span><br /> igitur Christianus tunc vere spiritalis turtur efficitur, <br /> si veram Trinitatis fidem firma credulitate conser­ <br /> vet, et hæreticæ pravitatis sensum, tanquam for­ <br /> nicationis inquinamenla repudiet. Tunc vere erit <br /> columba, si longanimiter usque ad finem in catholica <br /> societate permaneat, et contra tentationis scandala <br /> immobili firmitate persistat: ut nec hæretica forni­ <br /> catio corrumpat in corde fidei castitatem, nec amara <br /> dissensio ecclesiasticx castitatis dissipet unitatem. <br /> Hæc est enim Ecclesia catholica quae fidem uni Do­ <br /> mino tanquam legitimo viro conservat, et congrega­ <br /> tionem multorum in fide multiplicat.</p><p>9. Sequitur : Et ecce homo erat in Hierusalem cui <br /> nomen Simeon; et homo iste justus, et timoratus, ex­ <br /> spectans consolationem Israel, et Spiritus sanctus erat <span class="">PLSection D</span><br /> in eo: et responsum acceperat a Spiritu sancto non <br /> visurum se mortem nisi videret Christum Domini. Et <br /> venit in Spiritu in templum (Luc. II, 25, 26, 27). Nihil <br /> minus de sanclilate isti specialiter homini ascribitur, <br /> qui et in Hierusalem, id est in visione pacis commo­ <br /> ratur, et fidei operatione justus, et reverentia timo­ <br /> ratus, et Israelis consolatione attonitus (furte conso­ <br /> lationi attemus). et Spiritu sancto repletus, ejusquc <br /> responsione de incarnati Verbi jussione (forte mis. <br /> sione) roboratus fuisse perhibetur. 0 quam ardenti <br /> desiderio bomo iste exspectabat, secundum spiritus <span class="">PLSection A</span><br /> sancti promissionem, viderc in carne Redemptorem! <br /> Quæ putamus fuerit instantia orationis ejus, quæ di­ <br /> vino responso meruit firmari de his quæ petebat ? <br /> Quæ crant cjus gemituum cootinuala verba in sancta <br /> prædicatione? Non enim in petendo cessavit, usque­ <br /> quo responsum acciperet super his quæ poscebat.</p><p>10. Fuerunt siquidem in retroactis temporibus <br /> multi simili desiderio accensi, Domino attestante ad <br /> discipulos, qui ait: Mulli reges 672 et prophetæ <br /> voluerunt videre quæ vos videtis, et non viderunt ; et <br /> audire quæ vos auditis, et non audierunt (Luc. x, 24). <br /> Sed ex illis hoc isti soli concessum est qui in pleni­ <br /> tudine temporis horum ultimus apparuit. Sed si vigi­ <br /> lanti studio subsequentium sanctorum attendimus <br /> desiderium, quibus Christus vivere est et mori lu. <span class="">PLSection B</span><br /> crum (Philip. I, 21), invenimus eos non minoris an­ <br /> aetatis ardore divinitatem ejusdem Salvatoris intueri <br /> velle; quam ille concupivit conspicere in carne. Hinc <br /> Paulus dicit: Cupio dissolvi et esse cum Christo. Multo <br /> autem melius (Ibid., 23). Hinc Psalmista ex persona <br /> sua dicit: Sitivit anima mea ad Deum vivum. Quando <br /> veniam et apparebo ante faciem Dei (Psal. XLI. 3) ? <br /> Quis ergo etiam hinc videat in uno Simeone multos, <br /> per unum significari cunctos electos; qui nunc et <br /> justi ex fide atque operatione, et timorati ex futura <br /> exspectatione, et attoniti inveniuntur ex ventura <br /> consolatione? In quibus etiam Spiritus sanctus iuesse <br /> cognoscitur , quia et per Apostolum dicilur : Caritas <br /> Dei diffusa est in cordibus nostris per Spiritum san­ <br /> ctum, qui datus est nobis (Rom. v, 5); et rursum fide- <span class="">PLSection C</span><br /> libus dicitur : Corpora vestra templum sunt Spiritus <br /> sancti, quem habetis ex Deo (/ Cor. V!, 19). Quiqu <br /> responsum accipiunt a Spiritu sancto non se visuro <br /> mortem nisi prius videant Christum Domini : quia <br /> in hac adhuc corruptibili vita, ejusdem Spiritus san­ <br /> cti gratia revelante, apertis oculis fidei, eum qui se <br /> cum illis usque in finem sæculi mansurum esse <br /> (Matth. XXVIII, 20) repromisit aspiciunt, non jam carne <br /> parvulum, sed divinitate immensum. Qui etiam cum <br /> Apostolo dicunt: Etsi noveramus Christum secundum <br /> carnem, sed jam nunc non novimus (II Cor. v, 16). <br /> Habitant etiam isti iu Hierusalem, atque in Spiritu <br /> in templum quo Christus introducitur veniunt. Ipsi <br /> enim sunt Hierusalem qui habitant in Hierusalem : <br /> ipsi et templum qui veniunt in templum, in quibus ct <span class="">PLSection D</span><br /> a quibus Christus excipitur.</p><p>11. Breviter, fratres, ista percurrimus, ne dum <br /> quæ sunt hujus dici sacramenta, quodque sanctum <br /> purumque præconium indicare studuimus. cuilibet in <br /> fastidium veniamus. Sequitur : Et cum introducerent <br /> puerum Jesum parentes ejus, ut facerent secundum <br /> consuetudinem legis pro eo, et ipse accepit eum in <br /> ulnas suas, et benedixit Deum, et dixit: Nunc dimittis <br /> servum tuum, Domine, secundum verbum tuum in pace <br /> (Luc. II, 27, 28, 29). Qui vivit, etc. <span class="note" id="Note1"><span class="noteLabel">Note: </span>-PATROL. LXV. </span> <span class="note" id="Note2"><span class="noteLabel">Note: </span>a? </span></p><div class="pagebreak" id="index.xml-pb-d30e1369">[Page -]</div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:50:58Z.
	       SAXON HE 9.8.0.5.
		 --></address></div></body></html>