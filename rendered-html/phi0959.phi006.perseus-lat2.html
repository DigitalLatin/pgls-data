<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Metamorphoses — Machine readable text</title><meta name="author" content="P. Ovidius Naso" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Metamorphoses — Machine readable text" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Metamorphoses — Machine readable text</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><span class="">card 1</span><span class="">tale Invocatio.</span><span class="">tale Invocation</span><span class="">para </span><div class="l">In nova fert animus mutatas dicere formas</div><div class="l">corpora; di, coeptis (nam vos mutastis et illas)</div><div class="l">adspirate meis primaque ab origine mundi</div><div class="l">ad mea perpetuum deducite tempora carmen.</div><span class="">card 5</span><span class="">tale Mundi origo.</span><span class="">para </span><div class="l">Ante mare et terras et quod tegit omnia caelum</div><div class="l">unus erat toto naturae vultus in orbe,</div><div class="l">quem dixere chaos: rudis indigestaque moles</div><div class="l">nec quicquam nisi pondus iners congestaque eodem</div><div class="l">non bene iunctarum discordia semina rerum.</div><div class="l">nullus adhuc mundo praebebat lumina Titan,</div><div class="l">nec nova crescendo reparabat cornua Phoebe,</div><div class="l">nec circumfuso pendebat in aere tellus</div><div class="l">ponderibus librata suis, nec bracchia longo</div><div class="l">margine terrarum porrexerat Amphitrite;</div><div class="l">utque aer, tellus illic et pontus et aether.</div><div class="l">Sic erat instabilis tellus, innabilis unda,</div><div class="l">lucis egens aer: nulli sua forma manebat,</div><div class="l">obstabatque aliis aliud, quia corpore in uno</div><div class="l">frigida pugnabant calidis, umentia siccis,</div><div class="l">mollia cum duris, sine pondere habentia pondus.</div><span class="">para </span><div class="l">Hanc deus et melior litem natura diremit.</div><div class="l">Nam caelo terras et terris abscidit undas,</div><div class="l">et liquidum spisso secrevit ab aere caelum.</div><div class="l">Quae postquam evolvit caecoque exemit acervo,</div><div class="l">dissociata locis concordi pace ligavit.</div><div class="l">Ignea convexi vis et sine pondere caeli</div><div class="l">emicuit summaque locum sibi fecit in arce:</div><div class="l">proximus est aer illi levitate locoque:</div><div class="l">densior his tellus, elementaque grandia traxit</div><div class="l">et pressa est gravitate sua: circumfluus umor</div><div class="l">ultima possedit solidumque coercuit orbem.</div><span class="">para </span><div class="l">Sic ubi dispositam quisquis fuit ille deorum</div><div class="l">congeriem secuit sectamque in membra redegit,</div><div class="l">principio terram, ne non aequalis ab omni</div><div class="l">parte foret, magni speciem glomeravit in orbis.</div><div class="l">Tum freta diffudit rapidisque tumescere ventis</div><div class="l">iussit et ambitae circumdare litora terrae.</div><div class="l">Addidit et fontes et stagna inmensa lacusque</div><div class="l">fluminaque obliquis cinxit declivia ripis,</div><div class="l">quae, diversa locis, partim sorbentur ab ipsa,</div><div class="l">in mare perveniunt partim campoque recepta</div><div class="l">liberioris aquae pro ripis litora pulsant.</div><div class="l">Iussit et extendi campos, subsidere valles,</div><div class="l">fronde tegi silvas, lapidosos surgere montes.</div><div class="l">Utque duae dextra caelum totidemque sinistra</div><div class="l">parte secant zonae, quinta est ardentior illis,</div><div class="l">sic onus inclusum numero distinxit eodem</div><div class="l">cura dei, totidemque plagae tellure premuntur.</div><div class="l">Quarum quae media est, non est habitabilis aestu:</div><div class="l">nix tegit alta duas: totidem inter utrumque locavit</div><div class="l">temperiemque dedit mixta cum frigore flamma.</div><span class="">para </span><div class="l">Inminet his aer. Qui quanto est pondere terrae,</div><div class="l">pondere aquae levior tanto est onerosior igni.</div><div class="l">Illic et nebulas, illic consistere nubes</div><div class="l">iussit et humanas motura tonitrua mentes</div><div class="l">et cum fulminibus facientes fulgura ventos.</div><div class="l">His quoque non passim mundi fabricator habendum</div><div class="l">aera permisit: vix nunc obsistitur illis,</div><div class="l">cum sua quisque regant diverso flamina tractu,</div><div class="l">quin lanient mundum: tanta est discordia fratrum.</div><div class="l">Eurus ad Auroram Nabataeaque regna recessit</div><div class="l">Persidaque et radiis iuga subdita matutinis;</div><div class="l">vesper et occiduo quae litora sole tepescunt,</div><div class="l">proxima sunt Zephyro: Scythiam septemque triones</div><div class="l">horrifer invasit Boreas: contraria tellus</div><div class="l">nubibus adsiduis pluviaque madescit ab Austro.</div><div class="l">Haec super inposuit liquidum et gravitate carentem</div><div class="l">aethera nec quicquam terrenae faecis habentem.</div><div class="l">Vix ita limitibus dissaepserat omnia certis,</div><div class="l">cum, quae pressa diu massa latuere sub illa,</div><div class="l">sidera coeperunt toto effervescere caelo.</div><span class="">para </span><div class="l">Neu regio foret ulla suis animalibus orba,</div><div class="l">astra tenent caeleste solum formaeque deorum,</div><div class="l">cesserunt nitidis habitandae piscibus undae,</div><div class="l">terra feras cepit, volucres agitabilis aer.</div><span class="">para </span><div class="l">Sanctius his animal mentisque capacius altae</div><div class="l">deerat adhuc et quod dominari in cetera posset.</div><div class="l">Natus homo est, sive hunc divino semine fecit</div><div class="l">ille opifex rerum, mundi melioris origo,</div><div class="l">sive recens tellus seductaque nuper ab alto</div><div class="l">aethere cognati retinebat semina caeli;</div><div class="l">quam satus Iapeto mixtam pluvialibus undis</div><div class="l">finxit in effigiem moderantum cuncta deorum.</div><div class="l">Pronaque cum spectent animalia cetera terram,</div><div class="l">os homini sublime dedit, caelumque videre</div><div class="l">iussit et erectos ad sidera tollere vultus.</div><div class="l">Sic, modo quae fuerat rudis et sine imagine, tellus</div><div class="l">induit ignotas hominum conversa figuras.</div><span class="">card 89</span><span class="">tale Quattuor aetates. Gigantes.</span><span class="">para </span><div class="l">Aurea prima sata est aetas, quae vindice nullo,</div><div class="l">sponte sua, sine lege fidem rectumque colebat.</div><div class="l">Poena metusque aberant, nec verba minantia fixo</div><div class="l">aere legebantur, nec supplex turba timebat</div><div class="l">iudicis ora sui, sed erant sine vindice tuti.</div><div class="l">Nondum caesa suis, peregrinum ut viseret orbem,</div><div class="l">montibus in liquidas pinus descenderat undas,</div><div class="l">nullaque mortales praeter sua litora norant.</div><div class="l">Nondum praecipites cingebant oppida fossae;</div><div class="l">non tuba directi, non aeris cornua flexi,</div><div class="l">non galeae, non ensis erat: sine militis usu</div><div class="l">mollia securae peragebant otia gentes.</div><div class="l">ipsa quoque inmunis rastroque intacta nec ullis</div><div class="l">saucia vomeribus per se dabat omnia tellus;</div><div class="l">contentique cibis nullo cogente creatis</div><div class="l">arbuteos fetus montanaque fraga legebant</div><div class="l">cornaque et in duris haerentia mora rubetis</div><div class="l">et quae deciderant patula Iovis arbore glandes.</div><div class="l">Ver erat aeternum, placidique tepentibus auris</div><div class="l">mulcebant zephyri natos sine semine flores.</div><div class="l">Mox etiam fruges tellus inarata ferebat,</div><div class="l">nec renovatus ager gravidis canebat aristis;</div><div class="l">flumina iam lactis, iam flumina nectaris ibant,</div><div class="l">flavaque de viridi stillabant ilice mella.</div><span class="">para </span><div class="l">Postquam, Saturno tenebrosa in Tartara misso,</div><div class="l">sub Iove mundus erat, subiit argentea proles,</div><div class="l">auro deterior, fulvo pretiosior aere.</div><div class="l">Iuppiter antiqui contraxit tempora veris</div><div class="l">perque hiemes aestusque et inaequalis autumnos</div><div class="l">et breve ver spatiis exegit quattuor annum.</div><div class="l">Tum primum siccis aer fervoribus ustus</div><div class="l">canduit, et ventis glacies adstricta pependit.</div><div class="l">Tum primum subiere domus (domus antra fuerunt</div><div class="l">et densi frutices et vinctae cortice virgae).</div><div class="l">Semina tum primum longis Cerealia sulcis</div><div class="l">obruta sunt, pressique iugo gemuere iuvenci.</div><span class="">para </span><div class="l">Tertia post illam successit aenea proles,</div><div class="l">saevior ingeniis et ad horrida promptior arma,</div><div class="l">non scelerata tamen. De duro est ultima ferro.</div><div class="l">Protinus inrupit venae peioris in aevum</div><div class="l">omne nefas: fugere pudor verumque fidesque;</div><div class="l">In quorum subiere locum fraudesque dolique</div><div class="l">insidiaeque et vis et amor sceleratus habendi.</div><div class="l">Vela dabat ventis (nec adhuc bene noverat illos)</div><div class="l">navita; quaeque diu steterant in montibus altis,</div><div class="l">fluctibus ignotis insultavere carinae,</div><div class="l">communemque prius ceu lumina solis et auras</div><div class="l">cautus humum longo signavit limite mensor.</div><div class="l">Nec tantum segetes alimentaque debita dives</div><div class="l">poscebatur humus, sed itum est in viscera terrae:</div><div class="l">quasque recondiderat Stygiisque admoverat umbris,</div><div class="l">effodiuntur opes, inritamenta malorum.</div><div class="l">Iamque nocens ferrum ferroque nocentius aurum</div><div class="l">prodierat: prodit bellum, quod pugnat utroque,</div><div class="l">sanguineaque manu crepitantia concutit arma.</div><div class="l">Vivitur ex rapto: non hospes ab hospite tutus,</div><div class="l">non socer a genero; fratrum quoque gratia rara est.</div><div class="l">Inminet exitio vir coniugis, illa mariti;</div><div class="l">lurida terribiles miscent aconita novercae;</div><div class="l">filius ante diem patrios inquirit in annos.</div><div class="l">Victa iacet pietas, et virgo caede madentis,</div><div class="l">ultima caelestum terras Astraea reliquit.</div><span class="">tale Giants</span><span class="">para </span><div class="l">Neve foret terris securior arduus aether,</div><div class="l">adfectasse ferunt regnum caeleste Gigantas</div><div class="l">altaque congestos struxisse ad sidera montes.</div><div class="l">Tum pater omnipotens misso perfregit Olympum</div><div class="l">fulmine et excussit subiectae Pelion Ossae.</div><div class="l">Obruta mole sua cum corpora dira iacerent,</div><div class="l">perfusam multo natorum sanguine Terram</div><div class="l">inmaduisse ferunt calidumque animasse cruorem,</div><div class="l">et, ne nulla suae stirpis monimenta manerent,</div><div class="l">in faciem vertisse hominum. Sed et illa propago</div><div class="l">contemptrix superum saevaeque avidissima caedis</div><div class="l">et violenta fuit: scires e sanguine natos.</div><span class="">card 163</span><span class="">tale Lycaon.</span><span class="">para </span><div class="l">Quae pater ut summa vidit Saturnius arce,</div><div class="l">ingemit et, facto nondum vulgata recenti,</div><div class="l">foeda Lycaoniae referens convivia mensae,</div><div class="l">ingentes animo et dignas Iove concipit iras,</div><div class="l">conciliumque vocat: tenuit mora nulla vocatos.</div><span class="">para </span><div class="l">Est via sublimis, caelo manifesta sereno:</div><div class="l">lactea nomen habet, candore notabilis ipso.</div><div class="l">Hac iter est superis ad magni tecta Tonantis</div><div class="l">regalemque domum. Dextra laevaque deorum</div><div class="l">atria nobilium valvis celebrantur apertis</div><div class="l">(plebs habitat diversa locis): hac parte potentes</div><div class="l">caelicolae clarique suos posuere penates.</div><div class="l">Hic locus est, quem, si verbis audacia detur,</div><div class="l">haud timeam magni dixisse Palatia caeli.</div><span class="">para </span><div class="l">Ergo ubi marmoreo superi sedere recessu,</div><div class="l">celsior ipse loco sceptroque innixus eburno</div><div class="l">terrificam capitis concussit terque quaterque</div><div class="l">caesariem, cum qua terram, mare, sidera movit.</div><div class="l">Talibus inde modis ora indignantia solvit:</div><span class="">para </span><div class="l">“Non ego pro mundi regno magis anxius illa</div><div class="l">tempestate fui, qua centum quisque parabat</div><div class="l">inicere anguipedum captivo bracchia caelo.</div><div class="l">Nam quamquam ferus hostis erat, tamen illud ab uno</div><div class="l">corpore et ex una pendebat origine bellum.</div><div class="l">Nunc mihi, qua totum Nereus circumsonat orbem,</div><div class="l">perdendum est mortale genus: per flumina iuro</div><div class="l">infera, sub terras Stygio labentia luco!</div><div class="l">cuncta prius temptata: sed inmedicabile corpus</div><div class="l">ense recidendum est, ne pars sincera trahatur.</div><div class="l">Sunt mihi semidei, sunt rustica numina, nymphae</div><div class="l">faunique satyrique et monticolae silvani:</div><div class="l">quos quoniam caeli nondum dignamur honore,</div><div class="l">quas dedimus certe terras habitare sinamus.</div><div class="l">An satis, o superi, tutos fore creditis illos,</div><div class="l">cum mihi, qui fulmen, qui vos habeoque regoque,</div><div class="l">struxerit insidias notus feritate Lycaon?”</div><span class="">para </span><div class="l">Confremuere omnes studiisque ardentibus ausum</div><div class="l">talia deposcunt. Sic, cum manus inpia saevit</div><div class="l">sanguine Caesareo Romanum exstinguere nomen,</div><div class="l">attonitum tanto subitae terrore ruinae</div><div class="l">humanum genus est totusque perhorruit orbis:</div><div class="l">nec tibi grata minus pietas, Auguste, tuorum est,</div><div class="l">quam fuit illa Iovi. Qui postquam voce manuque</div><div class="l">murmura conpressit, tenuere silentia cuncti.</div><div class="l">Substitit ut clamor pressus gravitate regentis,</div><div class="l">Iuppiter hoc iterum sermone silentia rupit:</div><span class="">para </span><div class="l">“Ille quidem poenas, curam hanc dimittite, solvit.</div><div class="l">Quod tamen admissum, quae sit vindicta, docebo.</div><div class="l">Contigerat nostras infamia temporis aures;</div><div class="l">quam cupiens falsam summo delabor Olympo</div><div class="l">et deus humana lustro sub imagine terras.</div><div class="l">Longa mora est, quantum noxae sit ubique repertum,</div><div class="l">enumerare: minor fuit ipsa infamia vero.</div><div class="l">Maenala transieram latebris horrenda ferarum</div><div class="l">et cum Cyllene gelidi pineta Lycaei:</div><div class="l">Arcadis hinc sedes et inhospita tecta tyranni</div><div class="l">ingredior, traherent cum sera crepuscula noctem.</div><div class="l">Signa dedi venisse deum, vulgusque precari</div><div class="l">coeperat: inridet primo pia vota Lycaon,</div><div class="l">mox ait ”experiar deus hic, discrimine aperto,</div><div class="l">an sit mortalis. Nec erit dubitabile verum.”</div><div class="l">Nocte gravem somno necopina perdere morte</div><div class="l">me parat: haec illi placet experientia veri.</div><div class="l">Nec contentus eo est: missi de gente Molossa</div><div class="l">obsidis unius iugulum mucrone resolvit,</div><div class="l">atque ita semineces partim ferventibus artus</div><div class="l">mollit aquis, partim subiecto torruit igni.</div><div class="l">Quod simul inposuit mensis, ego vindice flamma</div><div class="l">in domino dignos everti tecta penates.</div><div class="l">Territus ipse fugit, nactusque silentia ruris</div><div class="l">exululat frustraque loqui conatur: ab ipso</div><div class="l">conligit os rabiem, solitaeque cupidine caedis</div><div class="l">vertitur in pecudes et nunc quoque sanguine gaudet.</div><div class="l">In villos abeunt vestes, in crura lacerti:</div><div class="l">fit lupus et veteris servat vestigia formae.</div><div class="l">Canities eadem est, eadem violentia vultus,</div><div class="l">idem oculi lucent, eadem feritatis imago est.</div><span class="">tale The Deluge</span><div class="l">Occidit una domus. Sed non domus una perire</div><div class="l">digna fuit: qua terra patet, fera regnat Erinys.</div><div class="l">In facinus iurasse putes. Dent ocius omnes</div><div class="l">quas meruere pati (sic stat sententia) poenas.”</div><span class="">para </span><div class="l">Dicta Iovis pars voce probant stimulosque frementi</div><div class="l">adiciunt, alii partes adsensibus inplent.</div><div class="l">Est tamen humani generis iactura dolori</div><div class="l">omnibus, et, quae sit terrae mortalibus orbae</div><div class="l">forma futura, rogant, quis sit laturus in aras</div><div class="l">tura, ferisne paret populandas tradere terras.</div><div class="l">Talia quaerentes (sibi enim fore cetera curae)</div><div class="l">rex superum trepidare vetat subolemque priori</div><div class="l">dissimilem populo promittit origine mira.</div><span class="">card 253</span><span class="">tale Diluvium. Deucalion et Pyrrha.</span><span class="">para </span><div class="l">Iamque erat in totas sparsurus fulmina terras:</div><div class="l">sed timuit, ne forte sacer tot ab ignibus aether</div><div class="l">conciperet flammas longusque ardesceret axis:</div><div class="l">esse quoque in fatis reminiscitur, adfore tempus,</div><div class="l">quo mare, quo tellus correptaque regia caeli</div><div class="l">ardeat et mundi moles obsessa laboret.</div><div class="l">Tela reponuntur manibus fabricata Cyclopum:</div><div class="l">poena placet diversa, genus mortale sub undis</div><div class="l">perdere et ex omni nimbos demittere caelo.</div><span class="">para </span><div class="l">Protinus Aeoliis Aquilonem claudit in antris</div><div class="l">et quaecumque fugant inductas flamina nubes</div><div class="l">emittitque Notum. Madidis Notus evolat alis,</div><div class="l">terribilem picea tectus caligine vultum:</div><div class="l">barba gravis nimbis, canis fluit unda capillis;</div><div class="l">fronte sedent nebulae, rorant pennaeque sinusque.</div><div class="l">Utque manu late pendentia nubila pressit,</div><div class="l">fit fragor: hinc densi funduntur ab aethere nimbi.</div><div class="l">Nuntia Iunonis varios induta colores</div><div class="l">concipit Iris aquas alimentaque nubibus adfert.</div><div class="l">Sternuntur segetes et deplorata coloni</div><div class="l">vota iacent, longique perit labor inritus anni.</div><span class="">para </span><div class="l">Nec caelo contenta suo est Iovis ira, sed illum</div><div class="l">caeruleus frater iuvat auxiliaribus undis.</div><div class="l">Convocat hic amnes. Qui postquam tecta tyranni</div><div class="l">intravere sui, “non est hortamine longo</div><div class="l">nunc” ait “utendum. Vires effundite vestras:</div><div class="l">sic opus est! aperite domos ac mole remota</div><div class="l">fluminibus vestris totas inmittite habenas!”</div><div class="l">Iusserat; hi redeunt ac fontibus ora relaxant</div><div class="l">et defrenato volvuntur in aequora cursu.</div><div class="l">Ipse tridente suo terram percussit: at illa</div><div class="l">intremuit motuque vias patefecit aquarum.</div><div class="l">Exspatiata ruunt per apertos flumina campos</div><div class="l">cumque satis arbusta simul pecudesque virosque</div><div class="l">tectaque cumque suis rapiunt penetralia sacris.</div><div class="l">Siqua domus mansit potuitque resistere tanto</div><div class="l">indeiecta malo, culmen tamen altior huius</div><div class="l">unda tegit, pressaeque latent sub gurgite turres.</div><span class="">para </span><div class="l">Iamque mare et tellus nullum discrimen habebant:</div><div class="l">omnia pontus erant; deerant quoque litora ponto.</div><div class="l">Occupat hic collem, cumba sedet alter adunca</div><div class="l">et ducit remos illic, ubi nuper ararat,</div><div class="l">ille supra segetes aut mersae culmina villae</div><div class="l">navigat, hic summa piscem deprendit in ulmo.</div><div class="l">Figitur in viridi, si fors tulit, ancora prato,</div><div class="l">aut subiecta terunt curvae vineta carinae;</div><div class="l">et, modo qua graciles gramen carpsere capellae,</div><div class="l">nunc ibi deformes ponunt sua corpora phocae.</div><div class="l">Mirantur sub aqua lucos urbesque domosque</div><div class="l">Nereides, silvasque tenent delphines et altis</div><div class="l">incursant ramis agitataque robora pulsant.</div><div class="l">Nat lupus inter oves, fulvos vehit unda leones,</div><div class="l">unda vehit tigres, nec vires fulminis apro,</div><div class="l">crura nec ablato prosunt velocia cervo.</div><div class="l">Quaesitisque diu terris, ubi sistere possit,</div><div class="l">in mare lassatis volucris vaga decidit alis.</div><div class="l">Obruerat tumulos inmensa licentia ponti,</div><div class="l">pulsabantque novi montana cacumina fluctus.</div><div class="l">Maxima pars unda rapitur; quibus unda pepercit,</div><div class="l">illos longa domant inopi ieiunia victu.</div><span class="">para </span><div class="l">Separat Aonios Oetaeis Phocis ab arvis,</div><div class="l">terra ferax, dum terra fuit, sed tempore in illo</div><div class="l">pars maris et latus subitarum campus aquarum.</div><div class="l">Mons ibi verticibus petit arduus astra duobus,</div><div class="l">nomine Parnasus, superantque cacumina nubes.</div><div class="l">Hic ubi Deucalion (nam cetera texerat aequor)</div><div class="l">cum consorte tori parva rate vectus adhaesit,</div><div class="l">Corycidas nymphas et numina montis adorant</div><div class="l">fatidicamque Themin, quae tunc oracla tenebat.</div><div class="l">Non illo melior quisquam nec amantior aequi</div><div class="l">vir fuit aut illa metuentior ulla deorum.</div><div class="l">Iuppiter ut liquidis stagnare paludibus orbem</div><div class="l">et superesse virum de tot modo milibus unum,</div><div class="l">et superesse videt de tot modo milibus unam,</div><div class="l">innocuos ambo, cultores numinis ambo,</div><div class="l">nubila disiecit nimbisque aquilone remotis</div><div class="l">et caelo terras ostendit et aethera terris.</div><div class="l">Nec maris ira manet, positoque tricuspide telo</div><div class="l">mulcet aquas rector pelagi supraque profundum</div><div class="l">exstantem atque umeros innato murice tectum</div><div class="l">caeruleum Tritona vocat conchaeque sonanti</div><div class="l">inspirare iubet fluctusque et flumina signo</div><div class="l">iam revocare dato. Cava bucina sumitur illi,</div><div class="l">tortilis, in latum quae turbine crescit ab imo,</div><div class="l">bucina, quae medio concepit ubi aera ponto,</div><div class="l">litora voce replet sub utroque iacentia Phoebo.</div><div class="l">Tunc quoque, ut ora dei madida rorantia barba</div><div class="l">contigit et cecinit iussos inflata receptus,</div><div class="l">omnibus audita est telluris et aequoris undis,</div><div class="l">et quibus est undis audita, coercuit omnes.</div><div class="l">Iam mare litus habet, plenos capit alveus amnes,</div><div class="l">flumina subsidunt collesque exire videntur,</div><div class="l">surgit humus, crescunt loca decrescentibus undis,</div><div class="l">postque diem longam nudata cacumina silvae</div><div class="l">ostendunt limumque tenent in fronde relictum.</div><span class="">card 348</span><span class="">para </span><div class="l">Redditus orbis erat. Quem postquam vidit inanem</div><div class="l">et desolatas agere alta silentia terras,</div><div class="l">Deucalion lacrimis ita Pyrrham adfatur obortis:</div><div class="l">“O soror, o coniunx, o femina sola superstes,</div><div class="l">quam commune mihi genus et patruelis origo,</div><div class="l">deinde torus iunxit, nunc ipsa pericula iungunt,</div><div class="l">terrarum, quascumque vident occasus et ortus,</div><div class="l">nos duo turba sumus; possedit cetera pontus.</div><div class="l">Haec quoque adhuc vitae non est fiducia nostrae</div><div class="l">certa satis; terrent etiam nunc nubila mentem.</div><div class="l">Quis tibi, si sine me fatis erepta fuisses,</div><div class="l">nunc animus, miseranda, foret? quo sola timorem</div><div class="l">ferre modo posses? quo consolante doleres?</div><div class="l">Namque ego (crede mihi) si te quoque pontus haberet,</div><div class="l">te sequerer, coniunx, et me quoque pontus haberet.</div><div class="l">O utinam possim populos reparare paternis</div><div class="l">artibus atque animas formatae infundere terrae!</div><div class="l">Nunc genus in nobis restat mortale duobus</div><div class="l">(sic visum superis) hominumque exempla manemus.”</div><span class="">para </span><div class="l">Dixerat, et flebant. Placuit caeleste precari</div><div class="l">numen et auxilium per sacras quaerere sortes.</div><div class="l">Nulla mora est: adeunt pariter Cephisidas undas,</div><div class="l">ut nondum liquidas, sic iam vada nota secantes.</div><div class="l">Inde ubi libatos inroravere liquores</div><div class="l">vestibus et capiti, flectunt vestigia sanctae</div><div class="l">ad delubra deae, quorum fastigia turpi</div><div class="l">pallebant musco stabantque sine ignibus arae.</div><div class="l">Ut templi tetigere gradus, procumbit uterque</div><div class="l">pronus humi gelidoque pavens dedit oscula saxo</div><div class="l">atque ita “si precibus” dixerunt “numina iustis</div><div class="l">victa remollescunt, si flectitur ira deorum,</div><div class="l">dic, Themi, qua generis damnum reparabile nostri</div><div class="l">arte sit, et mersis fer opem, mitissima, rebus.”</div><div class="l">Mota dea est sortemque dedit: “Discedite templo</div><div class="l">et velate caput cinctasque resolvite vestes</div><div class="l">ossaque post tergum magnae iactate parentis.”</div><span class="">para </span><div class="l">Obstipuere diu, rumpitque silentia voce</div><div class="l">Pyrrha prior iussisque deae parere recusat,</div><div class="l">detque sibi veniam pavido rogat ore, pavetque</div><div class="l">laedere iactatis maternas ossibus umbras.</div><div class="l">Interea repetunt caecis obscura latebris</div><div class="l">verba datae sortis secum inter seque volutant.</div><div class="l">Inde Promethides placidis Epimethida dictis</div><div class="l">mulcet et “aut fallax” ait “est sollertia nobis,</div><div class="l">aut pia sunt nullumque nefas oracula suadent.</div><div class="l">Magna parens terra est, lapides in corpore terrae</div><div class="l">ossa reor dici; iacere hos post terga iubemur.”</div><span class="">para </span><div class="l">Coniugis augurio quamquam Titania mota est,</div><div class="l">spes tamen in dubio est: adeo caelestibus ambo</div><div class="l">diffidunt monitis. Sed quid temptare nocebit?</div><div class="l">Discedunt velantque caput tunicasque recingunt</div><div class="l">et iussos lapides sua post vestigia mittunt.</div><div class="l">Saxa (quis hoc credat, nisi sit pro teste vetustas?)</div><div class="l">ponere duritiem coepere suumque rigorem</div><div class="l">mollirique mora mollitaque ducere formam.</div><div class="l">Mox ubi creverunt naturaque mitior illis</div><div class="l">contigit, ut quaedam, sic non manifesta, videri</div><div class="l">forma potest hominis, sed, uti de marmore coepta,</div><div class="l">non exacta satis rudibusque simillima signis.</div><div class="l">Quae tamen ex illis aliquo pars umida suco</div><div class="l">et terrena fuit, versa est in corporis usum;</div><div class="l">quod solidum est flectique nequit, mutatur in ossa;</div><div class="l">quae modo vena fuit, sub eodem nomine mansit;</div><div class="l">inque brevi spatio superorum numine saxa</div><div class="l">missa viri manibus faciem traxere virorum,</div><div class="l">et de femineo reparata est femina iactu.</div><div class="l">Inde genus durum sumus experiensque laborum</div><div class="l">et documenta damus qua simus origine nati.</div><span class="">card 416</span><span class="">tale Python.</span><span class="">para </span><div class="l">Cetera diversis tellus animalia formis</div><div class="l">sponte sua peperit, postquam vetus umor ab igne</div><div class="l">percaluit solis, caenumque udaeque paludes</div><div class="l">intumuere aestu, fecundaque semina rerum</div><div class="l">vivaci nutrita solo ceu matris in alvo</div><div class="l">creverunt faciemque aliquam cepere morando.</div><div class="l">Sic ubi deseruit madidos septemfluus agros</div><div class="l">Nilus et antiquo sua flumina reddidit alveo</div><div class="l">aetherioque recens exarsit sidere limus,</div><div class="l">plurima cultores versis animalia glaebis</div><div class="l">inveniunt, et in his quaedam modo coepta per ipsum</div><div class="l">nascendi spatium, quaedam inperfecta suisque</div><div class="l">trunca vident numeris; et eodem in corpore saepe</div><div class="l">altera pars vivit, rudis est pars altera tellus.</div><div class="l">Quippe ubi temperiem sumpsere umorque calorque,</div><div class="l">concipiunt, et ab his oriuntur cuncta duobus;</div><div class="l">cumque sit ignis aquae pugnax, vapor umidus omnes</div><div class="l">res creat, et discors concordia fetibus apta est.</div><div class="l">Ergo ubi diluvio tellus lutulenta recenti</div><div class="l">solibus aetheriis altoque recanduit aestu,</div><div class="l">edidit innumeras species, partimque figuras</div><div class="l">rettulit antiquas, partim nova monstra creavit.</div><div class="l">Illa quidem nollet, sed te quoque, maxime Python,</div><div class="l">tum genuit, populisque novis, incognite serpens,</div><div class="l">terror eras: tantum spatii de monte tenebas.</div><div class="l">Hunc deus arquitenens, et numquam talibus armis</div><div class="l">ante nisi in dammis capreisque fugacibus usus,</div><div class="l">mille gravem telis exhausta paene pharetra</div><div class="l">perdidit effuso per vulnera nigra veneno.</div><div class="l">Neve operis famam posset delere vetustas,</div><div class="l">instituit sacros celebri certamine ludos,</div><div class="l">Pythia perdomitae serpentis nomine dictos.</div><span class="">para </span><div class="l">Hic iuvenum quicumque manu pedibusve rotave</div><div class="l">vicerat, aesculeae capiebat frondis honorem:</div><div class="l">nondum laurus erat, longoque decentia crine</div><div class="l">tempora cingebat de qualibet arbore Phoebus.</div><span class="">card 452</span><span class="">tale Daphne.</span><span class="">para </span><div class="l">Primus amor Phoebi Daphne Peneia, quem non</div><div class="l">fors ignara dedit, sed saeva Cupidinis ira.</div><div class="l">Delius hunc, nuper victa serpente superbus,</div><div class="l">viderat adducto flectentem cornua nervo</div><div class="l">“quid” que “tibi, lascive puer, cum fortibus armis?”</div><div class="l">dixerat, “ista decent umeros gestamina nostros,</div><div class="l">qui dare certa ferae, dare vulnera possumus hosti,</div><div class="l">qui modo pestifero tot iugera ventre prementem</div><div class="l">stravimus innumeris tumidum Pythona sagittis.</div><div class="l">Tu face nescio quos esto contentus amores</div><div class="l">inritare tua, nec laudes adsere nostras.”</div><span class="">para </span><div class="l">Filius huic Veneris “figat tuus omnia, Phoebe,</div><div class="l">te meus arcus:” ait “quantoque animalia cedunt</div><div class="l">cuncta deo tanto minor est tua gloria nostra.”</div><span class="">para </span><div class="l">Dixit et eliso percussis aere pennis</div><div class="l">inpiger umbrosa Parnasi constitit arce</div><div class="l">eque sagittifera prompsit duo tela pharetra</div><div class="l">diversorum operum: fugat hoc, facit illud amorem.</div><div class="l">Quod facit, auratum est et cuspide fulget acuta;</div><div class="l">quod fugat, obtusum est et habet sub harundine plumbum.</div><div class="l">Hoc deus in nympha Peneide fixit, at illo</div><div class="l">laesit Apollineas traiecta per ossa medullas.</div><div class="l">Protinus alter amat, fugit altera nomen amantis</div><div class="l">silvarum tenebris captivarumque ferarum</div><div class="l">exuviis gaudens innuptaeque aemula Phoebes.</div><div class="l">Vitta coercebat positos sine lege capillos.</div><div class="l">Multi illam petiere, illa aversata petentes</div><div class="l">inpatiens expersque viri nemora avia lustrat,</div><div class="l">nec quid Hymen, quid Amor, quid sint conubia curat.</div><div class="l">Saepe pater dixit “generum mihi, filia, debes,”</div><div class="l">saepe pater dixit “debes mihi nata, nepotes:”</div><div class="l">illa, velut crimen taedas exosa iugales,</div><div class="l">pulchra verecundo suffunditur ora rubore,</div><div class="l">inque patris blandis haerens cervice lacertis</div><div class="l">“da mihi perpetua, genitor carissime,” dixit</div><div class="l">“virginitate frui: dedit hoc pater ante Dianae.”</div><div class="l">Ille quidem obsequitur, sed te decor iste quod optas</div><div class="l">esse vetat. Votoque tuo tua forma repugnat:</div><div class="l">Phoebus amat visaeque cupit conubia Daphnes,</div><div class="l">quodque cupit, sperat, suaque illum oracula fallunt.</div><div class="l">Utque leves stipulae demptis adolentur aristis,</div><div class="l">ut facibus saepes ardent, quas forte viator</div><div class="l">vel nimis admovit vel iam sub luce reliquit,</div><div class="l">sic deus in flammas abiit, sic pectore toto</div><div class="l">uritur et sterilem sperando nutrit amorem.</div><div class="l">Spectat inornatos collo pendere capillos</div><div class="l">et “quid, si comantur?” ait. Videt igne micantes</div><div class="l">sideribus similes oculos, videt oscula, quae non</div><div class="l">est vidisse satis; laudat digitosque manusque</div><div class="l">bracchiaque et nudos media plus parte lacertos.</div><div class="l">Siqua latent, meliora putat. Fugit ocior aura</div><div class="l">illa levi neque ad haec revocantis verba resistit:</div><span class="">para </span><div class="l">“Nympha, precor, Penei, mane! Non insequor hostis:</div><div class="l">nympha, mane! sic agna lupum, sic cerva leonem,</div><div class="l">sic aquilam penna fugiunt trepidante columbae,</div><div class="l">hostes quaeque suos: amor est mihi causa sequendi.</div><div class="l">Me miserum! ne prona cadas indignave laedi</div><div class="l">crura notent sentes et sim tibi causa doloris.</div><div class="l">Aspera, qua properas, loca sunt. Moderatius, oro,</div><div class="l">curre fugamque inhibe; moderatius insequar ipse.</div><div class="l">Cui placeas, inquire tamen. Non incola montis,</div><div class="l">non ego sum pastor, non hic armenta gregesque</div><div class="l">horridus observo. Nescis, temeraria, nescis</div><div class="l">quem fugias, ideoque fugis. Mihi Delphica tellus</div><div class="l">et Claros et Tenedos Patareaque regia servit,</div><div class="l">Iuppiter est genitor; per me quod eritque fuitque</div><div class="l">estque patet; per me concordant carmina nervis.</div><div class="l">Certa quidem nostra est, nostra tamen una sagitta</div><div class="l">certior, in vacuo quae vulnera pectore fecit.</div><div class="l">Inventum medicina meum est, opiferque per orbem</div><div class="l">dicor, et herbarum subiecta potentia nobis:</div><div class="l">ei mihi, quod nullis amor est sanabilis herbis</div><div class="l">nec prosunt domino, quae prosunt omnibus, artes.”</div><span class="">card 525</span><span class="">para </span><div class="l">Plura locuturum timido Peneia cursu</div><div class="l">fugit cumque ipso verba inperfecta reliquit,</div><div class="l">tum quoque visa decens. Nudabant corpora venti,</div><div class="l">obviaque adversas vibrabant flamina vestes,</div><div class="l">et levis inpulsos retro dabat aura capillos,</div><div class="l">auctaque forma fuga est. Sed enim non sustinet ultra</div><div class="l">perdere blanditias iuvenis deus, utque monebat</div><div class="l">ipse Amor, admisso sequitur vestigia passu.</div><div class="l">Ut canis in vacuo leporem cum Gallicus arvo</div><div class="l">vidit, et hic praedam pedibus petit, ille salutem:</div><div class="l">alter inhaesuro similis iam iamque tenere</div><div class="l">sperat et extento stringit vestigia rostro,</div><div class="l">alter in ambiguo est, an sit conprensus, et ipsis</div><div class="l">morsibus eripitur tangentiaque ora relinquit:</div><div class="l">sic deus et virgo est hic spe celer, illa timore.</div><div class="l">Qui tamen insequitur pennis adiutus Amoris,</div><div class="l">ocior est requiemque negat tergoque fugacis</div><div class="l">inminet et crinem sparsum cervicibus adflat.</div><div class="l">Viribus absumptis expalluit illa citaeque</div><div class="l">victa labore fugae spectans Peneidas undas</div><div class="l">“fer pater” inquit “opem si flumina numen habetis.</div><div class="note" id="Note1"><span class="noteLabel">Note: </span>vulg. <div class="l"><span class="strikethrough">qua nimium placui, tellus aut hisce vel istam,</span></div> <div class="l"><span class="strikethrough">quae facit ut laedar, mutando perde figuram.</span></div></div><div class="l">Qua nimium placui, mutando perde figuram!”</div><span class="">para </span><div class="l">Vix prece finita torpor gravis occupat artus:</div><div class="l">mollia cinguntur tenui praecordia libro,</div><div class="l">in frondem crines, in ramos bracchia crescunt,</div><div class="l">pes modo tam velox pigris radicibus haeret,</div><div class="l">ora cacumen habet; remanet nitor unus in illa.</div><div class="l">Hanc quoque Phoebus amat, positaque in stipite dextra</div><div class="l">sentit adhuc trepidare novo sub cortice pectus</div><div class="l">conplexusque suis ramos, ut membra, lacertis</div><div class="l">oscula dat ligno: refugit tamen oscula lignum.</div><span class="">para </span><div class="l">Cui deus “at quoniam coniunx mea non potes esse,</div><div class="l">arbor eris certe” dixit “mea. Semper habebunt</div><div class="l">te coma, te citharae, te nostrae, laure, pharetrae:</div><div class="l">tu ducibus Latiis aderis, cum laeta triumphum</div><div class="l">vox canet et visent longas Capitolia pompas:</div><div class="l">postibus Augustis eadem fidissima custos</div><div class="l">ante fores stabis mediamque tuebere quercum,</div><div class="l">utque meum intonsis caput est iuvenale capillis,</div><div class="l">tu quoque perpetuos semper gere frondis honores.”</div><span class="">para </span><div class="l">Finierat Paean: factis modo laurea ramis</div><div class="l">adnuit utque caput visa est agitasse cacumen.</div><span class="">card 568</span><span class="">tale Io. Argus. Syrinx.</span><span class="">para </span><div class="l">Est nemus Haemoniae, praerupta quod undique claudit</div><div class="l">silva: vocant Tempe. Per quae Peneus ab imo</div><div class="l">effusus Pindo spumosis volvitur undis,</div><div class="l">deiectuque gravi tenues agitantia fumos</div><div class="l">nubila conducit summisque adspergine silvis</div><div class="l">inpluit et sonitu plus quam vicina fatigat.</div><div class="l">Haec domus, haec sedes, haec sunt penetralia magni</div><div class="l">amnis; in his residens facto de cautibus antro,</div><div class="l">undis iura dabat nymphisque colentibus undas.</div><div class="l">Conveniunt illuc popularia flumina primum,</div><div class="l">nescia, gratentur consolenturne parentem,</div><div class="l">populifer Sperchios et inrequietus Enipeus</div><div class="l">Apidanusque senex lenisque Amphrysos et Aeas,</div><div class="l">moxque amnes alii, qui, qua tulit impetus illos,</div><div class="l">in mare deducunt fessas erroribus undas.</div><span class="">para </span><div class="l">Inachus unus abest imoque reconditus antro</div><div class="l">fletibus auget aquas natamque miserrimus Io</div><div class="l">luget ut amissam. Nescit, vitane fruatur,</div><div class="l">an sit apud manes; sed quam non invenit usquam.</div><div class="l">esse putat nusquam atque animo peiora veretur.</div><div class="l">Viderat a patrio redeuntem Iuppiter illam</div><div class="l">flumine et “o virgo Iove digna tuoque beatum</div><div class="l">nescio quem factura toro, pete” dixerat “umbras</div><div class="l">altorum nemorum” (et nemorum monstraverat umbras),</div><div class="l">“dum calet et medio sol est altissimus orbe.</div><div class="l">Quodsi sola times latebras intrare ferarum,</div><div class="l">praeside tuta deo nemorum secreta subibis,</div><div class="l">nec de plebe deo, sed qui caelestia magna</div><div class="l">sceptra manu teneo, sed qui vaga fulmina mitto.</div><div class="l">Ne fuge me!”—fugiebat enim. Iam pascua Lernae</div><div class="l">consitaque arboribus Lyrcea reliquerat arva,</div><div class="l">cum deus inducta latas caligine terras</div><div class="l">occuluit tenuitque fugam rapuitque pudorem.</div><span class="">para </span><div class="l">Interea medios Iuno despexit in agros</div><div class="l">et noctis faciem nebulas fecisse volucres</div><div class="l">sub nitido mirata die, non fluminis illas</div><div class="l">esse, nec umenti sensit tellure remitti;</div><div class="l">atque suus coniunx ubi sit circumspicit, ut quae</div><div class="l">deprensi totiens iam nosset furta mariti.</div><div class="l">Quem postquam caelo non repperit, “aut ego fallor,</div><div class="l">aut ego laedor” ait, delapsaque ab aethere summo</div><div class="l">constitit in terris nebulasque recedere iussit.</div><div class="l">Coniugis adventum praesenserat inque nitentem</div><div class="l">Inachidos vultus mutaverat ille iuvencam.</div><div class="l">Bos quoque formosa est. Speciem Saturnia vaccae,</div><div class="l">quamquam invita, probat, nec non et cuius et unde</div><div class="l">quove sit armento, veri quasi nescia quaerit.</div><div class="l">Iuppiter e terra genitam mentitur, ut auctor</div><div class="l">desinat inquiri. Petit hanc Saturnia munus.</div><div class="l">Quid faciat? crudele suos addicere amores,</div><div class="l">non dare suspectum est. Pudor est qui suadeat illinc,</div><div class="l">hinc dissuadet amor. Victus pudor esset amore;</div><div class="l">sed leve si munus sociae generisque torique</div><div class="l">vacca negaretur, poterat non vacca videri.</div><div class="l">Paelice donata non protinus exuit omnem</div><div class="l">diva metum timuitque Iovem et fuit anxia furti,</div><div class="l">donec Arestoridae servandam tradidit Argo.</div><span class="">para </span><div class="l">Centum luminibus cinctum caput Argus habebat:</div><div class="l">inde suis vicibus capiebant bina quietem,</div><div class="l">cetera servabant atque in statione manebant.</div><div class="l">Constiterat quocumque modo, spectabat ad Io:</div><div class="l">ante oculos Io, quamvis aversus, habebat.</div><div class="l">Luce sinit pasci; cum sol tellure sub alta est,</div><div class="l">claudit et indigno circumdat vincula collo.</div><div class="l">frondibus arboreis et amara pascitur herba,</div><div class="l">proque toro terrae non semper gramen habenti</div><div class="l">incubat infelix limosaque flumina potat.</div><div class="l">Illa etiam supplex Argo cum bracchia vellet</div><div class="l">tendere, non habuit, quae bracchia tenderet Argo,</div><div class="l">et conata queri mugitus edidit ore</div><div class="l">pertimuitque sonos propriaque exterrita voce est.</div><span class="">para </span><div class="l">Venit et ad ripas, ubi ludere saepe solebat,</div><div class="l">Inachidas ripas; novaque ut conspexit in unda</div><div class="l">cornua, pertimuit seque exsternata refugit.</div><div class="l">Naides ignorant, ignorat et Inachus ipse,</div><div class="l">quae sit; at illa patrem sequitur sequiturque sorores</div><div class="l">et patitur tangi seque admirantibus offert.</div><div class="l">Decerptas senior porrexerat Inachus herbas:</div><div class="l">illa manus lambit patriisque dat oscula palmis</div><div class="l">nec retinet lacrimas et, si modo verba sequantur,</div><div class="l">oret opem nomenque suum casusque loquatur.</div><div class="l">Littera pro verbis, quam pes in pulvere duxit,</div><div class="l">corporis indicium mutati triste peregit.</div><span class="">card 65q</span><span class="">para </span><div class="l">“Me miserum!” exclamat pater Inachus inque gementis</div><div class="l">cornibus et niveae pendens cervice iuvencae</div><div class="l">“me miserum!” ingeminat, “tune es quaesita per omnes</div><div class="l">nata, mihi terras? tu non inventa reperta</div><div class="l">luctus eras levior. Retices nec mutua nostris</div><div class="l">dicta refers, alto tantum suspiria ducis</div><div class="l">pectore, quodque unum potes, ad mea verba remugis.</div><div class="l">At tibi ego ignarus thalamos taedasque parabam,</div><div class="l">spesque fuit generi mihi prima, secunda nepotum.</div><div class="l">De grege nunc tibi vir, nunc de grege natus habendus.</div><div class="l">Nec finire licet tantos mihi morte dolores,</div><div class="l">sed nocet esse deum, praeclusaque ianua leti</div><div class="l">aeternum nostros luctus extendit in aevum?”</div><span class="">para </span><div class="l">Talia maerentem stellatus submovet Argus</div><div class="l">ereptamque patri diversa in pascua natam</div><div class="l">abstrahit. Ipse procul montis sublime cacumen</div><div class="l">occupat, unde sedens partes speculatur in omnes.</div><span class="">para </span><div class="l">Nec superum rector mala tanta Phoronidos ultra</div><div class="l">ferre potest natumque vocat, quem lucida partu</div><div class="l">Pleias enixa est, letoque det imperat Argum.</div><div class="l">Parva mora est alas pedibus virgamque potenti</div><div class="l">somniferam sumpsisse manu tegimenque capillis.</div><div class="l">Haec ubi disposuit, patria Iove natus ab arce</div><div class="l">desilit in terras. Illic tegimenque removit</div><div class="l">et posuit pennas, tantummodo virga retenta est.</div><div class="l">Hac agit, ut pastor, per devia rura capellas,</div><div class="l">dum venit, adductas et structis cantat avenis.</div><div class="l">Voce nova captus custos Iunonius “at tu,</div><div class="l">quisquis es, hoc poteras mecum considere saxo,”</div><div class="l">Argus ait, “neque enim pecori fecundior ullo</div><div class="l">herba loco est, aptamque vides pastoribus umbram.”</div><div class="l">Sedit Atlantiades et euntem multa loquendo</div><div class="l">detinuit sermone diem iunctisque canendo</div><div class="l">vincere harundinibus servantia lumina temptat.</div><div class="l">Ille tamen pugnat molles evincere somnos</div><div class="l">et, quamvis sopor est oculorum parte receptus,</div><div class="l">parte tamen vigilat. Quaerit quoque (namque reperta</div><div class="l">fistula nuper erat), qua sit ratione reperta.</div><span class="">para </span><div class="l">Tum deus “Arcadiae gelidis in montibus” inquit</div><div class="l">“inter hamadryadas celeberrima Nonacrinas</div><div class="l">naias una fuit; nymphae Syringa vocabant.</div><div class="l">Non semel et satyros eluserat illa sequentes</div><div class="l">et quoscumque deos umbrosaque silva feraxque</div><div class="l">rus habet. Ortygiam studiis ipsaque colebat</div><div class="l">virginitate deam. Ritu quoque cincta Dianae</div><div class="l">falleret et posset credi Latonia, si non</div><div class="l">corneus huic arcus, si non foret aureus illi.</div><div class="l">Sic quoque fallebat. Redeuntem colle Lycaeo</div><div class="l">Pan videt hanc pinuque caput praecinctus acuta</div><div class="l">talia verba refert”—restabat verba referre</div><div class="l">et precibus spretis fugisse per avia nympham,</div><div class="l">donec harenosi placidum Ladonis ad amnem</div><div class="l">venerit. Hic illam cursum inpedientibus undis,</div><div class="l">ut se mutarent liquidas orasse sorores,</div><div class="l">Panaque, cum prensam sibi iam Syringa putaret,</div><div class="l">corpore pro nymphae calamos tenuisse palustres.</div><div class="l">Dumque ibi suspirat, motos in harundine ventos</div><div class="l">effecisse sonum tenuem similemque querenti.</div><div class="l">Arte nova vocisque deum dulcedine captum</div><div class="l">“hoc mihi concilium tecum” dixisse “manebit!“</div><div class="l">atque ita disparibus calamis conpagine cerae</div><div class="l">inter se iunctis nomen tenuisse puellae.</div><span class="">card 713</span><span class="">para </span><div class="l">Talia dicturus vidit Cyllenius omnes</div><div class="l">succubuisse oculos adopertaque lumina somno.</div><div class="l">Supprimit extemplo vocem firmatque soporem</div><div class="l">languida permulcens medicata lumina virga.</div><div class="l">Nec mora, falcato nutantem vulnerat ense</div><div class="l">qua collo est confine caput, saxoque cruentum</div><div class="l">deicit et maculat praeruptam sanguine rupem.</div><div class="l">Arge, iaces, quodque in tot lumina lumen habebas,</div><div class="l">exstinctum est, centumque oculos nox occupat una.</div><div class="l">Excipit hos volucrisque suae Saturnia pennis</div><div class="l">collocat et gemmis caudam stellantibus inplet.</div><span class="">para </span><div class="l">Protinus exarsit nec tempora distulit irae</div><div class="l">horriferamque oculis animoque obiecit Erinyn</div><div class="l">paelicis Argolicae stimulosque in pectore caecos</div><div class="l">condidit et profugam per totum terruit orbem.</div><div class="l">Ultimus inmenso restabas, Nile, labori.</div><div class="l">Quem simul ac tetigit, positis in margine ripae</div><div class="l">procubuit genibus resupinoque ardua collo,</div><div class="l">quos potuit solos, tollens ad sidera vultus</div><div class="l">et gemitu et lacrimis et luctisono mugitu</div><div class="l">cum Iove visa queri finemque orare malorum.</div><div class="l">Coniugis ille suae conplexus colla lacertis,</div><div class="l">finiat ut poenas tandem, rogat “in” que “futurum</div><div class="l">pone metus” inquit; “numquam tibi causa doloris</div><div class="l">haec erit:” et Stygias iubet hoc audire paludes.</div><div class="l">Ut lenita dea est, vultus capit illa priores</div><div class="l">fitque quod ante fuit: fugiunt e corpore saetae,</div><div class="l">cornua decrescunt, fit luminis artior orbis,</div><div class="l">contrahitur rictus, redeunt umerique manusque,</div><div class="l">ungulaque in quinos dilapsa absumitur ungues:</div><div class="l">de bove nil superest formae nisi candor in illa.</div><div class="l">Officioque pedum nymphe contenta duorum</div><div class="l">erigitur metuitque loqui, ne more iuvencae</div><div class="l">mugiat, et timide verba intermissa retemptat.</div><span class="">card 747</span><span class="">tale Phaethon.</span><span class="">para </span><div class="l">Nunc dea linigera colitur celeberrima turba,</div><div class="l">nunc Epaphus magni genitus de semine tandem</div><div class="l">creditur esse Iovis, perque urbes iuncta parenti</div><div class="l">templa tenet. Fuit huic animis aequalis et annis</div><div class="l">Sole satus Phaethon. Quem quondam magna loquentem</div><div class="l">nec sibi cedentem Phoeboque parente superbum</div><div class="l">non tulit Inachides, “matri” que ait “omnia demens</div><div class="l">credis et es tumidus genitoris imagine falsi.”</div><span class="">para </span><div class="l">Erubuit Phaethon iramque pudore repressit</div><div class="l">et tulit ad Clymenen Epaphi convicia matrem;</div><div class="l">“quo” que “magis doleas genetrix,” ait “ille ego liber,</div><div class="l">ille ferox tacui. Pudet haec opprobria nobis</div><div class="l">et dici potuisse et non potuisse refelli.</div><div class="l">At tu, si modo sum caelesti stirpe creatus,</div><div class="l">ede notam tanti generis meque adsere caelo.”</div><span class="">para </span><div class="l">Dixit et inplicuit materno bracchia collo</div><div class="l">perque suum Meropisque caput taedasque sororum</div><div class="l">traderet oravit veri sibi signa parentis.</div><div class="l">Ambiguum, Clymene, precibus Phaethontis an ira</div><div class="l">mota magis dicti sibi criminis utraque caelo</div><div class="l">bracchia porrexit spectansque ad lumina solis</div><div class="l">“per iubar hoc” inquit “radiis insigne coruscis,</div><div class="l">nate, tibi iuro, quod nos auditque videtque,</div><div class="l">hoc te, quem spectas, hoc te, qui temperat orbem,</div><div class="l">Sole satum. Si ficta loquor, neget ipse videndum</div><div class="l">se mihi, sitque oculis lux ista novissima nostris.</div><div class="l">Nec longus patrios labor est tibi nosse penates:</div><div class="l">unde oritur, domus est terrae contermina nostrae.</div><div class="l">Si modo fert animus, gradere et scitabere ab ipso.”</div><span class="">para </span><div class="l">Emicat extemplo laetus post talia matris</div><div class="l">dicta suae Phaethon et concipit aethera mente,</div><div class="l">Aethiopasque suos positosque sub ignibus Indos</div><div class="l">sidereis transit patriosque adit inpiger ortus.</div></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><span class="">card 1</span><span class="">tale PHAETON AND PHOEBUS</span><span class="">para </span><div class="l">Regia Solis erat sublimibus alta columnis,</div><div class="l">clara micante auro flammasque imitante pyropo:</div><div class="l">cuius ebur nitidum fastigia summa tegebat,</div><div class="l">argenti bifores radiabant lumine valvae.</div><div class="l">Materiam superabat opus: nam Mulciber illic</div><div class="l">aequora caelarat medias cingentia terras,</div><div class="l">terrarumque orbem, caelumque quod inminet orbi.</div><div class="l">Caeruleos habet unda deos, Tritona canorum</div><div class="l">Proteaque ambiguum, balaenarumque prementem</div><div class="l">Aegaeona suis inmania terga lacertis,</div><div class="l">Doridaque et natas, quarum pars nare videtur,</div><div class="l">pars in mole sedens virides siccare capillos,</div><div class="l">pisce vehi quaedam: facies non omnibus una,</div><div class="l">non diversa tamen, qualem decet esse sororum.</div><div class="l">Terra viros urbesque gerit silvasque ferasque</div><div class="l">fluminaque et nymphas et cetera numina ruris.</div><div class="l">Haec super imposita est caeli fulgentis imago</div><div class="l">signaque sex foribus dextris totidemque sinistris.</div><span class="">para </span><div class="l">Quo simul acclivi Clymeneia limite proles</div><div class="l">venit et intravit dubitati tecta parentis,</div><div class="l">protinus ad patrios sua fert vestigia vultus</div><div class="l">consistitque procul: neque enim propiora ferebat</div><div class="l">lumina. Purpurea velatus veste sedebat</div><div class="l">in solio Phoebus claris lucente smaragdis.</div><div class="l">A dextra laevaque Dies et Mensis et Annus</div><div class="l">Saeculaque et positae spatiis aequalibus Horae</div><div class="l">Verque novum stabat cinctum florente corona,</div><div class="l">stabat nuda Aestas et spicea serta gerebat,</div><div class="l">stabat et Autumnus, calcatis sordidus uvis,</div><div class="l">et glacialis Hiems, canos hirsuta capillos.</div><div class="l">Inde loco medius rerum novitate paventem</div><div class="l">Sol oculis iuvenem, quibus adspicit omnia, vidit</div><div class="l">“quae” que “viae tibi causa? quid hac” ait “arce petisti,</div><div class="l">progenies, Phaethon, haud infitianda parenti?”</div><span class="">para </span><div class="l">Ille refert “o lux inmensi publica mundi,</div><div class="l">Phoebe pater, si das usum mihi nominis huius</div><div class="l">nec falsa Clymene culpam sub imagine celat,</div><div class="l">pignera da, genitor, per quae tua vera propago</div><div class="l">credar, et hunc animis errorem detrahe nostris.”</div><span class="">para </span><div class="l">Dixerat: at genitor circum caput omne micantes</div><div class="l">deposuit radios propiusque accedere iussit;</div><div class="l">amplexuque dato “nec tu meus esse negari</div><div class="l">dignus es, et Clymene veros” ait “edidit ortus.</div><div class="l">Quoque minus dubites, quodvis pete munus, ut illud</div><div class="l">me tribuente feras. Promissis testis adesto</div><div class="l">dis iuranda palus, oculis incognita nostris.”</div><span class="">para </span><div class="l">Vix bene desierat, currus rogat ille paternos</div><div class="l">inque diem alipedum ius et moderamen equorum.</div><span class="">para </span><div class="l">Paenituit iurasse patrem. Qui terque quaterque</div><div class="l">concutiens inlustre caput “temeraria” dixit</div><div class="l">vox mea facta tua est. Utinam promissa liceret</div><div class="l">non dare! confiteor, solum hoc tibi, nate, negarem.</div><div class="l">Dissuadere licet. Non est tua tuta voluntas.</div><div class="l">Magna petis, Phaethon, et quae nec viribus istis</div><div class="l">munera conveniant nec tam puerilibus annis.</div><div class="l">Sors tua mortalis, non est mortale quod optas.</div><div class="l">Plus etiam, quam quod superis contingere possit,</div><div class="l">nescius adfectas. Placeat sibi quisque licebit,</div><div class="l">non tamen ignifero quisquam consistere in axe</div><div class="l">me valet excepto. Vasti quoque rector Olympi,</div><div class="l">qui fera terribili iaculatur fulmina dextra,</div><div class="l">non agat hos currus: et quid Iove maius habemus?</div><div class="l">Ardua prima via est et qua vix mane recentes</div><div class="l">enitantur equi: medio est altissima caelo,</div><div class="l">unde mare et terras ipsi mihi saepe videre</div><div class="l">fit timor, et pavida trepidat formidine pectus.</div><div class="l">Ultima prona via est et eget moderamine certo:</div><div class="l">tunc etiam quae me subiectis excipit undis,</div><div class="l">ne ferar in praeceps, Tethys solet ipsa vereri.</div><div class="l">Adde quod adsidua rapitur vertigine caelum</div><div class="l">sideraque alta trahit celerique volumine torquet.</div><div class="l">Nitor in adversum, nec me, qui cetera, vincit</div><div class="l">impetus, et rapido contrarius evehor orbi.</div><div class="l">Finge datos currus: quid ages? poterisne rotatis</div><div class="l">obvius ire polis, ne te citus auferat axis?</div><div class="l">Forsitan et lucos illic urbesque deorum</div><div class="l">concipias animo delubraque ditia donis</div><div class="l">esse? per insidias iter est formasque ferarum.</div><div class="l">Utque viam teneas nulloque errore traharis,</div><div class="l">per tamen adversi gradieris cornua tauri</div><div class="l">Haemoniosque arcus violentique ora leonis</div><div class="l">saevaque circuitu curvantem bracchia longo</div><div class="l">scorpion atque aliter curvantem bracchia cancrum.</div><div class="l">Nec tibi quadrupedes animosos ignibus illis,</div><div class="l">quos in pectore habent, quos ore et naribus efflant,</div><div class="l">in promptu regere est: vix me patiuntur, ubi acres</div><div class="l">incaluere animi, cervixque repugnat habenis.</div><div class="l">At tu, funesti ne sim tibi muneris auctor,</div><div class="l">nate, cave, dum resque sinit, tua corrige vota.</div><div class="l">Scilicet ut nostro genitum te sanguine credas,</div><div class="l">pignera certa petis? do pignera certa timendo</div><div class="l">et patrio pater esse metu probor. Adspice vultus</div><div class="l">ecce meos; utinamque oculos in pectora posses</div><div class="l">inserere et patrias intus deprendere curas!</div><div class="l">Denique quidquid habet dives, circumspice, mundus,</div><div class="l">eque tot ac tantis caeli terraeque marisque</div><div class="l">posce bonis aliquid: nullam patiere repulsam.</div><div class="l">Deprecor hoc unum, quod vero nomine poena,</div><div class="l">non honor est: poenam, Phaethon, pro munere poscis.</div><div class="l">Quid mea colla tenes blandis, ignare, lacertis?</div><div class="l">ne dubita, dabitur (Stygias iuravimus undas)</div><div class="l">quodcumque optaris: sed tu sapientius opta.”</div><span class="">card 103</span><span class="">para </span><div class="l">Finierat monitus: dictis tamen ille repugnat</div><div class="l">propositumque premit flagratque cupidine currus.</div><div class="l">Ergo qua licuit genitor cunctatus ad altos</div><div class="l">deducit iuvenem, Vulcania munera, currus.</div><div class="l">Aureus axis erat, temo aureus, aurea summae</div><div class="l">curvatura rotae, radiorum argenteus ordo;</div><div class="l">per iuga chrysolithi positaeque ex ordine gemmae</div><div class="l">clara repercusso reddebant lumina Phoebo.</div><span class="">para </span><div class="l">Dumque ea magnanimus Phaethon miratur opusque</div><div class="l">perspicit, ecce vigil nitido patefecit ab ortu</div><div class="l">purpureas Aurora fores et plena rosarum</div><div class="l">atria. Diffugiunt stellae, quarum agmina cogit</div><div class="l">Lucifer et caeli statione novissimus exit.</div><div class="l">Quem petere ut terras mundumque rubescere vidit</div><div class="l">cornuaque extremae velut evanescere lunae,</div><div class="l">iungere equos Titan velocibus imperat Horis.</div><div class="l">Iussa deae celeres peragunt, ignemque vomentes,</div><div class="l">ambrosiae suco saturos, praesepibus altis</div><div class="l">quadrupedes ducunt adduntque sonantia frena.</div><div class="l">Tum pater ora sui sacro medicamine nati</div><div class="l">contigit et rapidae fecit patientia flammae</div><div class="l">imposuitque comae radios, praesagaque luctus</div><div class="l">pectore sollicito repetens suspiria dixit:</div><span class="">para </span><div class="l">“Si potes his saltem monitis parere parentis,</div><div class="l">parce, puer, stimulis et fortius utere loris:</div><div class="l">sponte sua properant; labor est inhibere volentes.</div><div class="l">Nec tibi directos placeat via quinque per arcus:</div><div class="l">sectus in obliquum est lato curvamine limes,</div><div class="l">zonarumque trium contentus fine polumque</div><div class="l">effugit australem iunctamque aquilonibus arcton.</div><div class="l">Hac sit iter: manifesta rotae vestigia cernes.</div><div class="l">Utque ferant aequos et caelum et terra calores,</div><div class="l">nec preme nec summum molire per aethera currum.</div><div class="l">Altius egressus caelestia tecta cremabis,</div><div class="l">inferius terras: medio tutissimus ibis.</div><div class="l">Neu te dexterior tortum declinet ad anguem,</div><div class="l">neve sinisterior pressam rota ducat ad aram:</div><div class="l">inter utrumque tene. Fortunae cetera mando,</div><div class="l">quae iuvet et melius quam tu tibi, consulat opto.</div><div class="l">Dum loquor, Hesperio positas in litore metas</div><div class="l">umida nox tetigit. Non est mora libera nobis:</div><div class="l">poscimur: effulget tenebris aurora fugatis.</div><div class="l">Corripe lora manu, vel, si mutabile pectus</div><div class="l">est tibi, consiliis, non curribus utere nostris,</div><div class="l">dum potes et solidis etiamnunc sedibus adstas</div><div class="l">dumque male optatos nondum premis inscius axes.</div><div class="l">Quae tutus spectes, sine me dare lumina terris!”</div><span class="">para </span><div class="l">Occupat ille levem iuvenali corpore currum,</div><div class="l">statque super manibusque datas contingere habenas</div><div class="l">gaudet et invito grates agit inde parenti.</div><div class="l">Interea volucres Pyrois et Eous et Aethon,</div><div class="l">Solis equi, quartusque Phlegon, hinnitibus auras</div><div class="l">flammiferis implent pedibusque repagula pulsant.</div><div class="l">Quae postquam Tethys, fatorum ignara nepotis</div><div class="l">reppulit, et facta est inmensi copia caeli,</div><div class="l">corripuere viam pedibusque per aera motis</div><div class="l">obstantes scindunt nebulas pennisque levati</div><div class="l">praetereunt ortos isdem de partibus Euros.</div><span class="">para </span><div class="l">Sed leve pondus erat, nec quod cognoscere possent</div><div class="l">Solis equi, solitaque iugum gravitate carebat;</div><div class="l">utque labant curvae iusto sine pondere naves</div><div class="l">perque mare instabiles nimia levitate feruntur,</div><div class="l">sic onere adsueto vacuus dat in aera saltus</div><div class="l">succutiturque alte similisque est currus inani.</div><div class="l">Quod simulac sensere, ruunt tritumque relinquunt</div><div class="l">quadriiugi spatium, nec quo prius ordine currunt.</div><div class="l">Ipse pavet nec qua commissas flectat habenas,</div><div class="l">nec scit, qua sit iter; nec, si sciat, imperet illis.</div><div class="l">Tum primum radiis gelidi caluere triones</div><div class="l">et vetito frustra temptarunt aequore tingi,</div><div class="l">quaeque polo posita est glaciali proxima serpens,</div><div class="l">frigore pigra prius nec formidabilis ulli,</div><div class="l">incaluit sumpsitque novas fervoribus iras.</div><div class="l">Te quoque turbatum memorant fugisse, Boote,</div><div class="l">quamvis tardus eras et te tua plaustra tenebant.</div><span class="">para </span><div class="l">Ut vero summo despexit ab aethere terras</div><div class="l">infelix Phaethon penitus penitusque iacentes,</div><div class="l">palluit et subito genua intremuere timore,</div><div class="l">suntque oculis tenebrae per tantum lumen obortae.</div><div class="l">Et iam mallet equos numquam tetigisse paternos,</div><div class="l">iam cognosse genus piget et valuisse rogando,</div><div class="l">iam Meropis dici cupiens ita fertur, ut acta</div><div class="l">praecipiti pinus borea, cui victa remisit</div><div class="l">frena suus rector, quam dis votisque reliquit.</div><div class="l">Quid faciat? multum caeli post terga relictum,</div><div class="l">ante oculos plus est! animo metitur utrumque,</div><div class="l">et modo quos illi fatum contingere non est,</div><div class="l">prospicit occasus, interdum respicit ortus:</div><div class="l">quidque agat ignarus stupet et nec frena remittit</div><div class="l">nec retinere valet nec nomina novit equorum.</div><span class="">card 193</span><span class="">para </span><div class="l">Sparsa quoque in vario passim miracula caelo</div><div class="l">vastarumque videt trepidus simulacra ferarum.</div><div class="l">Est locus, in geminos ubi bracchia concavat arcus</div><div class="l">scorpius et cauda flexisque utrimque lacertis</div><div class="l">porrigit in spatium signorum membra duorum.</div><div class="l">Hunc puer ut nigri madidum sudore veneni</div><div class="l">vulnera curvata minitantem cuspide vidit,</div><div class="l">mentis inops gelida formidine lora remisit.</div><div class="l">Quae postquam summum tetigere iacentia tergum,</div><div class="l">exspatiantur equi, nulloque inhibente per auras</div><div class="l">ignotae regionis eunt, quaque impetus egit,</div><div class="l">hac sine lege ruunt altoque sub aethere fixis</div><div class="l">incursant stellis rapiuntque per avia currum.</div><div class="l">Et modo summa petunt, modo per declive viasque</div><div class="l">praecipites spatio terrae propiore feruntur.</div><div class="l">Inferiusque suis fraternos currere Luna</div><div class="l">admiratur equos, ambustaque nubila fumant;</div><div class="l">corripitur flammis ut quaeque altissima, tellus</div><div class="l">fissaque agit rimas et sucis aret ademptis.</div><div class="l">Pabula canescunt, cum frondibus uritur arbor,</div><div class="l">materiamque suo praebet seges arida damno.</div><span class="">para </span><div class="l">Parva queror: magnae pereunt cum moenibus urbes,</div><div class="l">cumque suis totas populis incendia gentes</div><div class="l">in cinerem vertunt. Silvae cum montibus ardent,</div><div class="l">ardet Athos Taurusque Cilix et Tmolus et Oete</div><div class="l">et tum sicca, prius creberrima fontibus, Ide,</div><div class="l">virgineusque Helicon et nondum Oeagrius Haemus;</div><div class="l">ardet in inmensum geminatis ignibus Aetna</div><div class="l">Parnasusque biceps et Eryx et Cynthus et Othrys,</div><div class="l">et tandem nivibus Rhodope caritura, Mimasque</div><div class="l">Dindymaque et Mycale natusque ad sacra Cithaeron.</div><div class="l">Nec prosunt Scythiae sua frigora: Caucasus ardet</div><div class="l">Ossaque cum Pindo maiorque ambobus Olympus</div><div class="l">aeriaeque Alpes et nubifer Appenninus.</div><span class="">para </span><div class="l">Tum vero Phaethon cunctis e partibus orbem</div><div class="l">adspicit accensum nec tantos sustinet aestus,</div><div class="l">ferventesque auras velut e fornace profunda</div><div class="l">ore trahit currusque suos candescere sentit;</div><div class="l">et neque iam cineres eiectatamque favillam</div><div class="l">ferre potest calidoque involvitur undique fumo,</div><div class="l">quoque eat, aut ubi sit, picea caligine tectus</div><div class="l">nescit et arbitrio volucrum raptatur equorum.</div><div class="l">Sanguine tum credunt in corpora summa vocato</div><div class="l">Aethiopum populos nigrum traxisse colorem.</div><div class="l">Tum facta est Libye raptis umoribus aestu</div><div class="l">arida, tum nymphae passis fontesque lacusque</div><div class="l">deflevere comis: quaerit Boeotia Dircen,</div><div class="l">Argos Amymonen, Ephyre Pirenidas undas.</div><div class="l">Nec sortita loco distantes flumina ripas</div><div class="l">tuta manent: mediis Tanais fumavit in undis</div><div class="l">Peneusque senex Teuthranteusque Caicus</div><div class="l">et celer Ismenos cum Phegiaco Erymantho</div><div class="l">arsurusque iterum Xanthus flavusque Lycormas,</div><div class="l">quique recurvatis ludit Maeandrus in undis.</div><div class="l">Mygdoniusque Melas et Taenarius Eurotas.</div><div class="l">Arsit et Euphrates Babylonius, arsit Orontes</div><div class="l">Thermodonque citus Gangesque et Phasis et Hister.</div><div class="l">Aestuat Alpheus, ripae Spercheides ardent,</div><div class="l">quodque suo Tagus amne vehit, fluit ignibus aurum,</div><div class="l">et quae Maeonias celebrabant carmine ripas</div><div class="l">flumineae volucres, medio caluere Caystro.</div><div class="l">Nilus in extremum fugit perterritus orbem</div><div class="l">occuluitque caput, quod adhuc latet: ostia septem</div><div class="l">pulverulenta vacant, septem sine flumine valles.</div><div class="l">Fors eadem Ismarios Hebrum cum Strymone siccat</div><div class="l">Hesperiosque amnes Rhenum Rhodanumque Padumque,</div><div class="l">cuique fuit rerum promissa potentia, Thybrin.</div><span class="">para </span><div class="l">Dissilit omne solum, penetratque in Tartara rimis</div><div class="l">lumen et infernum terret cum coniuge regem.</div><div class="l">Et mare contrahitur, siccaeque est campus harenae</div><div class="l">quod modo pontus erat: quosque altum texerat aequor,</div><div class="l">exsistunt montes et sparsas Cycladas augent.</div><div class="l">Ima petunt pisces, nec se super aequora curvi</div><div class="l">tollere consuetas audent delphines in auras;</div><div class="l">corpora phocarum summo resupina profundo</div><div class="l">exanimata natant. Ipsum quoque Nerea fama est</div><div class="l">Doridaque et natas tepidis latuisse sub antris.</div><div class="l">Ter Neptunus aquis cum torvo bracchia vultu</div><div class="l">exserere ausus erat, ter non tulit aeris ignes.</div><span class="">para </span><div class="l">Alma tamen Tellus, ut erat circumdata ponto,</div><div class="l">inter aquas pelagi contractosque undique fontes,</div><div class="l">qui se condiderant in opacae viscera matris,</div><div class="l">sustulit oppressos collo tenus arida vultus</div><div class="l">opposuitque manum fronti magnoque tremore</div><div class="l">omnia concutiens paulum subsedit et infra</div><div class="l">quam solet esse fuit, siccaque ita voce locuta est:</div><span class="">para </span><div class="l">“Si placet hoc, meruique, quid o tua fulmina cessant,</div><div class="l">summe deum? liceat periturae viribus ignis</div><div class="l">igne perire tuo clademque auctore levare.</div><div class="l">Vix equidem fauces haec ipsa in verba resolvo”</div><div class="l">(presserat ora vapor): “tostos en adspice crines</div><div class="l">inque oculis tantum, tantum super ora favillae.</div><div class="l">Hosne mihi fructus, hunc fertilitatis honorem</div><div class="l">officiique refers, quod adunci vulnera aratri</div><div class="l">rastrorumque fero totoque exerceor anno,</div><div class="l">quod pecori frondes, alimentaque mitia, fruges,</div><div class="l">humano generi, vobis quoque tura ministro?</div><div class="l">Sed tamen exitium fac me meruisse: quid undae,</div><div class="l">quid meruit frater? cur illi tradita sorte</div><div class="l">aequora decrescunt et ab aethere longius absunt?</div><div class="l">Quodsi nec fratris nec te mea gratia tangit,</div><div class="l">at caeli miserere tui. Circumspice utrumque,</div><div class="l">fumat uterque polus. Quos si vitiaverit ignis,</div><div class="l">atria vestra ruent. Atlas en ipse laborat</div><div class="l">vixque suis umeris candentem sustinet axem.</div><div class="l">Si freta, si terrae pereunt, si regia caeli,</div><div class="l">in chaos antiquum confundimur. Eripe flammis,</div><div class="l">siquid adhuc superest, et rerum consule summae.”</div><span class="">card 301</span><span class="">para </span><div class="l">Dixerat haec Tellus: neque enim tolerare vaporem</div><div class="l">ulterius potuit nec dicere plura: suumque</div><div class="l">rettulit os in se propioraque manibus antra.</div><span class="">para </span><div class="l">At pater omnipotens, superos testatus et ipsum,</div><div class="l">qui dederat currus, nisi opem ferat, omnia fato</div><div class="l">interitura gravi, summam petit arduus arcem,</div><div class="l">unde solet nubes latis inducere terris,</div><div class="l">unde movet tonitrus vibrataque fulmina iactat.</div><div class="l">Sed neque quas posset terris inducere nubes</div><div class="l">tunc habuit, nec quos caelo demitteret imbres.</div><div class="l">Intonat et dextra libratum fulmen ab aure</div><div class="l">misit in aurigam pariterque animaque rotisque</div><div class="l">expulit et saevis compescuit ignibus ignes.</div><div class="l">Consternantur equi et saltu in contraria facto</div><div class="l">colla iugo eripiunt abruptaque lora relinquunt.</div><div class="l">Illic frena iacent, illic temone revulsus</div><div class="l">axis, in hac radii fractarum parte rotarum,</div><div class="l">sparsaque sunt late laceri vestigia currus.</div><span class="">para </span><div class="l">At Phaethon rutilos flamma populante capillos,</div><div class="l">volvitur in praeceps longoque per aera tractu</div><div class="l">fertur, ut interdum de caelo stella sereno</div><div class="l">etsi non cecidit, potuit cecidisse videri.</div><div class="l">Quem procul a patria diverso maximus orbe</div><div class="l">excipit Eridanus fumantiaque abluit ora.</div><div class="l">Naïdes Hesperiae trifida fumantia flamma</div><div class="l">corpora dant tumulo, signant quoque carmine saxum:</div><div class="l">HIC SITUS EST PHAETHON, CURRUS AURIGA PATERNI:</div><div class="l">QUEM SI NON TENUIT, MAGNIS TAMEN EXCIDIT AUSIS.</div><div class="l">Nam pater obductos, luctu miserabilis aegro</div><div class="l">condiderat vultus: et, si modo credimus, unum</div><div class="l">isse diem sine sole ferunt: incendia lumen</div><div class="l">praebebant aliquisque malo fuit usus in illo.</div><span class="">para </span><div class="l">At Clymene postquam dixit quaecumque fuerunt</div><div class="l">in tantis dicenda malis, lugubris et amens</div><div class="l">et laniata sinus totum percensuit orbem,</div><div class="l">exanimesque artus primo, mox ossa requirens</div><div class="l">repperit (ossa tamen peregrina condita ripa!),</div><div class="l">incubuitque loco nomenque in marmore lectum</div><div class="l">perfudit lacrimis et aperto pectore fovit.</div><span class="">para </span><div class="l">Nec minus Heliades lugent et inania morti</div><div class="l">munera dant lacrimas, et caesae pectora palmis</div><div class="l">non auditurum miseras Phaethonta querellas</div><div class="l">nocte dieque vocant adsternunturque sepulcro.</div><span class="">para </span><div class="l">Luna quater iunctis implerat cornibus orbem:</div><div class="l">illae more suo (nam morem fecerat usus)</div><div class="l">plangorem dederant. E quis Phaethusa, sororum</div><div class="l">maxima, cum vellet terra procumbere, questa est</div><div class="l">deriguisse pedes. Ad quam conata venire</div><div class="l">candida Lampetie subita radice retenta est.</div><div class="l">Tertia cum crinem manibus laniare pararet,</div><div class="l">avellit frondes; haec stipite crura teneri,</div><div class="l">illa dolet fieri longos sua bracchia ramos.</div><div class="l">Dumque ea mirantur, complectitur inguina cortex,</div><div class="l">perque gradus uterum pectusque umerosque manusque</div><div class="l">ambit et exstabant tantum ora vocantia matrem.</div><div class="l">Quid faciat mater, nisi, quo trahat impetus illam,</div><div class="l">huc eat atque illuc, et, dum licet, oscula iungat?</div><div class="l">Non satis est; truncis avellere corpora temptat,</div><div class="l">et teneros manibus ramos abrumpit; at inde</div><div class="l">sanguineae manant, tamquam de vulnere, guttae.</div><div class="l">“Parce, precor, mater”, quaecumque est saucia, clamat,</div><div class="l">“parce, precor: nostrum laceratur in arbore corpus.</div><div class="l">iamque vale” —cortex in verba novissima venit.</div><div class="l">Inde fluunt lacrimae, stillataque sole rigescunt</div><div class="l">de ramis electra novis, quae lucidus amnis</div><div class="l">excipit et nuribus mittit gestanda Latinis.</div><span class="">para </span><div class="l">Adfuit huic monstro proles Stheneleia Cycnus,</div><div class="l">qui tibi materno quamvis a sanguine iunctus,</div><div class="l">mente tamen, Phaethon, propior fuit. Ille relicto</div><div class="l">(nam Ligurum populos et magnas rexerat urbes)</div><div class="l">imperio ripas virides amnemque querellis</div><div class="l">Eridanum implerat silvamque sororibus auctam,</div><div class="l">cum vox est tenuata viro, canaeque capillos</div><div class="l">dissimulant plumae, collumque a pectore longe</div><div class="l">porrigitur, digitosque ligat iunctura rubentes,</div><div class="l">penna latus velat, tenet os sine acumine rostrum.</div><div class="l">Fit nova Cycnus avis, nec se caeloque Iovique</div><div class="l">credit, ut iniuste missi memor ignis ab illo:</div><div class="l">stagna petit patulosque lacus, ignemque perosus</div><div class="l">quae colat elegit contraria flumina flammis.</div><span class="">para </span><div class="l">Squalidus interea genitor Phaethontis et expers</div><div class="l">ipse sui decoris, qualis, cum deficit orbem,</div><div class="l">esse solet, lucemque odit seque ipse diemque,</div><div class="l">datque animum in luctus; et luctibus adicit iram</div><div class="l">officiumque negat mundo. “Satis” inquit “ab aevi</div><div class="l">sors mea principiis fuit inrequieta, pigetque</div><div class="l">actorum sine fine mihi, sine honore, laborum.</div><div class="l">Quilibet alter agat portantes lumina currus!</div><div class="l">Si nemo est omnesque dei non posse fatentur,</div><div class="l">ipse agat ut saltem, dum nostras temptat habenas,</div><div class="l">orbatura patres aliquando fulmina ponat.</div><div class="l">Tum sciet, ignipedum vires expertus equorum,</div><div class="l">non meruisse necem, qui non bene rexerit illos.”</div><span class="">para </span><div class="l">Talia dicentem circumstant omnia Solem</div><div class="l">numina, neve velit tenebras inducere rebus,</div><div class="l">supplice voce rogant: missos quoque Iuppiter ignes</div><div class="l">excusat precibusque minas regaliter addit.</div><div class="l">Conligit amentes et adhuc terrore paventes</div><div class="l">Phoebus equos stimuloque dolens et verbere saevit:</div><div class="l">saevit enim, natumque obiectat et imputat illis.</div><span class="">card 401</span><span class="">tale Callisto.</span><div class="l">At pater omnipotens ingentia moenia caeli</div><div class="l">circuit et ne quid labefactum viribus ignis</div><div class="l">corruat explorat. Quae postquam firma suique</div><div class="l">roboris esse videt terras hominumque labores</div><div class="l">perspicit. Arcadiae tamen est impensior illi</div><div class="l">cura suae: fontes et nondum audentia labi</div><div class="l">flumina restituit dat terrae gramina, frondes</div><div class="l">arboribus, laesasque iubet revirescere silvas.</div><div class="l">Dum redit itque frequens, In virgine Nonacrina</div><div class="l">haesit et accepti caluere sub ossibus ignes.</div><div class="l">Non erat huius opus lanam mollire trahendo</div><div class="l">nec positu variare comas; ubi fibula vestem,</div><div class="l">vitta coercuerat neglectos alba capillos,</div><div class="l">et modo leve manu iaculum, modo sumpserat arcum,</div><div class="l">miles erat Phoebes: nec Maenalon attigit ulla</div><div class="l">gratior hac Triviae. Sed nulla potentia longa est.</div><span class="">para </span><div class="l">Ulterius medio spatium sol altus habebat,</div><div class="l">cum subit illa nemus, quod nulla ceciderat aetas.</div><div class="l">Exuit hic umero pharetram lentosque retendit</div><div class="l">arcus, inque solo, quod texerat herba, iacebat</div><div class="l">et pictam posita pharetram cervice premebat.</div><div class="l">Iuppiter ut vidit fessam et custode vacantem,</div><div class="l">“hoc certe furtum coniunx mea nesciet” inquit,</div><div class="l">“aut si rescierit sunt o sunt iurgia tanti.”</div><div class="l">Protinus induitur faciem cultumque Dianae</div><div class="l">atque ait: “O comitum, virgo, pars una mearum,</div><div class="l">in quibus es venata iugis?” De caespite virgo</div><div class="l">se levat et “salve numen, me indice”, dixit</div><div class="l">“audiat ipse licet maius Iove.” Ridet et audit,</div><div class="l">et sibi praeferri se gaudet et oscula iungit</div><div class="l">nec moderata satis nec sic a virgine danda.</div><div class="l">Qua venata foret silva, narrare parantem</div><div class="l">impedit amplexu, nec se sine crimine prodit.</div><div class="l">Illa quidem contra, quantum modo femina possit</div><div class="l">(adspiceres utinam, Saturnia: mitior esses !),</div><div class="l">illa quidem pugnat: sed quem superare puella,</div><div class="l">quisve Iovem poterat? — Superum petit aethera victor</div><div class="l">Iuppiter: huic odio nemus est et conscia silva.</div><div class="l">Unde pedem referens paene est oblita pharetram</div><div class="l">tollere cum telis et quem suspenderat arcum.</div><span class="">para </span><div class="l">Ecce, suo comitata choro Dictynna per altum</div><div class="l">Maenalon ingrediens et caede superba ferarum</div><div class="l">adspicit hanc visamque vocat: clamata refugit,</div><div class="l">et timuit primo, ne Iuppiter esset in illa.</div><div class="l">Sed postquam pariter nymphas incedere vidit,</div><div class="l">sensit abesse dolos numerumque accessit ad harum.</div><div class="l">Heu quam difficile est crimen non prodere vultu!</div><div class="l">Vix oculos attollit humo, nec, ut ante solebat,</div><div class="l">iuncta deae lateri, nec toto est agmine prima,</div><div class="l">sed silet et laesi dat signa rubore pudoris;</div><div class="l">et nisi quod virgo est poterat sentire Diana</div><div class="l">mille notis culpam; nymphae sensisse feruntur.</div><div class="l">Orbe resurgebant lunaria cornua nono,</div><div class="l">cum dea venatu, fraternis languida flammis,</div><div class="l">nacta nemus gelidum, de quo cum murmure labens</div><div class="l">ibat et attritas versabat rivus harenas.</div><div class="l">Ut loca laudavit, summas pede contigit undas:</div><div class="l">his quoque laudatis “procul est” ait “arbiter omnis;</div><div class="l">nuda superfusis tingamus corpora lymphis.”</div><div class="l">Parrhasis erubuit. Cunctae velamina ponunt:</div><div class="l">una moras quaerit. Dubitanti vestis adempta est;</div><div class="l">qua posita nudo patuit cum corpore crimen.</div><div class="l">Attonitae manibusque uterum celare volenti</div><div class="l">“i procul hinc” dixit “nec sacros pollue fontes”</div><div class="l">Cynthia; deque suo iussit secedere coetu.</div><span class="">card 466</span><span class="">para </span><div class="l">Senserat hoc olim magni matrona Tonantis</div><div class="l">distuleratque graves in idonea tempora poenas.</div><div class="l">Causa morae nulla est, et iam puer Arcas (id ipsum</div><div class="l">indoluit Iuno) fuerat de paelice natus.</div><div class="l">Quo simul obvertit saevam cum lumine mentem,</div><div class="l">“scilicet hoc etiam restabat, adultera” dixit,</div><div class="l">“ut fecunda fores, fieretque iniuria partu</div><div class="l">nota, Iovisque mei testatum dedecus esset.</div><div class="l">Haud impune feres: adimam tibi nempe figuram,</div><div class="l">qua tibi, quaque places nostro, importuna, marito.”</div><span class="">para </span><div class="l">Dixit et adversa prensis a fronte capillis</div><div class="l">stravit humi pronam. Tendebat bracchia supplex:</div><div class="l">bracchia coeperunt nigris horrescere villis</div><div class="l">curvarique manus et aduncos crescere in ungues</div><div class="l">officioque pedum fungi, laudataque quondam</div><div class="l">ora Iovi lato fieri deformia rictu.</div><div class="l">Neve preces animos et verba precantia flectant</div><div class="l">posse loqui eripitur; vox iracunda minaxque</div><div class="l">plenaque terroris rauco de gutture fertur.</div><div class="l">Mens antiqua tamen facta quoque mansit in ursa,</div><div class="l">adsiduoque suos gemitu testata dolores</div><div class="l">qualescumque manus ad caelum et sidera tollit</div><div class="l">ingratumque Iovem, nequeat cum dicere, sentit.</div><div class="l">A quotiens, sola non ausa quiescere silva,</div><div class="l">ante domum quondamque suis erravit in agris!</div><div class="l">A quotiens per saxa canum latratibus acta est</div><div class="l">venatrixque metu venantum territa fugit!</div><div class="l">Saepe feris latuit visis, oblita quid esset,</div><div class="l">ursaque conspectos in montibus horruit ursos</div><div class="l">pertimuitque lupos, quamvis pater esset in illis.</div><span class="">para </span><div class="l">Ecce, Lycaoniae proles, ignara parentis,</div><div class="l">Arcas adest, ter quinque fere natalibus actis:</div><div class="l">dumque feras sequitur, dum saltus eligit aptos</div><div class="l">nexilibusque plagis silvas Erymanthidas ambit,</div><div class="l">incidit in matrem; quae restitit Arcade viso</div><div class="l">et cognoscenti similis fuit. Ille refugit</div><div class="l">inmotosque oculos in se sine fine tenentem</div><div class="l">nescius extimuit propiusque accedere aventi</div><div class="l">vulnifico fuerat fixurus pectora telo.</div><div class="l">Arcuit omnipotens pariterque ipsosque nefasque</div><div class="l">sustulit, et celeri raptos per inania vento</div><div class="l">imposuit caelo vicinaque sidera fecit.</div><span class="">para </span><div class="l">Intumuit Iuno, postquam inter sidera paelex</div><div class="l">fulsit et ad canam descendit in aequora Tethyn</div><div class="l">Oceanumque senem, quorum reverentia movit</div><div class="l">saepe deos, causamque viae scitantibus infit:</div><span class="">para </span><div class="l">“Quaeritis, aetheriis quare regina deorum</div><div class="l">sedibus huc adsim? pro me tenet altera caelum.</div><div class="l">Mentiar, obscurum nisi nox cum fecerit orbem,</div><div class="l">nuper honoratas summo, mea vulnera, caelo</div><div class="l">videritis stellas illic, ubi circulus axem</div><div class="l">ultimus extremum spatioque brevissimus ambit.</div><div class="l">Est vero, cur quis Iunonem laedere nolit</div><div class="l">offensamque tremat, quae prosum sola nocendo?</div><div class="l">O ego quantum egi! quam vasta potentia nostra est!</div><div class="l">Esse hominem vetui: facta est dea. Sic ego poenas</div><div class="l">sontibus impono, sic est mea magna potestas.</div><div class="l">Vindicet antiquam faciem vultusque ferinos</div><div class="l">detrahat, Argolica quod in ante Phoronide fecit.</div><div class="l">Cur non et pulsa ducit Iunone meoque</div><div class="l">collocat in thalamo socerumque Lycaona sumit?</div><div class="l">At vos si laesae tangit contemptus alumnae,</div><div class="l">gurgite caeruleo septem prohibete triones</div><div class="l">sideraque in caelo, stupri mercede, recepta</div><div class="l">pellite, ne puro tingatur in aequore paelex.”</div><span class="">card 531</span><span class="">tale Corvus. Coronis. Cornix. Ocyroe.</span><span class="">para </span><div class="l">Di maris adnuerant: habili Saturnia curru</div><div class="l">ingreditur liquidum pavonibus aethera pictis,</div><div class="l">tam nuper pictis caeso pavonibus Argo,</div><div class="l">quam tu nuper eras, cum candidus ante fuisses,</div><div class="l">corve loquax, subito nigrantes versus in alas.</div><div class="l">Nam fuit haec quondam niveis argentea pennis</div><div class="l">ales ut aequaret totas sine labe columbas</div><div class="l">nec servaturis vigili Capitolia voce</div><div class="l">cederet anseribus nec amanti flumina cycno.</div><div class="l">Lingua fuit damno; lingua faciente loquaci</div><div class="l">qui color albus erat, nunc est contrarius albo.</div><span class="">para </span><div class="l">Pulchrior in tota, quam Larisaea Coronis,</div><div class="l">non fuit Haemonia: placuit tibi, Delphice, certe,</div><div class="l">dum vel casta fuit vel inobservata. Sed ales</div><div class="l">sensit adulterium Phoebeius, utque latentem</div><div class="l">detegeret culpam, non exorabilis index,</div><div class="l">ad dominum tendebat iter. Quem garrula motis</div><div class="l">consequitur pennis, scitetur ut omnia, cornix,</div><div class="l">auditaque viae causa “non utile carpis”</div><div class="l">inquit “iter: ne sperne meae praesagia linguae.</div><div class="l">Quid fuerim quid simque vide, meritumque require:</div><div class="l">invenies nocuisse fidem. Nam tempore quodam</div><div class="l">Pallas Erichthonium, prolem sine matre creatam,</div><div class="l">clauserat Actaeo texta de vimine cista</div><div class="l">virginibusque tribus gemino de Cecrope natis</div><div class="l">et legem dederat, sua ne secreta viderent.</div><div class="l">Abdita fronde levi densa speculabar ab ulmo,</div><div class="l">quid facerent. Commissa duae sine fraude tuentur,</div><div class="l">Pandrosos atque Herse; timidas vocat una sorores</div><div class="l">Aglauros nodosque manu diducit, et intus</div><div class="l">infantemque vident adporrectumque draconem.</div><div class="l">Acta deae refero. Pro quo mihi gratia talis</div><div class="l">redditur, ut dicar tutela pulsa Minervae</div><div class="l">et ponar post noctis avem. Mea poena volucres</div><div class="l">admonuisse potest ne voce pericula quaerant.</div><div class="l">At, puto, non ultro nec quicquam tale rogantem</div><div class="l">me petiit? ipsa licet hoc a Pallade quaeras:</div><div class="l">quamvis irata est, non hoc irata negabit.</div><div class="l">Nam me Phocaica clarus tellure Coroneus</div><div class="l">(nota loquor) genuit fueramque ego regia virgo</div><div class="l">divitibusque procis (ne me contemne) petebar.</div><div class="l">Forma mihi nocuit. Nam cum per litora lentis</div><div class="l">passibus, ut soleo, summa spatiarer harena,</div><div class="l">vidit et incaluit pelagi deus; utque precando</div><div class="l">tempora cum blandis absumpsit inania verbis,</div><div class="l">vim parat et sequitur. Fugio densumque relinquo</div><div class="l">litus et in molli nequiquam lassor harena.</div><div class="l">Inde deos hominesque voco; nec contigit ullum</div><div class="l">vox mea mortalem: mota est pro virgine virgo</div><div class="l">auxiliumque tulit. Tendebam bracchia caelo:</div><div class="l">bracchia coeperunt levibus nigrescere pennis.</div><div class="l">Reicere ex umeris vestem molibar: at illa</div><div class="l">pluma erat inque cutem radices egerat imas.</div><div class="l">Plangere nuda meis conabar pectora palmis:</div><div class="l">sed neque iam palmas nec pectora nuda gerebam.</div><div class="l">Currebam: nec, ut ante, pedes retinebat harena,</div><div class="l">sed summa tollebar humo. Mox alta per auras</div><div class="l">evehor et data sum comes inculpata Minervae.</div><div class="l">Quid tamen hoc prodest, si diro facta volucris</div><div class="l">crimine Nyctimene nostro successit honori?</div><div class="l">An quae per totam res est notissima Lesbon,</div><div class="l">non audita tibi est, patrium temerasse cubile</div><div class="l">Nyctimenen? avis illa quidem, sed conscia culpae</div><div class="l">conspectum lucemque fugit tenebrisque pudorem</div><div class="l">celat et a cunctis expellitur aethere toto.”</div><span class="">para </span><div class="l">Talia dicenti “tibi” ait “revocamina” corvus</div><div class="l">“sint precor ista malo: nos vanum spernimus omen.”</div><div class="l">Nec coeptum dimittit iter, dominoque iacentem</div><div class="l">cum iuvene Haemonio vidisse Coronida narrat.</div><div class="l">Laurea delapsa est audito crimine amanti,</div><div class="l">et pariter vultusque deo plectrumque colorque</div><div class="l">excidit. Utque animus tumida fervebat ab ira,</div><div class="l">arma adsueta rapit flexumque a cornibus arcum</div><div class="l">tendit et illa suo totiens cum pectore iuncta</div><div class="l">indevitato traiecit pectora telo.</div><div class="l">Icta dedit gemitum, tractoque a corpore ferro</div><div class="l">candida puniceo perfudit membra cruore,</div><div class="l">et dixit: “Potui poenas tibi, Phoebe, dedisse,</div><div class="l">sed peperisse prius: duo nunc moriemur in una.”</div><div class="l">Hactenus, et pariter vitam cum sanguine fudit.</div><div class="l">Corpus inane animae frigus letale secutum est.</div><span class="">para </span><div class="l">Paenitet heu sero poenae crudelis amantem,</div><div class="l">seque, quod audierit, quod sic exarserit, odit;</div><div class="l">odit avem, per quam crimen causamque dolendi</div><div class="l">scire coactus erat, nec non arcumque manumque</div><div class="l">odit, cumque manu temeraria tela sagittas</div><div class="l">conlapsamque fovet seraque ope vincere fata</div><div class="l">nititur et medicas exercet inaniter artes.</div><div class="l">Quae postquam frustra temptata, rogumque parari</div><div class="l">vidit et arsuros supremis ignibus artus,</div><div class="l">tum vero gemitus (neque enim caelestia tingi</div><div class="l">ora licet lacrimis) alto de corde petitos</div><div class="l">edidit, haud aliter quam cum spectante iuvenca</div><div class="l">lactentis vituli, dextra libratus ab aure</div><div class="l">tempora discussit claro cava malleus ictu.</div><div class="l">Ut tamen ingratos in pectora fudit odores</div><div class="l">et dedit amplexus iniustaque iusta peregit,</div><div class="l">non tulit in cineres labi sua Phoebus eosdem</div><div class="l">semina, sed natum flammis uteroque parentis</div><div class="l">eripuit geminique tulit Chironis in antrum;</div><div class="l">sperantemque sibi non falsae praemia linguae</div><div class="l">inter aves albas vetuit consistere corvum.</div><span class="">card 633</span><span class="">tale OCYROE AND AECULAPIUS</span><span class="">para </span><div class="l">Semifer interea divinae stirpis alumno</div><div class="l">laetus erat mixtoque oneri gaudebat honore.</div><div class="l">Ecce venit rutilis umeros protecta capillis</div><div class="l">filia Centauri, quam quondam nympha Chariclo</div><div class="l">fluminis in rapidi ripis enixa vocavit</div><div class="l">Ocyroen. Non haec artes contenta paternas</div><div class="l">edidicisse fuit: fatorum arcana canebat.</div><span class="">para </span><div class="l">Ergo ubi vaticinos concepit mente furores</div><div class="l">incaluitque deo, quem clausum pectore habebat,</div><div class="l">adspicit infantem “toto” que “salutifer orbi</div><div class="l">cresce puer” dixit: “tibi se mortalia saepe</div><div class="l">corpora debebunt; animas tibi reddere ademptas</div><div class="l">fas erit; idque semel dis indignantibus ausus</div><div class="l">posse dare hoc iterum flamma prohibebere avita</div><div class="l">eque deo corpus fies exsangue, deusque,</div><div class="l">qui modo corpus eras, et bis tua fata novabis.</div><div class="l">Tu quoque, care pater, nunc inmortalis et aevis</div><div class="l">omnibus ut maneas nascendi lege creatus,</div><div class="l">posse mori cupies, tum cum cruciabere dirae</div><div class="l">sanguine serpentis per saucia membra recepto;</div><div class="l">teque ex aeterno patientem numina mortis</div><div class="l">efficient, triplicesque deae tua fila resolvent.”</div><div class="l">Restabat fatis aliquid. Suspirat ab imis</div><div class="l">pectoribus, lacrimaeque genis labuntur obortae,</div><div class="l">atque ita “praevertunt” inquit “me fata, vetorque</div><div class="l">plura loqui, vocisque meae praecluditur usus.</div><div class="l">Non fuerant artes tanti, quae numinis iram</div><div class="l">contraxere mihi; mallem nescisse futura.</div><div class="l">Iam mihi subduci facies humana videtur,</div><div class="l">iam cibus herba placet, iam latis currere campis</div><div class="l">impetus est: in equam cognataque corpora vertor.</div><div class="l">Tota tamen quare? pater est mihi nempe biformis.”</div><span class="">para </span><div class="l">Talia dicenti pars est extrema querellae</div><div class="l">intellecta parum, confusaque verba fuerunt.</div><div class="l">Mox nec verba quidem nec equae sonus ille videtur,</div><div class="l">sed simulantis equam, parvoque in tempore certos</div><div class="l">edidit hinnitus et bracchia movit in herbas.</div><div class="l">Tum digiti coeunt et quinos adligat ungues</div><div class="l">perpetuo cornu levis ungula, crescit et oris</div><div class="l">et colli spatium, longae pars maxima pallae</div><div class="l">cauda fit, utque vagi crines per colla iacebant,</div><div class="l">in dextras abiere iubas: pariterque novata est</div><div class="l">et vox et facies nomen quoque monstra dedere.</div><span class="">card 676</span><span class="">tale Battus.</span><span class="">para </span><div class="l">Flebat opemque tuam frustra Philyreius heros,</div><div class="l">Delphice, poscebat. Nam nec rescindere magni</div><div class="l">iussa Iovis poteras, nec, si rescindere posses,</div><div class="l">tunc aderas: Elin Messeniaque arva colebas.</div><span class="">tale BATTUS AND MERCURY</span><div class="l">Illud erat tempus, quo te pastoria pellis</div><div class="l">texit onusque fuit baculum silvestre sinistrae,</div><div class="l">alterius dispar septenis fistula cannis.</div><div class="l">Dumque amor est curae, dum te tua fistula mulcet,</div><div class="l">incustoditae Pylios memorantur in agros</div><div class="l">processisse boves. Videt has Atlantide Maia</div><div class="l">natus et arte sua silvis occultat abactas.</div><div class="l">Senserat hoc furtum nemo nisi notus in illo</div><div class="l">rure senex; Battum vicinia tota vocabant.</div><div class="l">Divitis hic saltus herbosaque pascua Nelei</div><div class="l">nobiliumque greges custos servabat equarum.</div><div class="l">Hunc timuit blandaque manu seduxit et illi</div><div class="l">“quisquis es, hospes” ait, “si forte armenta requiret</div><div class="l">haec aliquis, vidisse nega; neu gratia facto</div><div class="l">nulla rependatur, nitidam cape praemia vaccam” —</div><div class="l">et dedit. Accepta voces has reddidit hospes:</div><div class="l">“Tutus eas: lapis iste prius tua furta loquetur”,</div><div class="l">et lapidem ostendit. Simulat Iove natus abire,</div><div class="l">mox redit, et versa pariter cum voce figura</div><div class="l">“rustice, vidisti siquas hoc limite” dixit</div><div class="l">“ire boves, fer opem furtoque silentia deme:</div><div class="l">iuncta suo pariter dabitur ubi femina tauro.”</div><div class="l">At senior, postquam est merces geminata, “sub illis</div><div class="l">montibus” inquit “erunt”: et erant sub montibus illis.</div><div class="l">Risit Atlantiades et “me mihi, perfide, prodis?</div><div class="l">me mihi prodis?” ait, periuraque pectora vertit</div><div class="l">in durum silicem, qui nunc quoque dicitur index,</div><div class="l">inque nihil merito vetus est infamia saxo.</div><span class="">card 708</span><span class="">tale Aglauros. Invidia.</span><span class="">para </span><div class="l">Hinc se sustulerat paribus caducifer alis,</div><div class="l">Munychiosque volans agros gratamque Minervae</div><div class="l">despectabat humum cultique arbusta Lycei.</div><div class="l">Illa forte die castae de more puellae</div><div class="l">vertice supposito festas in Palladis arces</div><div class="l">pura coronatis portabant sacra canistris.</div><div class="l">Inde revertentes deus adspicit ales iterque</div><div class="l">non agit in rectum, sed in orbem curvat eundem.</div><div class="l">Ut volucris visis rapidissima miluus extis,</div><div class="l">dum timet et densi circumstant sacra ministri,</div><div class="l">flectitur in gyrum nec longius audet abire</div><div class="l">spemque suam motis avidus circumvolat alis,</div><div class="l">sic super Actaeas agilis Cyllenius arces</div><div class="l">inclinat cursus et easdem circinat auras.</div><div class="l">Quanto splendidior quam cetera sidera fulget</div><div class="l">Lucifer, et quanto quam Lucifer aurea Phoebe,</div><div class="l">tanto virginibus praestantior omnibus Herse</div><div class="l">ibat, eratque decus pompae comitumque suarum.</div><div class="l">Obstipuit forma Iove natus, et aethere pendens</div><div class="l">non secus exarsit, quam cum Balearica plumbum</div><div class="l">funda iacit: volat illud et incandescit eundo</div><div class="l">et quos non habuit, sub nubibus invenit ignes.</div><div class="l">Vertit iter caeloque petit terrena relicto</div><div class="l">nec se dissimulat: tanta est fiducia formae.</div><div class="l">Quae quamquam iusta est, cura tamen adiuvat illam</div><div class="l">permulcetque comas chlamydemque, ut pendeat apte,</div><div class="l">collocat, ut limbus totumque appareat aurum,</div><div class="l">ut teres in dextra, qua somnos ducit et arcet,</div><div class="l">virga sit, ut tersis niteant talaria plantis.</div><div class="l">Pars secreta domus ebore et testudine cultos</div><div class="l">tres habuit thalamos: quorum tu, Pandrose, dextrum,</div><div class="l">Aglauros laevum, medium possederat Herse.</div><div class="l">Quae tenuit laevum, venientem prima notavit</div><div class="l">Mercurium nomenque dei scitarier ausa est</div><div class="l">et causam adventus. Cui sic respondit Atlantis</div><div class="l">Pleionesque nepos: “Ego sum, qui iussa per auras</div><div class="l">verba patris porto: pater est mihi Iuppiter ipse.</div><div class="l">Nec fingam causas; tu tantum fida sorori</div><div class="l">esse velis prolisque meae matertera dici.</div><div class="l">Herse causa viae. Faveas oramus amanti.”</div><span class="">para </span><div class="l">Adspicit hunc oculis isdem, quibus abdita nuper</div><div class="l">viderat Aglauros flavae secreta Minervae,</div><div class="l">proque ministerio magni sibi ponderis aurum</div><div class="l">postulat: interea tectis excedere cogit.</div><span class="">para </span><div class="l">Vertit ad hanc torvi dea bellica luminis orbem</div><div class="l">et tanto penitus traxit suspiria motu,</div><div class="l">ut pariter pectus positamque in pectore forti</div><div class="l">aegida concuteret. Subit, hanc arcana profana</div><div class="l">detexisse manu tum cum sine matre creatam</div><div class="l">Lemnicolae stirpem contra data foedera vidit,</div><div class="l">et gratamque deo fore iam gratamque sorori</div><div class="l">et ditem sumpto, quod avara poposcerat, auro.</div><span class="">para </span><div class="l">Protinus Invidiae nigro squalentia tabo</div><div class="l">tecta petit. Domus est imis in vallibus huius</div><div class="l">abdita, sole carens, non ulli pervia vento,</div><div class="l">tristis et ignavi plenissima frigoris, et quae</div><div class="l">igne vacet semper, caligine semper abundet.</div><div class="l">Huc ubi pervenit belli metuenda virago,</div><div class="l">constitit ante domum (neque enim succedere tectis</div><div class="l">fas habet) et postes extrema cuspide pulsat.</div><div class="l">Concussae patuere fores. Videt intus edentem</div><div class="l">vipereas carnes, vitiorum alimenta suorum,</div><div class="l">Invidiam, visaque oculos avertit. At illa</div><div class="l">surgit humo pigre semesarumque relinquit</div><div class="l">corpora serpentum passuque incedit inerti;</div><div class="l">utque deam vidit formaque armisque decoram,</div><div class="l">ingemuit vultumque ima ad suspiria duxit.</div><div class="l">Pallor in ore sedet, macies in corpore toto,</div><div class="l">nusquam recta acies, livent rubigine dentes,</div><div class="l">pectora felle virent, lingua est suffusa veneno.</div><div class="l">Risus abest, nisi quem visi movere dolores.</div><div class="l">Nec fruitur somno, vigilacibus excita curis,</div><div class="l">sed videt ingratos intabescitque videndo</div><div class="l">successus hominum, carpitque et carpitur una,</div><div class="l">suppliciumque suum est. Quamvis tamen oderat illam,</div><div class="l">talibus adfata est breviter Tritonia dictis:</div><div class="l">“Infice tabe tua natarum Cecropis unam.</div><div class="l">Sic opus est. Aglauros ea est.” Haud plura locuta</div><div class="l">fugit et impressa tellurem reppulit hasta.</div><span class="">para </span><div class="l">Illa deam obliquo fugientem lumine cernens</div><div class="l">murmura parva dedit, successurumque Minervae</div><div class="l">indoluit, baculumque capit, quod spinea totum</div><div class="l">vincula cingebant, adopertaque nubibus atris,</div><div class="l">quacumque ingreditur, florentia proterit arva</div><div class="l">exuritque herbas et summa cacumina carpit,</div><div class="l">adflatuque suo populos urbesque domosque</div><div class="l">polluit. Et tandem Tritonida conspicit arcem</div><div class="l">ingeniis opibusque et festa pace virentem,</div><div class="l">vixque tenet lacrimas, quia nil lacrimabile cernit.</div><div class="l">Sed postquam thalamos intravit Cecrope natae,</div><div class="l">iussa facit pectusque manu ferrugine tincta</div><div class="l">tangit et hamatis praecordia sentibus implet,</div><div class="l">inspiratque nocens virus, piceumque per ossa</div><div class="l">dissipat et medio spargit pulmone venenum.</div><div class="l">Neve mali causae spatium per latius errent,</div><div class="l">germanam ante oculos fortunatumque sororis</div><div class="l">coniugium pulchraque deum sub imagine ponit,</div><div class="l">cunctaque magna facit. Quibus inritata dolore</div><div class="l">Cecropis occulto mordetur et anxia nocte,</div><div class="l">anxia luce gemit, lentaque miserrima tabe</div><div class="l">liquitur ut glacies incerto saucia sole.</div><div class="l">Felicisque bonis non lenius uritur Herses,</div><div class="l">quam cum spinosis ignis supponitur herbis,</div><div class="l">quae neque dant flammas lenique tepore cremantur.</div><div class="l">Saepe mori voluit, ne quicquam tale videret,</div><div class="l">saepe velut crimen rigido narrare parenti;</div><div class="l">denique in adverso venientem limine sedit</div><div class="l">exclusura deum. Cui blandimenta precesque</div><div class="l">verbaque iactanti mitissima “desine” dixit:</div><div class="l">“hinc ego me non sum nisi te motura repulso.”</div><div class="l">“Stemus” ait “pacto” velox Cyllenius “isto”:</div><div class="l">caelestique fores virga patefecit. At illi</div><div class="l">surgere conanti partes, quascumque sedendo</div><div class="l">flectimus, ignava nequeunt gravitate moveri.</div><div class="l">Illa quidem pugnat recto se attollere trunco,</div><div class="l">sed genuum iunctura riget, frigusque per inguen</div><div class="l">labitur, et callent amisso sanguine venae.</div><div class="l">Utque malum late solet inmedicabile cancer</div><div class="l">serpere et inlaesas vitiatis addere partes,</div><div class="l">sic letalis hiems paulatim in pectora venit</div><div class="l">vitalesque vias et respiramina clausit.</div><div class="l">Nec conata loqui est, nec, si conata fuisset,</div><div class="l">vocis habebat iter: saxum iam colla tenebat,</div><div class="l">oraque duruerant, signumque exsangue sedebat.</div><div class="l">Nec lapis albus erat: sua mens infecerat illam.</div><span class="">card 833</span><span class="">tale Europa.</span><span class="">para </span><div class="l">Has ubi verborum poenas mentisque profanae</div><div class="l">cepit Atlantiades, dictas a Pallade terras</div><div class="l">linquit et ingreditur iactatis aethera pennis.</div><div class="l">Sevocat hunc genitor. Nec causam fassus amoris</div><div class="l">“fide minister” ait “iussorum, nate, meorum,</div><div class="l">pelle moram solitoque celer delabere cursu,</div><div class="l">quaeque tuam matrem tellus a parte sinistra</div><div class="l">suspicit (indigenae Sidonida nomine dicunt),</div><div class="l">hanc pete, quodque procul montano gramine pasci</div><div class="l">armentum regale vides, ad litora verte.”</div><span class="">para </span><div class="l">Dixit, et expulsi iamdudum monte iuvenci</div><div class="l">litora iussa petunt, ubi magni filia regis</div><div class="l">ludere virginibus Tyriis comitata solebat.</div><div class="l">Non bene conveniunt nec in una sede morantur</div><span class="">tale EUROPA AND JUPITER</span><div class="l">maiestas et amor: sceptri gravitate relicta</div><div class="l">ille pater rectorque deum, cui dextra trisulcis</div><div class="l">ignibus armata est, qui nutu concutit orbem,</div><div class="l">induitur faciem tauri mixtusque iuvencis</div><div class="l">mugit et in teneris formosus obambulat herbis.</div><div class="l">Quippe color nivis est, quam nec vestigia duri</div><div class="l">calcavere pedis nec solvit aquaticus auster.</div><div class="l">Colla toris exstant, armis palearia pendent,</div><div class="l">cornua parva quidem, sed quae contendere possis</div><div class="l">facta manu, puraque magis perlucida gemma.</div><div class="l">Nullae in fronte minae, nec formidabile lumen;</div><div class="l">pacem vultus habet. Miratur Agenore nata,</div><div class="l">quod tam formosus, quod proelia nulla minetur.</div><div class="l">Sed quamvis mitem metuit contingere primo:</div><div class="l">mox adit et flores ad candida porrigit ora.</div><div class="l">Gaudet amans et, dum veniat sperata voluptas,</div><div class="l">oscula dat manibus; vix iam, vix cetera differt.</div><div class="l">Et nunc adludit viridique exsultat in herba,</div><div class="l">nunc latus in fulvis niveum deponit harenis;</div><div class="l">paulatimque metu dempto modo pectora praebet</div><div class="l">virginea plaudenda manu, modo cornua sertis</div><div class="l">impedienda novis. Ausa est quoque regia virgo</div><div class="l">nescia quem premeret, tergo considere tauri,</div><div class="l">cum deus a terra siccoque a litore sensim</div><div class="l">falsa pedum primis vestigia ponit in undis:</div><div class="l">inde abit ulterius mediique per aequora ponti</div><div class="l">fert praedam. Pavet haec litusque ablata relictum</div><div class="l">respicit, et dextra cornum tenet, altera dorso</div><div class="l">imposita est; tremulae sinuantur flamine vestes.</div></div><div class="textpart" id="index.xml-body.1_div.1_div.3"><h3><span class="headingNumber">1.3. </span></h3><span class="">card 1</span><span class="">tale Cadmus.</span><span class="">para </span><div class="l">Iamque deus posita fallacis imagine tauri</div><div class="l">se confessus erat Dictaeaque rura tenebat,</div><div class="l">cum pater ignarus Cadmo perquirere raptam</div><div class="l">imperat et poenam, si non invenerit, addit</div><div class="l">exilium, facto pius et sceleratus eodem.</div><span class="">para </span><div class="l">Orbe pererrato (quis enim deprendere possit</div><div class="l">furta Iovis?) profugus patriamque iramque parentis</div><div class="l">vitat Agenorides Phoebique oracula supplex</div><div class="l">consulit et, quae sit tellus habitanda, requirit.</div><div class="l">“Bos tibi” Phoebus ait “solis occurret in arvis,</div><div class="l">nullum passa iugum curvique inmunis aratri.</div><div class="l">Hac duce carpe vias et qua requieverit herba</div><div class="l">moenia fac condas, Boeotiaque ma vocato.”</div><div class="l">Vix bene Castalio Cadmus descenderat antro,</div><div class="l">incustoditam lente videt ire iuvencam</div><div class="l">nullum servitii signum cervice gerentem.</div><div class="l">Subsequitur pressoque legit vestigia gressu,</div><div class="l">auctoremque viae Phoebum taciturnus adorat.</div><span class="">para </span><div class="l">Iam vada Cephisi Panopesque evaserat arva:</div><div class="l">bos stetit et tollens speciosam cornibus altis</div><div class="l">ad caelum frontem mugitibus impulit auras,</div><div class="l">atque ita, respiciens comites sua terga sequentes,</div><div class="l">procubuit teneraque latus submisit in herba.</div><div class="l">Cadmus agit grates peregrinaeque oscula terrae</div><div class="l">figit et ignotos montes agrosque salutat.</div><div class="l">Sacra Iovi facturus erat. Iubet ire ministros</div><div class="l">et petere e vivis libandas fontibus undas.</div><span class="">para </span><div class="l">Silva vetus stabat, nulla violata securi,</div><div class="l">et specus in medio, virgis ac vimine densus,</div><div class="l">efficiens humilem lapidum compagibus arcum,</div><div class="l">uberibus fecundus aquis, ubi conditus antro</div><div class="l">Martius anguis erat, cristis praesignis et auro;</div><div class="l">igne micant oculi, corpus tumet omne venenis,</div><div class="l">tres vibrant linguae, triplici stant ordine dentes.</div><div class="l">Quem postquam Tyria lucum de gente profecti</div><div class="l">infausto tetigere gradu, demissaque in undas</div><div class="l">urna dedit sonitum, longo caput extulit antro</div><div class="l">caeruleus serpens horrendaque sibila misit.</div><div class="l">Effluxere urnae manibus sanguisque reliquit</div><div class="l">corpus, et attonitos subitus tremor occupat artus.</div><div class="l">Ille volubilibus squamosos nexibus orbes</div><div class="l">torquet et inmensos saltu sinuatur in arcus,</div><div class="l">ac media plus parte leves erectus in auras</div><div class="l">despicit omne nemus, tantoque est corpore, quanto</div><div class="l">si totum spectes, geminas qui separat arctos.</div><div class="l">Nec mora, Phoenicas, sive illi tela parabant,</div><div class="l">sive fugam, sive ipse timor prohibebat utrumque,</div><div class="l">occupat: hos morsu, longis complexibus illos,</div><div class="l">hos necat adfiatu funesti tabe veneni.</div><span class="">para </span><div class="l">Fecerat exiguas iam sol altissimus umbras:</div><div class="l">quae mora sit sociis, miratur Agenore natus,</div><div class="l">vestigatque viros. Tegimen derepta leoni</div><div class="l">pellis erat, telum splendenti lancea ferro</div><div class="l">et iaculum, teloque animus praestantior omni.</div><span class="">para </span><div class="l">Ut nemus intravit letataque corpora vidit</div><div class="l">victoremque supra spatiosi corporis hostem</div><div class="l">tristia sanguinea lambentem vulnera lingua,</div><div class="l">“aut ultor vestrae, fidissima corpora, mortis,</div><div class="l">aut comes” inquit “ero.” Dixit, dextraque molarem</div><div class="l">sustulit et magnum magno conamine misit.</div><div class="l">Illius impulsu cum turribus ardua celsis</div><div class="l">moenia mota forent: serpens sine vulnere mansit</div><div class="l">loricaeque modo squamis defensus et atrae</div><div class="l">duritia pellis validos cute reppulit ictus.</div><div class="l">At non duritia iaculum quoque vicit eadem:</div><div class="l">quod medio lentae spinae curvamine fixum</div><div class="l">constitit et totum descendit in ilia ferrum.</div><div class="l">Ille dolore ferox caput in sua terga retorsit</div><div class="l">vulneraque adspexit fixumque hastile momordit</div><div class="l">idque, ubi vi multa partem labefecit in omnem,</div><div class="l">vix tergo eripuit; ferrum tamen ossibus haesit.</div><span class="">para </span><div class="l">Tum vero, postquam solitas accessit ad iras</div><div class="l">causa recens, plenis tumuerunt guttura venis,</div><div class="l">spumaque pestiferos circumfluit albida rictus,</div><div class="l">terraque rasa sonat squamis, quique halitus exit</div><div class="l">ore niger Stygio, vitiatas inficit auras.</div><div class="l">Ipse modo inmensum spiris facientibus orbem</div><div class="l">cingitur, interdum longa trabe rectior adstat</div><div class="l">impete nunc vasto ceu concitus imbribus amnis</div><div class="l">fertur et obstantes proturbat pectore silvas.</div><div class="l">Cedit Agenorides paulum spolioque leonis</div><div class="l">sustinet incursus instantiaque ora retardat</div><div class="l">cuspide praetenta. Furit ille et inania duro</div><div class="l">vulnera dat ferro figitque in acumine dentes.</div><div class="l">Iamque venenifero sanguis manare palato</div><div class="l">coeperat et virides adspergine tinxerat herbas:</div><div class="l">sed leve vulnus erat, quia se retrahebat ab ictu</div><div class="l">laesaque colla dabat retro plagamque sedere</div><div class="l">cedendo arcebat nec longius ire sinebat,</div><div class="l">donec Agenorides coniectum in guttura ferrum</div><div class="l">usque sequens pressit, dum retro quercus eunti</div><div class="l">obstitit, et fixa est pariter cum robore cervix.</div><div class="l">Pondere serpentis curvata est arbor et ima</div><div class="l">parte flagellari gemuit sua robora caudae.</div><span class="">card 95</span><span class="">para </span><div class="l">Dum spatium victor victi considerat hostis,</div><div class="l">vox subito audita est; neque erat cognoscere promptum</div><div class="l">unde, sed audita est: “Quid, Agenore nate, peremptum</div><div class="l">serpentem spectas? et tu spectabere serpens.”</div><span class="">para </span><div class="l">Ille diu pavidus pariter cum mente colorem</div><div class="l">perdiderat, gelidoque comae terrore rigebant.</div><div class="l">Ecce viri fautrix, superas delapsa per auras,</div><div class="l">Pallas adest motaeque iubet supponere terrae</div><div class="l">vipereos dentes, populi incrementa futuri.</div><div class="l">Paret et, ut presso sulcum patefecit aratro,</div><div class="l">spargit humi iussos, mortalia semina, dentes.</div><span class="">para </span><div class="l">Inde (fide maius) glaebae coepere moveri,</div><div class="l">primaque de sulcis acies apparuit hastae,</div><div class="l">tegmina mox capitum picto nutantia cono,</div><div class="l">mox umeri pectusque onerataque bracchia telis</div><div class="l">exsistunt, crescitque seges clipeata virorum.</div><div class="l">Sic ubi tolluntur festis aulaea theatris,</div><div class="l">surgere signa solent primumque ostendere vultus,</div><div class="l">cetera paulatim, placidoque educta tenore</div><div class="l">tota patent imoque pedes in margine ponunt.</div><div class="l">Territus hoste novo Cadmus capere arma parabat:</div><div class="l">“ne cape”, de populo, quem terra creaverat, unus</div><div class="l">exclamat “nec te civilibus insere bellis.”</div><div class="l">Atque ita terrigenis rigido de fratribus unum</div><div class="l">comminus ense ferit; iaculo cadit eminus ipse.</div><div class="l">Hunc quoque qui leto dederat, non longius illo</div><div class="l">vivit et exspirat modo quas acceperat auras;</div><div class="l">exemploque pari furit omnis turba, suoque</div><div class="l">Marte cadunt subiti per mutua vulnera fratres.</div><div class="l">Iamque brevis vitae spatium sortita iuventus</div><div class="l">sanguineam tepido plangebat pectore matrem,</div><div class="l">quinque superstitibus, quorum fuit unus Echion.</div><div class="l">Is sua iecit humo monitu Tritonidis arma</div><div class="l">fraternaeque fidem pacis petiitque deditque.</div><span class="">para </span><div class="l">Hos operis comites habuit Sidonius hospes,</div><div class="l">cum posuit iussam Phoebeis sortibus urbem.</div><span class="">tale ACTAEON</span><span class="">para </span><div class="l">Iam stabant Thebae: poteras iam, Cadme, videri</div><div class="l">exsilio felix. Soceri tibi Marsque Venusque</div><div class="l">contigerant: huc adde genus de coniuge tanta,</div><div class="l">tot natos natasque et pignera cara nepotes,</div><div class="l">hos quoque iam iuvenes. Sed scilicet ultima semper</div><div class="l">exspectanda dies homini est, dicique beatus</div><div class="l">ante obitum nemo supremaque funera debet.</div><span class="">card 138</span><span class="">tale Actaeon.</span><span class="">para </span><div class="l">Prima nepos inter tot res tibi, Cadme, secundas</div><div class="l">causa fuit luctus, alienaque cornua fronti</div><div class="l">addita, vosque canes satiatae sanguine erili.</div><div class="l">At bene si quaeras, fortunae crimen in illo,</div><div class="l">non scelus invenies: quod enim scelus error habebat?</div><div class="l">Mons erat infectus variarum caede ferarum;</div><div class="l">iamque dies medius rerum contraxerat umbras</div><div class="l">et sol ex aequo meta distabat utraque,</div><div class="l">cum iuvenis placido per devia lustra vagantes</div><div class="l">participes operum compellat Hyantius ore:</div><div class="l">“Lina madent, comites, ferrumque cruore ferarum,</div><div class="l">fortunamque dies habuit satis. Altera lucem</div><div class="l">cum croceis invecta rotis Aurora reducet,</div><div class="l">propositum repetemus opus; nunc Phoebus utraque</div><div class="l">distat idem terra finditque vaporibus arva.</div><div class="l">Sistite opus praesens nodosaque tollite lina.”</div><div class="l">Iussa viri faciunt intermittuntque laborem.</div><span class="">para </span><div class="l">Vallis erat piceis et acuta densa cupressu,</div><div class="l">nomine Gargaphie, succinctae sacra Dianae.</div><div class="l">Cuius in extremo est antrum nemorale recessu,</div><div class="l">arte laboratum nulla: simulaverat artem</div><div class="l">ingenio natura suo; nam pumice vivo</div><div class="l">et levibus tofis nativum duxerat arcum.</div><div class="l">Fons sonat a dextra, tenui perlucidus unda,</div><div class="l">margine gramineo patulos succinctus hiatus.</div><span class="">para </span><div class="l">Hic dea silvarum venatu fessa solebat</div><div class="l">virgineos artus liquido perfundere rore.</div><div class="l">Quo postquam subiit, nympharum tradidit uni</div><div class="l">armigerae iaculum pharetramque arcusque retentos;</div><div class="l">altera depositae subiecit bracchia pallae,</div><div class="l">vincla duae pedibus demunt; nam doctior illis</div><div class="l">Ismenis Crocale sparsos per colla capillos</div><div class="l">conligit in nodum, quamvis erat ipsa solutis.</div><div class="l">Excipiunt laticem Nepheleque Hyaleque Rhanisque</div><div class="l">et Psecas et Phiale funduntque capacibus urnis.</div><span class="">para </span><div class="l">Dumque ibi perluitur solita Titania lympha,</div><div class="l">ecce nepos Cadmi dilata parte laborum</div><div class="l">per nemus ignotum non certis passibus errans</div><div class="l">pervenit in lucum: sic illum fata ferebant.</div><div class="l">Qui simul intravit rorantia fontibus antra,</div><div class="l">sicut erant, viso nudae sua pectora nymphae</div><div class="l">percussere viro, subitisque ululatibus omne</div><div class="l">implevere nemus circumfusaeque Dianam</div><div class="l">corporibus texere suis; tamen altior illis</div><div class="l">ipsa dea est colloque tenus supereminet omnes.</div><div class="l">Qui color infectis adversi solis ab ictu</div><div class="l">nubibus esse solet aut purpureae aurorae,</div><div class="l">is fuit in vultu visae sine veste Dianae.</div><span class="">para </span><div class="l">Quae quamquam comitum turba est stipata suarum,</div><div class="l">in latus obliquum tamen adstitit oraque retro</div><div class="l">flexit, et ut vellet promptas habuisse sagittas,</div><div class="l">quas habuit sic hausit aquas vultumque virilem</div><div class="l">perfudit, spargensque comas ultricibus undis</div><div class="l">addidit haec cladis praenuntia verba futurae:</div><div class="l">“Nunc tibi me posito visam velamine narres,</div><div class="l">si poteris narrare, licet.” Nec plura minata</div><div class="l">dat sparso capiti vivacis cornua cervi,</div><div class="l">dat spatium collo summasque cacuminat aures,</div><div class="l">cum pedibusque manus, cum longis bracchia mutat</div><div class="l">cruribus et velat maculoso vellere corpus.</div><div class="l">Additus et pavor est. Fugit Autonoeius heros</div><div class="l">et se tam celerem cursu miratur in ipso.</div><div class="l">Ut vero vultus et cornua vidit in unda,</div><div class="l">“me miserum!” dicturus erat: vox nulla secuta est.</div><div class="l">Ingemuit: vox illa fuit, lacrimaeque per ora</div><div class="l">non sua fluxerunt; mens tantum pristina mansit.</div><div class="l">Quid faciat? repetatne domum et regalia tecta</div><div class="l">an lateat silvis? pudor hoc, timor impedit illud.</div><span class="">para </span><div class="l">Dum dubitat, videre canes. Primumque Melampus</div><div class="l">Ichnobatesque sagax latratu signa dedere,</div><div class="l">Gnosius Ichnobates, Spartana gente Melampus.</div><div class="l">Inde ruunt alii rapida velocius aura,</div><div class="l">Pamphagus et Dorceus et Oribasus, Arcades omnes,</div><div class="l">Nebrophonusque valens et trux cum Laelape Theron</div><div class="l">et pedibus Pterelas et naribus utilis Agre,</div><div class="l">Hylaeusque ferox, nuper percussus ab apro,</div><div class="l">deque lupo concepta Nape, pecudesque secuta</div><div class="l">Poemenis et natis comitata Harpyia duobus,</div><div class="l">et substricta gerens Sicyonius ilia Ladon,</div><div class="l">et Dromas et Canache Sticteque et Tigris et Alce</div><div class="l">et niveis Leucon et villis Asbolus atris</div><div class="l">praevalidusque Lacon et cursu fortis Aello</div><div class="l">et Thous et Cyprio velox cum fratre Lycisce,</div><div class="l">et nigram medio frontem distinctus ab albo</div><div class="l">Harpalos, et Melaneus hirsutaque corpore Lachne,</div><div class="l">et patre Dictaeo, sed matre Laconide nati</div><div class="l">Labros et Argiodus, et acutae vocis Hylactor,</div><div class="l">quosque referre mora est. Ea turba cupidine praedae</div><div class="l">per rupes scopulosque adituque carentia saxa,</div><div class="l">quaque est difficilis quaque est via nulla, sequuntur.</div><span class="">para </span><div class="l">Ille fugit per quae fuerat loca saepe secutus,</div><div class="l">heu famulos fugit ipse suos. Clamare libebat</div><div class="l">“Actaeon ego sum, dominum cognoscite vestrum!”</div><div class="l">Verba animo desunt: resonat latratibus aether.</div><div class="l">Prima Melanchaetes in tergo vulnera fecit,</div><div class="l">proxima Therodamas, Oresitrophus haesit in armo:</div><div class="l">tardius exierant, sed per compendia montis</div><div class="l">anticipata via est. Dominum retinentibus illis,</div><div class="l">cetera turba coit confertque in corpore dentes.</div><div class="l">Iam loca vulneribus desunt. Gemit ille sonumque,</div><div class="l">etsi non hominis, quem non tamen edere possit</div><div class="l">cervus habet, maestisque replet iuga nota querellis.</div><div class="l">Et genibus pronis supplex similisque roganti</div><div class="l">circumfert tacitos tamquam sua bracchia vultus.</div><span class="">para </span><div class="l">At comites rapidum solitis hortatibus agmen</div><div class="l">ignari instigant oculisque Actaeona quaerunt</div><div class="l">et velut absentem certatim Actaeona clamant</div><div class="l">(ad nomen caput ille refert), et abesse queruntur</div><div class="l">nec capere oblatae segnem spectacula praedae.</div><div class="l">Vellet abesse quidem, sed adest; velletque videre,</div><div class="l">non etiam sentire canum fera facta suorum.</div><div class="l">Undique circumstant mersisque in corpore rostris</div><div class="l">dilacerant falsi dominum sub imagine cervi.</div><div class="note" id="Note2"><span class="noteLabel">Note: </span><div class="l"><span class="strikethrough">nec nisi finita per plurima vulnera vita</span></div> <div class="l"><span class="strikethrough">ira pharetratae fertur satiata Dianae.</span></div></div><span class="">card 253</span><span class="">tale Semele.</span><span class="">para </span><div class="l">Rumor in ambiguo est: aliis violentior aequo</div><div class="l">visa dea est, alii laudant dignamque severa</div><div class="l">virginitate vocant; pars invenit utraque causas.</div><div class="l">Sola Iovis coniunx non tam culpetne probetne</div><div class="l">eloquitur, quam clade domus ab Agenore ductae</div><div class="l">gaudet et a Tyria conlectum paelice transfert</div><div class="l">in generis socios odium. Subit ecce priori</div><div class="l">causa recens, gravidamque dolet de semine magni</div><div class="l">esse Iovis Semelen. Dum linguam ad iurgia solvit,</div><div class="l">“profeci quid enim totiens per iurgia?” dixit:</div><div class="l">“ipsa petenda mihi est, ipsam, si maxima Iuno</div><div class="l">rite vocor, perdam, si me gemmantia dextra</div><div class="l">sceptra tenere decet, si sum regina Iovisque</div><div class="l">et soror et coniunx, certe soror. At, puto, furto est</div><div class="l">contenta, et thalami brevis est iniuria nostri:</div><div class="l">concipit, id deerat! manifestaque crimina pleno</div><div class="l">fert utero, et mater, quod vix mihi contigit uno</div><div class="l">de Iove vult fieri: tanta est fiducia formae.</div><div class="l">Fallat eam faxo; nec sum Saturnia, si non</div><div class="l">ab Iove mersa suo Stygias penetrabit in undas.”</div><span class="">para </span><div class="l">Surgit ab his solio fulvaque recondita nube</div><div class="l">limen adit Semeles. Nec nubes ante removit,</div><div class="l">quam simulavit anum posuitque ad tempora canos</div><div class="l">sulcavitque cutem rugis et curva trementi</div><div class="l">membra tulit passu; vocem quoque fecit anilem,</div><div class="l">ipsaque erat Beroe, Semeles Epidauria nutrix.</div><div class="l">Ergo ubi captato sermone diuque loquendo</div><div class="l">ad nomen venere Iovis, suspirat et “opto,</div><div class="l">Iuppiter ut sit” ait: “metuo tamen omnia: multi</div><div class="l">nomine divorum thalamos iniere pudicos.</div><div class="l">Nec tamen esse Iovem satis est: det pignus amoris,</div><div class="l">si modo verus is est, quantusque et qualis ab alta</div><div class="l">Iunone excipitur, tantus talisque, rogato,</div><div class="l">det tibi complexus suaque ante insignia sumat.”</div><span class="">para </span><div class="l">Talibus ignaram Iuno Cadmeida dictis</div><div class="l">formarat. Rogat illa Iovem sine nomine munus.</div><div class="l">Cui deus “elige” ait: “nullam patiere repulsam.</div><div class="l">Quoque magis credas, Stygii quoque conscia sunto</div><div class="l">numina torrentis: timor et deus ille deorum est“.</div><div class="l">Laeta malo nimiumque potens perituraque amantis</div><div class="l">obsequio Semele “qualem Saturnia” dixit</div><div class="l">“te solet amplecti, Veneris cum foedus initis,</div><div class="l">da mihi te talem.” Voluit deus ora loquentis</div><div class="l">opprimere: exierat iam vox properata sub auras.</div><div class="l">Ingemuit; neque enim non haec optasse, neque ille</div><div class="l">non iurasse potest. Ergo maestissimus altum</div><div class="l">aethera conscendit vultuque sequentia traxit</div><div class="l">nubila, quis nimbos inmixtaque fulgura ventis</div><div class="l">addidit et tonitrus et inevitabile fulmen.</div><div class="l">Qua tamen usque potest, vires sibi demere temptat;</div><div class="l">nec, quo centimanum deiecerat igne Typhoea,</div><div class="l">nunc armatur eo: nimium feritatis in illo est.</div><div class="l">Est aliud levius fulmen, cui dextra Cyclopum</div><div class="l">saevitiae flammaeque minus, minus addidit irae;</div><div class="l">tela secunda vocant superi. Capit illa, domumque</div><div class="l">intrat Agenoream. Corpus mortale tumultus</div><div class="l">non tulit aetherios donisque iugalibus arsit.</div><div class="l">Imperfectus adhuc infans genetricis ab alvo</div><div class="l">eripitur, patrioque tener (si credere dignum est)</div><div class="l">insuitur femori maternaque tempora complet.</div><span class="">para </span><div class="l">Furtim illum primis Ino matertera cuuis</div><div class="l">educat: inde datum nymphae Nyseides antris</div><div class="l">occuluere suis lactisque alimenta dedere.</div><span class="">card 316</span><span class="">tale Tiresias.</span><span class="">para </span><div class="l">Dumque ea per terras fatali lege geruntur</div><div class="l">tutaque bis geniti sunt incunabula Bacchi,</div><div class="l">forte Iovem memorant, diffusum nectare, curas</div><div class="l">seposuisse graves vacuumque agitasse remissos</div><div class="l">cum Iunone iocos et “maior vestra profecto est,</div><div class="l">quam quae contingit maribus” dixisse “voluptas.”</div><span class="">para </span><div class="l">Illa negat. Placuit quae sit sententia docti</div><div class="l">quaerere Tiresiae: venus huic erat utraque nota.</div><div class="l">Nam duo magnorum viridi coeuntia silva</div><div class="l">corpora serpentum baculi violaverat ictu;</div><div class="l">deque viro factus (mirabile) femina septem</div><div class="l">egerat autumnos. Octavo rursus eosdem</div><div class="l">vidit, et “est vestrae si tanta potentia plagae”</div><div class="l">dixit “ut auctoris sortem in contraria mutet,</div><div class="l">nunc quoque vos feriam.” Percussis anguibus isdem</div><div class="l">forma prior rediit genetivaque venit imago.</div><span class="">para </span><div class="l">Arbiter hic igitur sumptus de lite iocosa</div><div class="l">dicta Iovis firmat. Gravius Saturnia iusto</div><div class="l">nec pro materia fertur doluisse, suique</div><div class="l">iudicis aeterna damnavit lumina nocte.</div><div class="l">At pater omnipotens (neque enim licet inrita cuiquam</div><div class="l">facta dei fecisse deo) pro lumine adempto</div><div class="l">scire futura dedit, poenamque levavit honore.</div><span class="">card 339</span><span class="">tale Narcissus. Echo.</span><span class="">para </span><div class="l">Ille per Aonias fama celeberrimus urbes</div><div class="l">inreprehensa dabat populo responsa petenti.</div><div class="l">Prima fide vocisque ratae temptamina sumpsit</div><div class="l">caerula Liriope. Quam quondam flumine curvo</div><div class="l">implicuit clausaeque suis Cephisus in undis</div><div class="l">vim tulit. Enixa est utero pulcherrima pleno</div><div class="l">infantem, nymphis iam tunc qui posset amari,</div><div class="l">Narcissumque vocat. De quo consultus, an esset</div><div class="l">tempora maturae visurus longa senectae,</div><div class="l">fatidicus vates “si se non noverit” inquit.</div><div class="l">Vana diu visa est vox auguris: exitus illam</div><div class="l">resque probat letique genus novitasque furoris.</div><div class="l">Namque ter ad quinos unum Cephisius annum</div><div class="l">addiderat poteratque puer iuvenisque videri:</div><div class="l">multi illum iuvenes, multae cupiere puellae.</div><div class="l">Sed fuit in tenera tam dura superbia forma:</div><div class="l">nulli illum iuvenes, nullae tetigere puellae.</div><div class="l">Adspicit hunc trepidos agitantem in retia cervos</div><div class="l">vocalis nymphe, quae nec reticere loquenti,</div><div class="l">nec prior ipsa loqui didicit, resonabilis Echo.</div><span class="">para </span><div class="l">Corpus adhuc Echo, non vox erat; et tamen usum</div><div class="l">garrula non alium, quam nunc habet, oris habebat,</div><div class="l">reddere de multis ut verba novissima posset.</div><div class="l">Fecerat hoc Iuno, quia, cum deprendere posset</div><div class="l">cum Iove saepe suo nymphas in monte iacentes,</div><div class="l">illa deam longo prudens sermone tenebat,</div><div class="l">dum fugerent nymphae. Postquam Saturnia sensit</div><div class="l">“huius” ait “linguae, qua sum delusa, potestas</div><div class="l">parva tibi dabitur vocisque brevissimus usus”:</div><div class="l">reque minas firmat. Tamen haec in fine loquendi</div><div class="l">ingeminat voces auditaque verba reportat.</div><span class="">para </span><div class="l">Ergo ubi Narcissum per devia rura vagantem</div><div class="l">vidit et incaluit, sequitur vestigia furtim,</div><div class="l">quoque magis sequitur, flamma propiore calescit,</div><div class="l">non aliter, quam cum summis circumlita taedis</div><div class="l">admotas rapiunt vivacia sulphura flammas.</div><div class="l">O quotiens voluit blandis accedere dictis</div><div class="l">et molles adhibere preces: natura repugnat</div><div class="l">nec sinit incipiat. Sed, quod sinit, illa parata est</div><div class="l">exspectare sonos, ad quos sua verba remittat.</div><div class="l">Forte puer comitum seductus ab agmine fido,</div><div class="l">dixerat “ecquis adest?” et “adest!” responderat Echo.</div><div class="l">Hic stupet, utque aciem partes dimittit in omnes,</div><div class="l">voce “veni!” magna clamat: vocat illa vocantem.</div><div class="l">Respicit et rursus nullo veniente “quid” inquit</div><div class="l">“me fugis?” et totidem, quot dixit, verba recepit.</div><div class="l">Perstat et, alternae deceptus imagine vocis,</div><div class="l">“huc coeamus!” ait: nullique libentius umquam</div><div class="l">responsura sono “coeamus” rettulit Echo,</div><div class="l">et verbis favet ipsa suis egressaque silva</div><div class="l">ibat, ut iniceret sperato bracchia collo.</div><div class="l">Ille fugit fugiensque “manus complexibus aufer:</div><div class="l">ante” ait “emoriar, quam sit tibi copia nostri.”</div><div class="l">Rettulit illa nihil nisi “sit tibi copia nostri.”</div><div class="l">Spreta latet silvis pudibundaque frondibus ora</div><div class="l">protegit et solis ex illo vivit in antris.</div><div class="l">Sed tamen haeret amor crescitque dolore repulsae.</div><div class="l">Extenuant vigiles corpus miserabile curae,</div><div class="l">adducitque cutem macies et in aera sucus</div><div class="l">corporis omnis abit. Vox tantum atque ossa supersunt:</div><div class="l">vox manet; ossa ferunt lapidis traxisse figuram.</div><div class="note" id="Note3"><span class="noteLabel">Note: </span><div class="l"><span class="strikethrough">inde latet silvis nulloque in monte videtur;</span></div> <div class="l"><span class="strikethrough">omnibus auditur: sonus est, qui vivit in illa.</span></div></div><span class="">para </span><div class="l">Sic hanc, sic alias undis aut montibus ortas</div><div class="l">luserat hic nymphas, sic coetus ante viriles.</div><div class="l">Inde manus aliquis despectus ad aethera tollens</div><div class="l">“sic amet ipse licet sic non potiatur amato!”</div><div class="l">dixerat. Adsensit precibus Rhamnusia iustis.</div><span class="">tale NARCISSUS</span><span class="">para </span><div class="l">Fons erat inlimis, nitidis argenteus undis,</div><div class="l">quem neque pastores neque pastae monte capellae</div><div class="l">contigerant aliudve pecus, quem nulla volucris</div><div class="l">nec fera turbarat nec lapsus ab arbore ramus.</div><div class="l">Gramen erat circa, quod proximus umor alebat,</div><div class="l">silvaque sole locum passura tepescere nullo.</div><div class="l">Hic puer, et studio venandi lassus et aestu,</div><div class="l">procubuit faciemque loci fontemque secutus.</div><div class="note" id="Note4"><span class="noteLabel">Note: </span><div class="l"><span class="strikethrough">dumque sitim sedare cupit, sitis altera crevit.</span></div></div><div class="l">Dumque bibit, visae correptus imagine formae</div><div class="note" id="Note5"><span class="noteLabel">Note: </span><div class="l"><span class="strikethrough">spem sine corpore amat: corpus putat esse, quod unda est</span></div></div><div class="l">adstupet ipse sibi, vultuque inmotus eodem</div><div class="l">haeret, ut e Pario formatum marmore signum.</div><div class="l">Spectat humi positus geminum, sua lumina, sidus</div><div class="l">et dignos Baccho, dignos et Apolline crines</div><div class="l">impubesque genas et eburnea colla decusque</div><div class="l">oris et in niveo mixtum candore ruborem,</div><div class="l">cunctaque miratur, quibus est mirabilis ipse.</div><div class="l">Se cupit imprudens et qui probat, ipse probatur,</div><div class="l">dumque petit, petitur, pariterque accendit et ardet.</div><div class="l">Inrita fallaci quotiens dedit oscula fonti!</div><div class="l">In mediis quotiens visum captantia collum</div><div class="l">bracchia mersit aquis, nec se deprendit in illis!</div><div class="l">Quid videat, nescit: sed quod videt, uritur illo,</div><div class="l">atque oculos idem, qui decipit, incitat error.</div><div class="l">Credule, quid frusta simulacra fugacia captas?</div><div class="l">quod petis, est nusquam; quod amas, avertere, perdes.</div><div class="l">Ista repercussae, quam cernis, imaginis umbra est:</div><div class="l">nil habet ista sui; tecum venitque manetque,</div><div class="l">tecum discedet, si tu discedere possis.</div><span class="">card 437</span><span class="">para </span><div class="l">Non illum Cereris, non illum cura quietis</div><div class="l">abstrahere inde potest, sed opaca fusus in herba</div><div class="l">spectat inexpleto mendacem lumine formam,</div><div class="l">perque oculos perit ipse suos; paulumque levatus</div><div class="l">ad circumstantes tendens sua bracchia silvas</div><div class="l">“ecquis, io silvae, crudelius” inquit “amavit?</div><div class="l">Scitis enim, et multis latebra opportuna fuistis.</div><div class="l">Ecquem, cum vestrae tot agantur saecula vitae,</div><div class="l">qui sic tabuerit, longo meministis in aevo?</div><div class="l">Et placet et video; sed quod videoque placetque,</div><div class="l">non tamen invenio: tantus tenet error amantem.</div><div class="l">Quoque magis doleam, nec nos mare separat ingens,</div><div class="l">nec via nec montes nec clausis moenia portis:</div><div class="l">exigua prohibemur aqua. Cupit ipse teneri:</div><div class="l">nam quotiens liquidis porreximus oscula lymphis,</div><div class="l">hic totiens ad me resupino nititur ore.</div><div class="l">Posse putes tangi: minimum est, quod amantibus obstat.</div><div class="l">Quisquis es, huc exi! quid me, puer unice, fallis,</div><div class="l">quove petitus abis? certe nec forma nec aetas</div><div class="l">est mea quam fugias, et amarunt me quoque nymphae.</div><div class="l">Spem mihi nescio quam vultu promittis amico,</div><div class="l">cumque ego porrexi tibi bracchia, porrigis ultro:</div><div class="l">cum risi, adrides; lacrimas quoque saepe notavi</div><div class="l">me lacrimante tuas, nutu quoque signa remittis,</div><div class="l">et quantum motu formosi suspicor oris,</div><div class="l">verba refers aures non pervenientia nostras.</div><div class="l">Iste ego sum: sensi, nec me mea fallit imago.</div><div class="l">Uror amore mei, flammas moveoque feroque.</div><div class="l">Quid faciam? roger, anne rogem? quid deinde rogabo?</div><div class="l">quod cupio mecum est: inopem me copia fecit.</div><div class="l">O utinam a nostro secedere corpore possem!</div><div class="l">Votum in amante novum: vellem quod amamus abesset! —</div><div class="l">Iamque dolor vires adimit, nec tempora vitae</div><div class="l">longa meae superant, primoque exstinguor in aevo.</div><div class="l">Nec mihi mors gravis est posituro morte dolores:</div><div class="l">hic, qui diligitur, vellem diuturnior esset.</div><div class="l">Nunc duo concordes anima moriemur in una.”</div><span class="">para </span><div class="l">Dixit et ad faciem rediit male sanus eandem</div><div class="l">et lacrimis turbavit aquas, obscuraque moto</div><div class="l">reddita forma lacu est. Quam cum vidisset abire,</div><div class="l">“quo refugis? remane, nec me, crudelis, amantem</div><div class="l">desere!” clamavit: “liceat, quod tangere non est,</div><div class="l">adspicere et misero praebere alimenta furori.”</div><div class="l">Dumque dolet, summa vestem deduxit ab ora</div><div class="l">nudaque marmoreis percussit pectora palmis.</div><div class="l">Pectora traxerunt tenuem percussa ruborem,</div><div class="l">non aliter quam poma solent, quae candida parte,</div><div class="l">parte rubent, aut ut variis solet uva racemis</div><div class="l">ducere purpureum nondum matura colorem.</div><div class="l">Quae simul adspexit liquefacta rursus in unda,</div><div class="l">non tulit ulterius, sed ut intabescere flavae</div><div class="l">igne levi cerae matutinaeque pruinae</div><div class="l">sole tepente solent, sic attenuatus amore</div><div class="l">liquitur et tecto paulatim carpitur igni.</div><div class="l">Et neque iam color est mixto candore rubori,</div><div class="l">nec vigor et vires et quae modo visa placebant,</div><div class="l">nec corpus remanet, quondam quod amaverat Echo.</div><span class="">para </span><div class="l">Quae tamen ut vidit, quamvis irata memorque,</div><div class="l">indoluit, quotiensque puer miserabilis “eheu”</div><div class="l">dixerat, haec resonis iterabat vocibus “eheu”;</div><div class="l">cumque suos manibus percusserat ille lacertos,</div><div class="l">haec quoque reddebat sonitum plangoris eundem.</div><div class="l">Ultima vox solitam fuit haec spectantis in undam,</div><div class="l">“heu frustra dilecte puer!” totidemque remisit</div><div class="l">verba locns, dictoque vale “vale!” inquit et Echo.</div><div class="l">Ille caput viridi fessum submisit in herba;</div><div class="l">lumina mors clausit domini mirantia formam.</div><span class="">para </span><div class="l">Tunc quoque se, postquam est inferna sede receptus,</div><div class="l">in Stygia spectabat aqua. Planxere sorores</div><div class="l">naides et sectos fratri posuere capillos,</div><div class="l">planxerunt dryades: plangentibus adsonat Echo.</div><div class="l">Iamque rogum quassasque faces feretrumque parabant:</div><div class="l">nusquam corpus erat; croceum pro corpore florem</div><div class="l">inveniunt, foliis medium cingentibus albis.</div><span class="">card 511</span><span class="">tale Pentheus.</span><span class="">para </span><div class="l">Cognita res meritam vati per Achaidas urbes</div><div class="l">attulerat famam, nomenque erat auguris ingens.</div><div class="l">Spernit Echionides tamen hunc ex omnibus unus,</div><div class="l">contemptor superum, Pentheus, praesagaque ridet</div><div class="l">verba senis tenebrasque et cladem lucis ademptae</div><div class="l">obicit. Ille movens albentia tempora canis</div><div class="l">“quam felix esses, si tu quoque luminis huius</div><div class="l">orbus” ait “fieres, ne Bacchica sacra videres!</div><div class="l">Namque dies aderit, quam non procul auguror esse,</div><div class="l">qua novus huc veniat, proles Semeleia, Liber;</div><div class="l">quem nisi templorum fueris dignatus honore,</div><div class="l">mille lacer spargere locis et sanguine silvas</div><div class="l">foedabis matremque tuam matrisque sorores.</div><div class="l">Evenient; neque enim dignabere numen honore,</div><div class="l">meque sub his tenebris nimium vidisse quereris.”</div><div class="l">Talia dicentem proturbat Echione natus.</div><span class="">para </span><div class="l">Dicta fides sequitur, responsaque vatis aguntur:</div><div class="l">Liber adest, festisque fremunt ululatibus agri;</div><div class="l">turba ruit, mixtaeque viris matresque nurusque</div><div class="l">vulgusque proceresque ignota ad sacra feruntur.</div><span class="">para </span><div class="l">“Quis furor, anguigenae, proles Mavortia, vestras</div><div class="l">attonuit mentes?” Pentheus ait: “aerane tantum</div><div class="l">aere repulsa valent et adunco tibia cornu</div><div class="l">et magicae fraudes, ut, quos non bellicus ensis,</div><div class="l">non tuba terruerit, non strictis agmina telis,</div><div class="l">femineae voces et mota insania vino</div><div class="l">obscenique greges et inania tympana vincant?</div><div class="l">Vosne, senes, mirer, qui longa per aequora vecti</div><div class="l">hac Tyron, hac profugos posuistis sede penates,</div><div class="l">nunc sinitis sine Marte capi? vosne, acrior aetas,</div><div class="l">o iuvenes, propiorque meae, quos arma tenere,</div><div class="l">non thyrsos, galeaque tegi, non fronde, decebat?</div><div class="l">Este, precor, memores, qua sitis stirpe creati,</div><div class="l">illiusque animos, qui multos perdidit unus,</div><div class="l">sumite serpentis! Pro fontibus ille lacuque</div><div class="l">interiit: at vos pro fama vincite vestra!</div><div class="l">Ille dedit leto fortes, vos pellite molles</div><div class="l">et patrium retinete decus. Si fata vetabant</div><div class="l">stare diu Thebas, utinam tormenta virique</div><div class="l">moenia diruerent, ferrumque ignisque sonarent!</div><div class="l">Essemus miseri sine crimine, sorsque querenda,</div><div class="l">non celanda foret, lacrimaeque pudore carerent.</div><div class="l">At nunc a puero Thebae capientur inermi,</div><div class="l">quem neque bella iuvant nec tela nec usus equorum,</div><div class="l">sed madidi murra crines mollesque coronae</div><div class="l">purpuraque et pictis intextum vestibus aurum.</div><div class="l">Quem quidem ego actutum (modo vos absistite) cogam</div><div class="l">adsumptumque patrem commentaque sacra fateri.</div><div class="l">An satis Acrisio est animi contemnere vanum</div><div class="l">numen et Argolicas venienti claudere portas,</div><div class="l">Penthea terrebit cum totis advena Thebis?</div><div class="l">Ite citi” (famulis hoc imperat), “ite ducemque</div><div class="l">attrahite huc vinctum! iussis mora segnis abesto.”</div><span class="">para </span><div class="l">Hunc avus, hunc Athamas, hunc cetera turba suorum</div><div class="l">corripiunt dictis frustraque inhibere laborant.</div><div class="l">Acrior admonitu est, inritaturque retenta</div><div class="l">et crescit rabies, remoraminaque ipsa nocebant.</div><div class="l">Sic ego torrentem, qua nil obstabat eunti,</div><div class="l">lenius et modico strepitu decurrere vidi:</div><div class="l">at quacumque trabes obstructaque saxa tenebant,</div><div class="l">spumeus et fervens et ab obice saevior ibat.</div><div class="l">Ecce cruentati redeunt et, Bacchus ubi esset,</div><div class="l">quaerenti domino Bacchum vidisse negarunt;</div><div class="l">“hunc” dixere “tamen comitem famulumque sacrorum</div><div class="l">cepimus”; et tradunt manibus post terga ligatis</div><div class="l">sacra dei quondam Tyrrhena gente secutum.</div><span class="">para </span><div class="l">Adspicit hunc Pentheus oculis, quos ira tremendos</div><div class="l">fecerat, et quamquam poenae vix tempora differt,</div><div class="l">“o periture tuaque aliis documenta dature</div><div class="l">morte” ait, “ede tuum nomen nomenque parentum</div><div class="l">et patriam, morisque novi cur sacra frequentes.”</div><span class="">card 582</span><div class="l">Ille metu vacuus “nomen mihi” dixit “Acoetes,</div><div class="l">patria Maeonia est, humili de plebe parentes.</div><div class="l">Non mihi quae duri colerent pater arva iuvenci,</div><div class="l">lanigerosve greges, non ulla armenta reliquit;</div><div class="l">pauper et ipse fuit, linoque solebat et hamis</div><div class="l">decipere et calamo salientes ducere pisces.</div><div class="l">Ars illi sua census erat. Cum traderet artem,</div><div class="l">“accipe quas habeo, studii successor et heres,”</div><div class="l">dixit “opes.” Moriensque mihi nil ille reliquit</div><div class="l">praeter aquas: unum hoc possum appellare paternum.</div><div class="l">Mox ego, ne scopulis haererem semper in isdem,</div><div class="l">addidici regimen dextra moderante carinae</div><div class="l">flectere et Oleniae sidus pluviale capellae</div><div class="l">Taygetenque hyadasque oculis arctonque notavi</div><div class="l">ventorumque domos et portus puppibus aptos.</div><div class="l">Forte petens Delum Chiae telluris ad oras</div><div class="l">applicor et dextris adducor litora remis,</div><div class="l">doque leves saltus udaeque inmittor harenae.</div><div class="l">Nox ubi consumpta est (aurora rubescere prima</div><div class="l">coeperat), exsurgo, laticesque inferre recentes</div><div class="l">admoneo monstroque viam, quae ducat ad undas.</div><div class="l">Ipse, quid aura mihi tumulo promittat ab alto</div><div class="l">prospicio comitesque voco repetoque carinam.</div><div class="l">“Adsumus en!” inquit sociorum primus Opheltes,</div><div class="l">utque putat, praedam deserto nactus in agro,</div><div class="l">virginea puerum ducit per litora forma.</div><div class="l">Ille mero somnoque gravis titubare videtur</div><div class="l">vixque sequi. Specto cultum faciemque gradumque:</div><div class="l">nil ibi quod credi posset mortale videbam.</div><div class="l">Et sensi et dixi sociis: “Quod numen in isto</div><div class="l">corpore sit, dubito; sed corpore numen in isto est.</div><div class="l">Quisquis es, o faveas nostrisque laboribus adsis.</div><div class="l">His quoque des veniam.” — “Pro nobis mitte precari”</div><div class="l">Dictys ait, quo non alius conscendere summas</div><div class="l">ocior antemnas prensoque rudente relabi.</div><div class="l">Hoc Libys, hoc flavus, prorae tutela, Melanthus,</div><div class="l">hoc probat Alcimedon, et qui requiemque modumque</div><div class="l">voce dabat remis, animorum hortator Epopeus,</div><div class="l">hoc omnes alii: praedae tam caeca cupido est.</div><div class="l">“Non tamen hanc sacro violari pondere pinum</div><div class="l">perpetiar” dixi: “pars hic mihi maxima iuris”;</div><div class="l">inque aditu obsisto. Furit audacissimus omni</div><div class="l">de numero Lycabas, qui Tusca pulsus ab urbe</div><div class="l">exsilium dira poenam pro caede luebat.</div><div class="l">Is mihi, dum resto, iuvenali guttura pugno</div><div class="l">rupit et excussum misisset in aequora, si non</div><div class="l">haesissem, quamvis amens, in fune retentus.</div><div class="l">Impia turba probat factum. Tum denique Bacchus</div><div class="l">(Bacchus enim fuerat), veluti clamore solutus</div><div class="l">sit sopor aque mero redeant in pectora sensus,</div><div class="l">“quid facitis? quis clamor?” ait “qua, dicite, nautae,</div><div class="l">huc ope perveni? quo me deferre paratis?”</div><div class="l">“Pone metum”, Proreus “et quos contingere portus</div><div class="l">ede velis” dixit: “terra sistere petita.” —</div><div class="l">“Naxon” ait Liber “cursus advertite vestros.</div><div class="l">Illa mihi domus est, vobis erit hospita tellus.”</div><div class="l">Per mare fallaces perque omnia numina iurant</div><div class="l">sic fore, meque iubent pictae dare vela carinae.</div><div class="l">Dextera Naxos erat. Dextra mihi lintea danti</div><div class="l">“quid facis, o demens? quis te furor—?” inquit Opheltes.</div><div class="l">Pro se quisque timet: “laevam pete” maxima nutu</div><div class="l">pars mihi significat, pars quid velit aure susurrat.</div><div class="l">Obstipui “capiat” que “aliquis moderamina” dixi</div><div class="l">meque ministerio scelerisque artisque removi.</div><div class="l">Increpor a cunctis, totumque inmurmurat agmen.</div><div class="l">E quibus Aethalion “te scilicet omnis in uno</div><div class="l">nostra salus posita est” ait, et subit ipse meumque</div><div class="l">explet opus, Naxoque petit diversa relicta.</div><div class="l">Tum deus inludens, tamquam modo denique fraudem</div><div class="l">senserit, e puppi pontum prospectat adunca</div><div class="l">et flenti similis “non haec mihi litora, nautae,</div><div class="l">promisistis” ait, “non haec mihi terra rogata est.</div><div class="l">Quo merui poenam facto? quae gloria vestra est,</div><div class="l">si puerum iuvenes, si multi fallitis unum?”</div><div class="l">Iamdudum flebam: lacrimas manus impia nostras</div><div class="l">ridet et impellit properantibus aequora remis.</div><div class="l">Per tibi nunc ipsum (nec enim praesentior illo</div><div class="l">est deus) adiuro, tam me tibi vera referre,</div><div class="l">quam veri maiora fide: stetit aequore puppis</div><div class="l">haud aliter quam si siccum navale teneret.</div><div class="l">Illi admirantes remorum in verbere perstant</div><div class="l">velaque deducunt geminaque ope currere temptant.</div><div class="l">Impediunt hederae remos nexuque recurvo</div><div class="l">serpunt et gravidis distinguunt vela corymbis.</div><div class="l">Ipse racemiferis frontem circumdatus uvis</div><div class="l">pampineis agitat velatam frondibus hastam.</div><div class="l">Quem circa tigres simulacraque inania lyncum</div><div class="l">pictarumque iacent fera corpora pantherarum.</div><div class="l">Exsiluere viri, sive hoc insania fecit,</div><div class="l">sive timor, primusque Medon nigrescere coepit</div><div class="l">corpore et expresso spinae curvamine flecti.</div><div class="l">Incipit huic Lycabas: “In quae miracula” dixit</div><div class="l">“verteris?” et lati rictus et panda loquenti</div><div class="l">naris erat, squamamque cutis durata trahebat.</div><div class="l">At Libys obstantes dum vult obvertere remos,</div><div class="l">in spatium resilire manus breve vidit et illas</div><div class="l">iam non esse manus, iam pinnas posse vocari.</div><div class="l">Alter, ad intortos cupiens dare bracchia funes,</div><div class="l">bracchia non habuit, truncoque repandus in undas</div><div class="l">corpore desiluit: falcata novissima cauda est,</div><div class="l">qualia dimidiae sinuantur cornua lunae.</div><div class="l">Undique dant saltus multaque adspergine rorant</div><div class="l">emerguntque iterum redeuntque sub aequora rursus</div><div class="l">inque chori ludunt speciem lascivaque iactant</div><div class="l">corpora et acceptum patulis mare naribus efflant.</div><div class="l">De modo viginti (tot enim ratis illa ferebat)</div><div class="l">restabam solus. Pavidum gelidumque trementi</div><div class="l">corpore vixque meum firmat deus “excute” dicens</div><div class="l">“corde metum Diamque tene.” Delatus in illam</div><div class="l">accessi sacris Baccheaque sacra frequento.”</div><span class="">card 692</span><span class="">para </span><div class="l">“Praebuimus longis” Pentheus “ambagibus aures”</div><div class="l">inquit “ut ira mora vires absumere posset.</div><div class="l">Praecipitem famuli rapite hunc cruciataque diris</div><div class="l">corpora tormentis Stygiae demittite nocti.”</div><span class="">para </span><div class="l">Protinus abstractus solidis Tyrrhenus Acoetes</div><div class="l">clauditur in tectis; et dum crudelia iussae</div><div class="l">instrumenta necis ferrumque ignesque parantur,</div><div class="l">sponte sua patuisse fores lapsasque lacertis</div><div class="l">sponte sua fama est nullo solvente catenas.</div><span class="">para </span><div class="l">Perstat Echionides. Nec iam iubet ire, sed ipse</div><div class="l">vadit, ubi electus facienda ad sacra Cithaeron</div><div class="l">cantibus et clara bacchantum voce sonabat.</div><div class="l">Ut fremit acer equus, cum bellicus aere canoro</div><div class="l">signa dedit tubicen, pugnaeque adsumit amorem,</div><div class="l">Penthea sic ictus longis ululatibus aether</div><div class="l">movit, et audito clamore recanduit ira.</div><span class="">para </span><div class="l">Monte fere medio est, cingentibus ultima silvis,</div><div class="l">purus ab arboribus, spectabilis undique campus.</div><div class="l">Hic oculis illum cernentem sacra profanis</div><div class="l">prima videt, prima est insano concita cursu,</div><div class="l">prima suum misso violavit Penthea thyrso</div><div class="l">mater. “Io, geminae” clamavit “adeste sorores!</div><div class="l">ille aper, in nostris errat qui maximus agris,</div><div class="l">ille mihi feriendus aper.” Ruit omnis in unum</div><div class="l">turba furens; cunctae coeunt trepidumque sequuntur,</div><div class="l">iam trepidum, iam verba minus violenta loquentem,</div><div class="l">iam se damnantem, iam se peccasse fatentem.</div><div class="l">Saucius ille tamen “fer opem, matertera” dixit</div><div class="l">“Autonoë! moveant animos Actaeonis umbrae.”</div><div class="l">Illa, quis Actaeon, nescit dextramque precantis</div><div class="l">abstulit: Inoo lacerata est altera raptu.</div><div class="l">Non habet infelix quae matri bracchia tendat,</div><div class="l">trunca sed ostendens deiectis vulnera membris</div><div class="l">“adspice, mater!” ait. Visis ululavit Agaue</div><div class="l">collaque iactavit movitque per aera crinem</div><div class="l">avulsumque caput digitis complexa cruentis</div><div class="l">clamat “io comites, opus haec victoria nostrum est!”</div><div class="l">Non citius frondes autumni frigore tactas</div><div class="l">iamque male haerentes alta rapit arbore ventus,</div><div class="l">quam sunt membra viri manibus direpta nefandis.</div><span class="">para </span><div class="l">Talibus exemplis monitae nova sacra frequentant</div><div class="l">turaque dant sanctasque colunt Ismenides aras.</div></div><div class="textpart" id="index.xml-body.1_div.1_div.4"><h3><span class="headingNumber">1.4. </span></h3><span class="">card 1</span><span class="">tale Minyeides.</span><span class="">para </span><div class="l">At non Alcithoe Minyeias orgia censet</div><div class="l">accipienda dei, sed adhuc temeraria Bacchum</div><div class="l">progeniem negat esse Iovis, sociasque sorores</div><div class="l">inpietatis habet. Festum celebrare sacerdos</div><div class="l">inmunesque operum famulas dominasque suorum</div><div class="l">pectora pelle tegi, crinales solvere vittas,</div><div class="l">serta coma, manibus frondentes sumere thyrsos</div><div class="l">iusserat, et saevam laesi fore numinis iram</div><div class="l">vaticinatus erat. Parent matresque nurusque</div><div class="l">telasque calathosque infectaque pensa reponunt,</div><div class="l">turaque dant Bacchumque vocant Bromiumque Lyaeumque</div><div class="l">ignigenamque satumque iterum solumque bimatrem:</div><div class="l">additur his Nyseus indetonsusque Thyoneus,</div><div class="l">et cum Lenaeo genialis consitor uvae,</div><div class="l">Nycteliusque Eleleusque parens et Iacchus et Euhan,</div><div class="l">et quae praeterea per Graias plurima gentes</div><div class="l">nomina, Liber, habes. Tibi enim inconsumpta iuventa est,</div><div class="l">tu puer aeternus, tu formosissimus alto</div><div class="l">conspiceris caelo, tibi, cum sine cornibus adstas,</div><div class="l">virgineum caput est. Oriens tibi victus, adusque</div><div class="l">decolor extremo qua tingitur India Gange:</div><div class="l">Penthea tu, venerande, bipenniferumque Lycurgum</div><div class="l">sacrilegos mactas, Tyrrhenaque mittis in aequor</div><div class="l">corpora, tu biiugum pictis insignia frenis</div><div class="l">colla premis lyncum; bacchae satyrique sequuntur,</div><div class="l">quique senex ferula titubantes ebrius artus</div><div class="l">sustinet et pando non fortiter haeret asello.</div><div class="l">Quacumque ingrederis, clamor iuvenalis et una</div><div class="l">femineae voces inpulsaque tympana palmis</div><div class="l">concavaque aera sonant longoque foramine buxus.</div><div class="l">“Placatus mitisque” rogant Ismenides “adsis,”</div><div class="l">iussaque sacra colunt. Solae Minyeides intus</div><div class="l">intempestiva turbantes festa Minerva</div><div class="l">aut ducunt lanas, aut stamina pollice versant,</div><div class="l">aut haerent telae famulasque laboribus urgent.</div><span class="">para </span><div class="l">E quibus una levi deducens pollice filum</div><div class="l">“dum cessant aliae commentaque sacra frequentant,</div><div class="l">nos quoque, quas Pallas, melior dea, detinet” inquit,</div><div class="l">“utile opus manuum vario sermone levemus:</div><div class="l">perque vices aliquid, quod tempora longa videri</div><div class="l">non sinat, in medium vacuas referamus ad aures.”</div><div class="l">Dicta probant primamque iubent narrare sorores.</div><span class="">para </span><div class="l">Illa, quid e multis referat (nam plurima norat),</div><div class="l">cogitat et dubia est, de te, Babylonia, narret,</div><div class="l">Derceti, quam versa squamis velantibus artus</div><div class="l">stagna Palaestini credunt motasse figura;</div><div class="l">an magis, ut sumptis illius filia pennis</div><div class="l">extremos albis in turribus egerit annos;</div><div class="l">nais an ut cantu nimiumque potentibus herbis</div><div class="l">verterit in tacitos iuvenalia corpora pisces,</div><div class="l">donec idem passa est; an, quae poma alba ferebat,</div><div class="l">ut nunc nigra ferat contactu sanguinis arbor.</div><div class="l">Hoc placet, hanc, quoniam vulgaris fabula non est,</div><div class="l">talibus orsa modis, lana sua fila sequente:</div><span class="">card 55</span><span class="">tale Pyramus et Thisbe.</span><span class="">para </span><div class="l">“Pyramus et Thisbe, iuvenum pulcherrimus alter,</div><div class="l">altera, quas oriens habuit, praelata puellis,</div><div class="l">contiguas tenuere domos, ubi dicitur altam</div><div class="l">coctilibus muris cinxisse Semiramis urbem.</div><div class="l">Notitiam primosque gradus vicinia fecit:</div><div class="l">tempore crevit amor. Taedae quoque iure coissent:</div><div class="l">sed vetuere patres. Quod non potuere vetare,</div><div class="l">ex aequo captis ardebant mentibus ambo.</div><div class="l">Conscius omnis abest: nutu signisque loquuntur,</div><div class="l">quoque magis tegitur, tectus magis aestuat ignis.</div><div class="l">Fissus erat tenui rima, quam duxerat olim,</div><div class="l">cum fieret paries domui communis utrique.</div><div class="l">Id vitium nulli per saecula longa notatum</div><div class="l">(quid non sentit amor?) primi vidistis amantes,</div><div class="l">et vocis fecistis iter; tutaeque per illud</div><div class="l">murmure blanditiae minimo transire solebant.</div><div class="l">Saepe, ubi constiterant hinc Thisbe, Pyramus illinc,</div><div class="l">inque vices fuerat captatus anhelitus oris,</div><div class="l">“invide” dicebant “paries, quid amantibus obstas?</div><div class="l">quantum erat, ut sineres toto nos corpore iungi,</div><div class="l">aut hoc si nimium est, vel ad oscula danda pateres?</div><div class="l">Nec sumus ingrati: tibi nos debere fatemur,</div><div class="l">quod datus est verbis ad amicas transitus aures.”</div><span class="">para </span><div class="l">Talia diversa nequiquam sede locuti</div><div class="l">sub noctem dixere ”vale” partique dedere</div><div class="l">oscula quisque suae non pervenientia contra.</div><span class="">para </span><div class="l">Postera nocturnos aurora removerat ignes,</div><div class="l">solque pruinosas radiis siccaverat herbas:</div><div class="l">ad solitum coiere locum. Tum murmure parvo</div><div class="l">multa prius questi, statuunt, ut nocte silenti</div><div class="l">fallere custodes foribusque excedere temptent,</div><div class="l">cumque domo exierint, urbis quoque tecta relinquant;</div><div class="l">neve sit errandum lato spatiantibus arvo,</div><div class="l">conveniant ad busta Nini lateantque sub umbra</div><div class="l">arboris. Arbor ibi, niveis uberrima pomis</div><div class="l">ardua morus, erat, gelido contermina fonti.</div><div class="l">Pacta placent. Et lux, tarde discedere visa,</div><div class="l">praecipitatur aquis, et aquis nox exit ab isdem.</div><span class="">para </span><div class="l">Callida per tenebras versato cardine Thisbe</div><div class="l">egreditur fallitque suos, adopertaque vultum</div><div class="l">pervenit ad tumulum, dictaque sub arbore sedit.</div><div class="l">Audacem faciebat amor. Venit ecce recenti</div><div class="l">caede leaena boum spumantes oblita rictus,</div><div class="l">depositura sitim vicini fontis in unda.</div><div class="l">Quam procul ad lunae radios Babylonia Thisbe</div><div class="l">vidit et obscurum timido pede fugit in antrum,</div><div class="l">dumque fugit, tergo velamina lapsa reliquit.</div><div class="l">Ut lea saeva sitim multa conpescuit unda,</div><div class="l">dum redit in silvas, inventos forte sine ipsa</div><div class="l">ore cruentato tenues laniavit amictus.</div><span class="">para </span><div class="l">Serius egressus vestigia vidit in alto</div><div class="l">pulvere certa ferae totoque expalluit ore</div><div class="l">Pyramus: ut vero vestem quoque sanguine tinctam</div><div class="l">repperit, “una duos” inquit “nox perdet amantes.</div><div class="l">E quibus illa fuit longa dignissima vita,</div><div class="l">nostra nocens anima est: ego te, miseranda, peremi,</div><div class="l">in loca plena metus qui iussi nocte venires,</div><div class="l">nec prior huc veni. Nostrum divellite corpus,</div><div class="l">et scelerata fero consumite viscera morsu,</div><div class="l">o quicumque sub hac habitatis rupe, leones.</div><div class="l">Sed timidi est optare necem.” Velamina Thisbes</div><div class="l">tollit et ad pactae secum fert arboris umbram;</div><div class="l">utque dedit notae lacrimas, dedit oscula vesti,</div><div class="l">“accipe nunc” inquit “nostri quoque sanguinis haustus!”</div><div class="l">quoque erat accinctus, demisit in ilia ferrum,</div><div class="l">nec mora, ferventi moriens e vulnere traxit.</div><div class="l">Ut iacuit resupinus humo: cruor emicat alte,</div><div class="l">non aliter quam cum vitiato fistula plumbo</div><div class="l">scinditur et tenui stridente foramine longas</div><div class="l">eiaculatur aquas atque ictibus aera rumpit.</div><div class="l">Arborei fetus adspergine caedis in atram</div><div class="l">vertuntur faciem, madefactaque sanguine radix</div><div class="l">purpureo tingit pendentia mora colore.</div><span class="">para </span><div class="l">Ecce metu nondum posito, ne fallat amantem,</div><div class="l">illa redit iuvenemque oculis animoque requirit,</div><div class="l">quantaque vitarit narrare pericula gestit.</div><div class="l">Utque locum et visa cognoscit in arbore formam,</div><div class="l">sic facit incertam pomi color: haeret, an haec sit.</div><div class="l">Dum dubitat, tremebunda videt pulsare cruentum</div><div class="l">membra solum, retroque pedem tulit, oraque buxo</div><div class="l">pallidiora gerens exhorruit aequoris instar,</div><div class="l">quod tremit, exigua cum summum stringitur aura.</div><div class="l">Sed postquam remorata suos cognovit amores,</div><div class="l">percutit indignos claro plangore lacertos,</div><div class="l">et laniata comas amplexaque corpus amatum</div><div class="l">vulnera supplevit lacrimis fletumque cruori</div><div class="l">miscuit et gelidis in vultibus oscula figens</div><div class="l">“Pyrame” clamavit “quis te mihi casus ademit?</div><div class="l">Pyrame, responde: tua te carissima Thisbe</div><div class="l">nominat: exaudi vultusque attolle iacentes!”</div><div class="l">Ad nomen Thisbes oculos iam morte gravatos</div><div class="l">Pyramus erexit, visaque recondidit illa.</div><span class="">para </span><div class="l">Quae postquam vestemque suam cognovit et ense</div><div class="l">vidit ebur vacuum, “tua te manus” inquit “amorque</div><div class="l">perdidit, infelix. Est et mihi fortis in unum</div><div class="l">hoc manus, est et amor: dabit hic in vulnera vires.</div><div class="l">Persequar exstinctum letique miserrima dicar</div><div class="l">causa comesque tui; quique a me morte revelli</div><div class="l">heu sola poteras, poteris nec morte revelli.</div><div class="l">Hoc tamen amborum verbis estote rogati,</div><div class="l">o multum miseri meus illiusque parentes,</div><div class="l">ut quos certus amor, quos hora novissima iunxit,</div><div class="l">conponi tumulo non invideatis eodem.</div><div class="l">At tu quae ramis arbor miserabile corpus</div><div class="l">nunc tegis unius, mox es tectura duorum,</div><div class="l">signa tene caedis pullosque et luctibus aptos</div><div class="l">semper habe fetus, gemini monimenta cruoris.”</div><span class="">para </span><div class="l">Dixit, et aptato pectus mucrone sub imum</div><div class="l">incubuit ferro, quod adhuc a caede tepebat.</div><div class="l">Vota tamen tetigere deos, tetigere parentes:</div><div class="l">nam color in pomo est, ubi permaturuit, ater,</div><div class="l">quodque rogis superest, una requiescit in urna.”</div><span class="">card 167</span><span class="">tale Venus et Mars. Leucothoe. Clytie.</span><span class="">para </span><div class="l">Desierat, mediumque fuit breve tempus, et orsa est</div><div class="l">dicere Leuconoe: vocem tenuere sorores.</div><span class="">para </span><div class="l">“Hunc quoque, siderea qui temperat omnia luce,</div><div class="l">cepit amor Solem: Solis referemus amores.</div><div class="l">Primus adulterium Veneris cum Marte putatur</div><div class="l">hic vidisse deus: videt hic deus omnia primus.</div><div class="l">Indoluit facto, Iunonigenaeque marito</div><div class="l">furta tori furtique locum monstravit. At illi</div><div class="l">et mens et quod opus fabrilis dextra tenebat</div><div class="l">excidit. Extemplo graciles ex aere catenas</div><div class="l">retiaque et laqueos, quae lumina fallere possent,</div><div class="l">elimat (non illud opus tenuissima vincant</div><div class="l">stamina, non summo quae pendet aranea tigno),</div><div class="l">utque leves tactus momentaque parva sequantur</div><div class="l">efficit et lecto circumdata collocat arte.</div><div class="l">Ut venere torum coniunx et adulter in unum,</div><div class="l">arte viri vinclisque nova ratione paratis</div><div class="l">in mediis ambo deprensi amplexibus haerent.</div><div class="l">Lemnius extemplo valvas patefecit eburnas</div><div class="l">admisitque deos: illi iacuere ligati</div><div class="l">turpiter; atque aliquis de dis non tristibus optat</div><div class="l">sic fieri turpis: superi risere, diuque</div><div class="l">haec fuit in toto notissima fabula caelo.</div><span class="">para </span><div class="l">Exigit indicii memorem Cythereia poenam,</div><div class="l">inque vices illum, tectos qui laesit amores,</div><div class="l">laedit amore pari. <span class="">tale LEUCOTHEA AND CLYTIE</span>Quid nunc, Hyperione nate,</div><div class="l">forma colorque tibi radiataque lumina prosunt?</div><div class="l">Nempe tuis omnes qui terras ignibus uris,</div><div class="l">ureris igne novo; quique omnia cernere debes,</div><div class="l">Leucothoen spectas, et virgine figis in una,</div><div class="l">quos mundo debes oculos. Modo surgis Eoo</div><div class="l">temperius caelo, modo serius incidis undis,</div><div class="l">spectandique mora brumales porrigis horas,</div><div class="l">deficis interdum, vitiumque in lumina mentis</div><div class="l">transit et obscurus mortalia pectora terres.</div><div class="l">Nec, tibi quod lunae terris propioris imago</div><div class="l">obstiterit, palles: facit hunc amor iste colorem.</div><div class="l">Diligis hanc unam; nec te Clymeneque Rhodosque</div><div class="l">nec tenet Aeaeae genetrix pulcherrima Circes,</div><div class="l">quaeque tuos Clytie quamvis despecta petebat</div><div class="l">concubitus ipsoque illo grave vulnus habebat</div><div class="l">tempore: Leucothoe multarum oblivia fecit,</div><div class="l">gentis odoriferae quam formosissima partu</div><div class="l">edidit Eurynome. Sed postquam filia crevit,</div><div class="l">quam mater cunctas, tam matrem filia vicit.</div><div class="l">Rexit Achaemenias urbes pater Orchamus, isque</div><div class="l">septimus a prisco numeratur origine Belo.</div><span class="">para </span><div class="l">Axe sub Hesperio sunt pascua Solis equorum.</div><div class="l">Ambrosiam pro gramine habent: ea fessa diurnis</div><div class="l">membra ministeriis nutrit reparatque labori.</div><div class="l">Dumque ibi quadrupedes caelestia pabula carpunt,</div><div class="l">noxque vicem peragit, thalamos deus intrat amatos,</div><div class="l">versus in Eurynomes faciem genetricis, et inter</div><div class="l">bis sex Leucothoen famulas ad lumina cernit</div><div class="l">levia versato ducentem stamina fuso.</div><div class="l">Ergo ubi ceu mater carae dedit oscula natae,</div><div class="l">“res” ait “arcana est. Famulae, discedite neve</div><div class="l">eripite arbitrium matri secreta loquendi.”</div><div class="l">Paruerant: thalamoque deus sine teste relicto</div><div class="l">“ille ego sum” dixit, “qui longum metior annum,</div><div class="l">omnia qui video, per quem videt omnia tellus,</div><div class="l">mundi oculus. Mihi, crede, places.” Pavet illa, metuque</div><div class="l">et colus et fusus digitis cecidere remissis.</div><div class="l">Ipse timor decuit. Nec longius ille moratus</div><div class="l">in veram rediit speciem solitumque nitorem:</div><div class="l">at virgo, quamvis inopino territa visu,</div><div class="l">victa nitore dei posita vim passa querella est.</div><span class="">para </span><div class="l">Invidit Clytie (neque enim moderatus in illa</div><div class="l">Solis amor fuerat), stimulataque paelicis ira</div><div class="l">vulgat adulterium diffamatumque parenti</div><div class="l">indicat. Ille ferox inmansuetusque precantem</div><div class="l">tendentemque manus ad lumina Solis et “ille</div><div class="l">vim tulit invitae” dicentem defodit alta</div><div class="l">crudus humo, tumulumque super gravis addit harenae.</div><div class="l">Dissipat hunc radiis Hyperione natus iterque</div><div class="l">dat tibi, qua possis defossos promere vultus.</div><div class="l">Nec tu iam poteras enectum pondere terrae</div><div class="l">tollere, nympha, caput corpusque exsangue iacebas.</div><div class="l">Nil illo fertur volucrum moderator equorum</div><div class="l">post Phaethonteos vidisse dolentius ignes.</div><div class="l">Ille quidem gelidos radiorum viribus artus</div><div class="l">si queat in vivum temptat revocare calorem:</div><div class="l">sed quoniam tantis fatum conatibus obstat,</div><div class="l">nectare odorato sparsit corpusque locumque,</div><div class="l">multaque praequestus “tanges tamen aethera” dixit.</div><div class="l">Protinus inbutum caelesti nectare corpus</div><div class="l">dilicuit terramque suo madefecit odore:</div><div class="l">virgaque per glaebas sensim radicibus actis</div><div class="l">turea surrexit tumulumque cacumine rupit.</div><span class="">para </span><div class="l">At Clytien, quamvis amor excusare dolorem,</div><div class="l">indiciumque dolor poterat, non amplius auctor</div><div class="l">lucis adit venerisque modum sibi fecit in illa.</div><div class="l">Tabuit ex illo dementer amoribus usa</div><div class="l">nympha larum inpatiens, et sub Iove nocte dieque</div><div class="l">sedit humo nuda, nudis incompta capillis,</div><div class="l">perque novem luces expers undaeque cibique</div><div class="l">rore mero lacrimisque suis ieiunia pavit</div><div class="l">nec se movit humo: tantum spectabat euntis</div><div class="l">ora dei vultusque suos flectebat ad illum.</div><div class="l">Membra ferunt haesisse solo, partemque coloris</div><div class="l">luridus exsangues pallor convertit in herbas;</div><div class="l">est in parte rubor, violaeque simillimus ora</div><div class="l">flos tegit. Illa suum, quamvis radice tenetur,</div><div class="l">vertitur ad Solem, mutataque servat amorem.”</div><span class="">card 271</span><span class="">tale Salmacis.</span><span class="">para </span><div class="l">Dixerat, et factum mirabile ceperat aures.</div><div class="l">Pars fieri potuisse negant, pars omnia veros</div><div class="l">posse deos memorant: sed non et Bacchus in illis.</div><span class="">para </span><div class="l">Poscitur Alcithoe, postquam siluere sorores.</div><div class="l">Quae radio stantis percurrens stamina telae</div><div class="l">“vulgatos taceo” dixit “pastoris amores</div><div class="l">Daphnidis Idaei, quem nymphe paelicis ira</div><div class="l">contulit in saxum (tantus dolor urit amantes).</div><div class="l">Nec loquor, ut quondam naturae iure novato</div><div class="l">ambiguus fuerit modo vir, modo femina Sithon.</div><div class="l">Te quoque, nunc adamas, quondam fidissime parvo,</div><div class="l">Celmi, Iovi, largoque satos Curetas ab imbri</div><div class="l">et Crocon in parvos versum cum Smilace flores</div><div class="l">praetereo, dulcique animos novitate tenebo.</div><span class="">tale HERMAPHRODITUS</span><div class="l">Unde sit infamis, quare male fortibus undis</div><div class="l">Salmacis enervet tactosque remolliat artus,</div><div class="l">discite. Causa latet, vis est notissima fontis.</div><span class="">para </span><div class="l">Mercurio puerum diva Cythereide natum</div><div class="l">naides Idaeis enutrivere sub antris;</div><div class="l">cuius erat facies, in qua materque paterque</div><div class="l">cognosci possent; nomen quoque traxit ab illis.</div><div class="l">Is tria cum primum fecit quinquennia, montes</div><div class="l">deseruit patrios, Idaque altrice relicta</div><div class="l">ignotis errare locis, ignota videre</div><div class="l">flumina gaudebat, studio minuente laborem.</div><div class="l">Ille etiam Lycias urbes Lyciaeque propinquos</div><div class="l">Caras adit. Videt hic stagnum lucentis ad imum</div><div class="l">usque solum lymphae. Non illic canna palustris</div><div class="l">nec steriles ulvae nec acuta cuspide iunci:</div><div class="l">perspicuus liquor est; stagni tamen ultima vivo</div><div class="l">caespite cinguntur semperque virentibus herbis.</div><div class="l">Nympha colit, sed nec venatibus apta, nec arcus</div><div class="l">flectere quae soleat nec quae contendere cursu,</div><div class="l">solaque naiadum celeri non nota Dianae.</div><div class="l">Saepe suas illi fama est dixisse sorores:</div><div class="l">“Salmaci, vel iaculum vel pictas sume pharetras,</div><div class="l">et tua cum duris venatibus otia misce.”</div><div class="l">Nec iaculum sumit nec pictas illa pharetras,</div><div class="l">nec sua cum duris venatibus otia miscet,</div><div class="l">sed modo fonte suo formosos perluit artus,</div><div class="l">saepe Cytoriaco deducit pectine crines</div><div class="l">et, quid se deceat, spectatas consulit undas;</div><div class="l">nunc perlucenti circumdata corpus amictu</div><div class="l">mollibus aut foliis aut mollibus incubat herbis;</div><div class="l">saepe legit flores. Et tunc quoque forte legebat,</div><div class="l">cum puerum vidit visumque optavit habere.</div><div class="l">Nec tamen ante adiit, etsi properabat adire,</div><div class="l">quam se conposuit, quam circumspexit amictus,</div><div class="l">et finxit vultum et meruit formosa videri.</div><span class="">para </span><div class="l">Tum sic orsa loqui: “Puer o dignissime credi</div><div class="l">esse deus, seu tu deus es, potes esse Cupido,</div><div class="l">sive es mortalis, qui te genuere, beati,</div><div class="l">et frater felix, et fortunata profecto,</div><div class="l">siqua tibi soror est, et quae dedit ubera nutrix:</div><div class="l">sed longe cunctis longeque beatior illa,</div><div class="l">siqua tibi sponsa est, siquam dignabere taeda.</div><div class="l">Haec tibi sive aliqua est, mea sit furtiva voluptas,</div><div class="l">seu nulla est, ego sim, thalamumque ineamus eundem.”</div><span class="">para </span><div class="l">Nais ab his tacuit. Pueri rubor ora notavit</div><div class="l">(nescit enim, quid amor), sed et erubuisse decebat.</div><div class="l">Hic color aprica pendentibus arbore pomis</div><div class="l">aut ebori tincto est, aut sub candore rubenti,</div><div class="l">cum frustra resonant aera auxiliaria, lunae.</div><div class="l">Poscenti nymphae sine fine sororia saltem</div><div class="l">oscula iamque manus ad eburnea colla ferenti</div><div class="l">“desinis? aut fugio, tecumque” ait “ista relinquo.”</div><div class="l">Salmacis extimuit “loca” que “haec tibi libera trado,</div><div class="l">hospes” ait, simulatque gradu discedere verso,</div><div class="l">tunc quoque respiciens, fruticumque recondita silva</div><div class="l">delituit, flexuque genu submisit. At ille,</div><div class="l">scilicet ut vacuis et inobservatus in herbis,</div><div class="l">huc it et hinc illuc, et in adludentibus undis</div><div class="l">summa pedum taloque tenus vestigia tingit;</div><div class="l">nec mora, temperie blandarum captus aquarum</div><div class="l">mollia de tenero velamina corpore ponit.</div><div class="l">Tum vero placuit, nudaeque cupidine formae</div><div class="l">Salmacis exarsit: flagrant quoque lumina nymphae,</div><div class="l">non aliter quam cum puro nitidissimus orbe</div><div class="l">opposita speculi referitur imagine Phoebus.</div><div class="l">Vixque moram patitur, vix iam sua gaudia differt,</div><div class="l">iam cupit amplecti, iam se male continet amens.</div><div class="l">Ille cavis velox adplauso corpore palmis</div><div class="l">desilit in latices, alternaque bracchia ducens</div><div class="l">in liquidis translucet aquis, ut eburnea siquis</div><div class="l">signa tegat claro vel candida lilia vitro.</div><div class="l">“Vicimus et meus est!” exclamat nais et omni</div><div class="l">veste procul iacta mediis inmittitur undis,</div><div class="l">pugnantemque tenet luctantiaque oscula carpit,</div><div class="l">subiectatque manus invitaque pectora tangit,</div><div class="l">et nunc hac iuveni, nunc circumfunditur illac;</div><div class="l">denique nitentem contra elabique volentem</div><div class="l">inplicat, ut serpens, quam regia sustinet ales</div><div class="l">sublimemque rapit: pendens caput illa pedesque</div><div class="l">adligat et cauda spatiantes inplicat alas:</div><div class="l">utve solent hederae longos intexere truncos,</div><div class="l">utque sub aequoribus deprensum polypus hostem</div><div class="l">continet, ex omni dimissis parte flagellis.</div><div class="l">Perstat Atlantiades, sperataque gaudia nymphae</div><div class="l">denegat. Illa premit, commissaque corpore toto</div><div class="l">sicut inhaerebat, “pugnes licet, inprobe” dixit,</div><div class="l">“non tamen effugies. Ita di iubeatis! et istum</div><div class="l">nulla dies a me nec me diducat ab isto.”</div><span class="">card 373</span><span class="">para </span><div class="l">Vota suos habuere deos: nam mixta duorum</div><div class="l">corpora iunguntur, faciesque inducitur illis</div><div class="l">una, velut, siquis conducat cortice ramos,</div><div class="l">crescendo iungi pariterque adolescere cernit.</div><div class="l">Sic ubi conplexu coierunt membra tenaci,</div><div class="l">nec duo sunt et forma duplex, nec femina dici</div><div class="l">nec puer ut possit: neutrumque et utrumque videntur.</div><span class="">para </span><div class="l">Ergo ubi se liquidas, quo vir descenderat, undas</div><div class="l">semimarem fecisse videt, mollitaque in illis</div><div class="l">membra, manus tendens, sed non iam voce virili,</div><div class="l">Hermaphroditus ait: “Nato date munera vestro,</div><div class="l">et pater et genetrix, amborum nomen habenti:</div><div class="l">quisquis in hos fontes vir venerit, exeat inde</div><div class="l">semivir et tactis subito mollescat in undis.”</div><div class="l">Motus uterque parens nati rata verba biformis</div><div class="l">fecit et incesto fontem medicamine tinxit.”</div><span class="">para </span><div class="l">Finis erat dictis. Sed adhuc Minyeia proles</div><div class="l">urget opus spernitque deum festumque profanat,</div><div class="l">tympana cum subito non adparentia raucis</div><div class="l">obstrepuere sonis, et adunco tibia cornu</div><div class="l">tinnulaque aera sonant; redolent murraeque crocique,</div><div class="l">resque fide maior, coepere virescere telae</div><div class="l">inque hederae faciem pendens frondescere vestis.</div><div class="l">Pars abit in vites, et quae modo fila fuerunt,</div><div class="l">palmite mutantur; de stamine pampinus exit;</div><div class="l">purpura fulgorem pictis adcommodat uvis.</div><div class="l">Iamque dies exactus erat, tempusque subibat,</div><div class="l">quod tu nec tenebras nec possis dicere lucem,</div><div class="l">sed cum luce tamen dubiae confinia noctis:</div><div class="l">tecta repente quati pinguesque ardere videntur</div><div class="l">lampades et rutilis conlucere ignibus aedes</div><div class="l">falsaque saevarum simulacra ululare ferarum.</div><div class="l">Fumida iamdudum latitant per tecta sorores,</div><div class="l">diversaeque locis ignes ac lumina vitant;</div><div class="l">dumque petunt tenebras, parvos membrana per artus</div><div class="l">porrigitur tenuique includit bracchia pinna.</div><div class="l">Nec qua perdiderint veterem ratione figuram</div><div class="l">scire sinunt tenebrae. Non illas pluma levavit,</div><div class="l">sustinuere tamen se perlucentibus alis;</div><div class="l">conataeque loqui minimam et pro corpore vocem</div><div class="l">emittunt, peraguntque leves stridore querellas.</div><div class="l">Tectaque, non silvas celebrant lucemque perosae</div><div class="l">nocte volant, seroque tenent a vespere nomen.</div><span class="">card 416</span><span class="">tale Athamas et Ino.</span><span class="">para </span><div class="l">Tum vero totis Bacchi memorabile Thebis</div><div class="l">numen erat, magnasque novi matertera vires</div><div class="l">narrat ubique dei, de totque sororibus expers</div><div class="l">una doloris erat, nisi quem fecere sorores.</div><span class="">para </span><div class="l">Adspicit hanc natis thalamoque Athamantis habentem</div><div class="l">sublimes animos et alumno numine Iuno,</div><div class="l">nec tulit, et secum “potuit de paelice natus</div><div class="l">vertere Maeonios pelagoque inmergere nautas</div><div class="l">et laceranda suae nati dare viscera matri</div><div class="l">et triplices operire novis Minyeidas alis:</div><div class="l">nil poterit Iuno nisi inultos flere dolores?</div><div class="l">idque mihi satis est? haec una potentia nostra est?</div><div class="l">ipse docet, quid agam (fas est et ab hoste doceri),</div><div class="l">quidque furor valeat, Penthea caede satisque</div><div class="l">ac super ostendit: cur non stimuletur eatque</div><div class="l">per cognata suis exempla furoribus Ino?”</div><span class="">para </span><div class="l">Est via declivis funesta nubila taxo,</div><div class="l">ducit ad infernas per muta silentia sedes.</div><div class="l">Styx nebulas exhalat iners, umbraeque recentes</div><div class="l">descendunt illac simulacraque functa sepulcris.</div><div class="note" id="Note6"><span class="noteLabel">Note: </span><div class="l"><span class="strikethrough">Pallor hiemsque tenent late loca senta, novique,</span></div> <div class="l"><span class="strikethrough">qua sit iter, manes, Stygiam qua ducat ad urbem,</span></div> <div class="l"><span class="strikethrough">ignorant, ubi sit nigri fera regia Ditis.</span></div></div><div class="l">Mille capax aditus et apertas undique portas</div><div class="l">urbs habet, utque fretum de tota flumina terra,</div><div class="l">sic omnes animas locus accipit ille, nec ulli</div><div class="l">exiguus populo est, turbamve accedere sentit.</div><div class="l">Errant exsangues sine corpore et ossibus umbrae,</div><div class="l">parsque forum celebrant, pars imi tecta tyranni,</div><div class="l">pars aliquas artes, antiquae imitamina vitae.</div><div class="note" id="Note7"><span class="noteLabel">Note: </span><div class="l"><span class="strikethrough">exercent, aliam partem sua poena coercet</span></div></div><div class="l">Sustinet ire illuc caelesti sede relicta</div><div class="l">(tantum odiis iraeque dabat) Saturnia Iuno.</div><span class="">para </span><div class="l">Quo simul intravit sacroque a corpore pressum</div><div class="l">ingemuit limen, tria Cerberus extulit ora</div><div class="l">et tres latratus semel edidit. Illa sorores</div><div class="l">Nocte vocat genitas, grave et inplacabile numen.</div><div class="l">Carceris ante fores clausas adamante sedebant</div><div class="l">deque suis atros pectebant crinibus angues.</div><div class="l">Quam simul agnorunt inter caliginis umbras,</div><div class="l">surrexere deae. Sedes scelerata vocatur:</div><div class="l">viscera praebebat Tityos lanianda novemque</div><div class="l">iugeribus distentus erat; tibi, Tantale, nullae</div><div class="l">deprenduntur aquae, quaeque inminet, effugit arbor;</div><div class="l">aut petis aut urges rediturum, Sisyphe, saxum;</div><div class="l">volvitur Ixion et se sequiturque fugitque;</div><div class="l">molirique suis letum patruelibus ausae</div><div class="l">adsiduae repetunt, quas perdant, Belides undas.</div><span class="">para </span><div class="l">Quos omnes acie postquam Saturnia torva</div><div class="l">vidit et ante omnes Ixiona, rursus ab illo</div><div class="l">Sisyphon adspiciens “cur hic e fratribus” inquit</div><div class="l">“perpetuas patitur poenas, Athamanta superbum</div><div class="l">regia dives habet, qui me cum coniuge semper</div><div class="l">sprevit?” et exponit causas odiique viaeque,</div><div class="l">quidque velit. Quod vellet, erat, ne regia Cadmi</div><div class="l">staret, et in facinus traherent Athamanta sorores.</div><div class="l">Imperium, promissa, preces confundit in unum</div><div class="l">sollicitatque deas. Sic haec Iunone locuta,</div><div class="l">Tisiphone, canos ut erat turbata capillos,</div><div class="l">movit et obstantes reiecit ab ore colubras</div><div class="l">atque ita “non longis opus est ambagibus” inquit:</div><div class="l">“facta puta, quaecumque iubes. Inamabile regnum</div><div class="l">desere teque refer caeli melioris ad auras.”</div><span class="">para </span><div class="l">Laeta redit Iuno, quam caelum intrare parantem</div><div class="l">roratis lustravit aquis Thaumantias Iris.</div><span class="">card 481</span><span class="">para </span><div class="l">Nec mora, Tisiphone madefactam sanguine sumit</div><div class="l">inportuna facem, fluidoque cruore rubentem</div><div class="l">induitur pallam tortoque incingitur angue</div><div class="l">egrediturque domo. Luctus comitatur euntem</div><div class="l">et Pavor et Terror trepidoque Insania vultu.</div><div class="l">Limine constiterat: postes tremuisse feruntur</div><div class="l">Aeolii pallorque fores infecit acernas,</div><div class="l">solque locum fugit. Monstris exterrita coniunx,</div><div class="l">territus est Athamas. Tectoque exire parabant:</div><div class="l">obstitit infelix aditumque obsedit Erinys,</div><div class="l">nexaque vipereis distendens bracchia nodis</div><div class="l">caesariem excussit. Motae sonuere colubrae,</div><div class="l">parsque iacent umeris, pars circum pectora lapsae</div><div class="l">sibila dant saniemque vomunt linguisque coruscant.</div><div class="l">Inde duos mediis abrumpit crinibus angues</div><div class="l">pestiferaque manu raptos inmisit. At illi</div><div class="l">Inoosque sinus Athamanteosque pererrant</div><div class="l">inspirantque graves animas. Nec vulnera membris</div><div class="l">ulla ferunt: mens est, quae diros sentiat ictus.</div><div class="l">Attulerat secum liquidi quoque monstra veneni,</div><div class="l">oris Cerberei spumas et virus Echidnae</div><div class="l">erroresque vagos caecaeque oblivia mentis</div><div class="l">et scelus et lacrimas rabiemque et caedis amorem,</div><div class="l">omnia trita simul; quae sanguine mixta recenti</div><div class="l">coxerat aere cavo viridi versata cicuta.</div><div class="l">Dumque pavent illi, vergit furiale venenum</div><div class="l">pectus in amborum praecordiaque intima movit.</div><div class="l">Tum face iactata per eundem saepius orbem</div><div class="l">consequitur motis velociter ignibus ignes.</div><span class="">para </span><div class="l">Sic victrix iussique potens ad inania magni</div><div class="l">regna redit Ditis sumptumque recingitur anguem.</div><span class="">para </span><div class="l">Protinus Aeolides media furibundus in aula</div><div class="l">clamat “io, comites, his retia tendite silvis!</div><div class="l">hic modo cum gemina visa est mihi prole leaena:”</div><div class="l">utque ferae sequitur vestigia coniugis amens</div><div class="l">deque sinu matris ridentem et parva Learchum</div><div class="l">bracchia tendentem rapit et bis terque per auras</div><div class="l">more rotat fundae rigidoque infantia saxo</div><div class="l">discutit ora ferox. Tum denique concita mater,</div><div class="l">seu dolor hoc fecit seu sparsi causa veneni,</div><div class="l">exululat passisque fugit male sana capillis</div><div class="l">teque ferens parvum nudis, Melicerta, lacertis</div><div class="l">“euhoe Bacche” sonat. Bacchi sub nomine Iuno</div><div class="l">risit et “hos usus praestet tibi” dixit “alumnus.”</div><span class="">para </span><div class="l">Inminet aequoribus scopulus: pars ima cavatur</div><div class="l">fluctibus et tectas defendit ab imbribus undas,</div><div class="l">summa riget frontemque in apertum porrigit aequor.</div><div class="l">Occupat hunc (vires insania fecerat) Ino,</div><div class="l">seque super pontum nullo tardata timore</div><div class="l">mittit onusque suum; percussa recanduit unda.</div><div class="l">At Venus, inmeritae neptis miserata labores,</div><div class="l">sic patruo blandita suo est: “O numen aquarum,</div><div class="l">proxima cui caelo cessit, Neptune, potestas,</div><div class="l">magna quidem posco, sed tu miserere meorum,</div><div class="l">iactari quos cernis in Ionio inmenso,</div><div class="l">et dis adde tuis. Aliqua et mihi gratia ponto est,</div><div class="l">si tamen in medio quondam concreta profundo</div><div class="l">spuma fui Graiumque manet mihi nomen ab illa.”</div><span class="">para </span><div class="l">Adnuit oranti Neptunus et abstulit illis,</div><div class="l">quod mortale fuit, maiestatemque verendam</div><div class="l">inposuit nomenque simul faciemque novavit</div><div class="l">Leucothoeque deum cum matre Palaemona dixit.</div><span class="">para </span><div class="l">Sidoniae comites, quantum valuere secutae</div><div class="l">signa pedum, primo videre novissima saxo;</div><div class="l">nec dubium de morte ratae Cadmeida palmis</div><div class="l">deplanxere domum, scissae cum veste capillos,</div><div class="l">utque parum iustae nimiumque in paelice saevae</div><div class="l">invidiam fecere deae. Convicia Iuno</div><div class="l">non tulit et “faciam vos ipsas maxima” dixit</div><div class="l">“saevitiae monimenta meae.” Res dicta secuta est.</div><span class="">para </span><div class="l">Nam quae praecipue fuerat pia, “persequar” inquit</div><div class="l">“in freta reginam” saltumque datura moveri</div><div class="l">haud usquam potuit scopuloque adfixa cohaesit.</div><div class="l">Altera, dum solito temptat plangore ferire</div><div class="l">pectora, temptatos sensit riguisse lacertos;</div><div class="l">illa, manus ut forte tetenderat in maris undas,</div><div class="l">saxea facta manus in easdem porrigit undas;</div><div class="l">huius, ut arreptum laniabat vertice crinem,</div><div class="l">duratos subito digitos in crine videres:</div><div class="l">quo quaeque in gestu deprensa est, haesit in illo.</div><div class="l">Pars volucres factae; quae nunc quoque gurgite in illo</div><div class="l">aequora destringunt summis Ismenides alis.</div><span class="">card 563</span><span class="">tale Cadmus et Harmonia.</span><span class="">para </span><div class="l">Nescit Agenorides natam parvumque nepotem</div><div class="l">aequoris esse deos: luctu serieque malorum</div><div class="l">victus et ostentis, quae plurima viderat, exit</div><div class="l">conditor urbe sua, tamquam fortuna locorum,</div><div class="l">non sua se premeret; longisque erroribus actus</div><div class="l">contigit Illyricos profuga cum coniuge fines.</div><span class="">para </span><div class="l">Iamque malis annisque graves, dum prima retractant</div><div class="l">fata domus releguntque suos sermone labores,</div><div class="l">“num sacer ille mea traiectus cuspide serpens”</div><div class="l">Cadmus ait “fuerat, tum, cum Sidone profectus</div><div class="l">vipereos sparsi per humum, nova semina, dentes?</div><div class="l">Quem si cura deum tam certa vindicat ira,</div><div class="l">ipse precor serpens in longam porrigar alvum.”</div><div class="l">Dixit, et ut serpens in longam tenditur alvum</div><div class="l">durataeque cuti squamas increscere sentit</div><div class="l">nigraque caeruleis variari corpora guttis.</div><div class="l">In pectusque cadit pronus. Commissaque in unum</div><div class="l">paulatim tereti tenuantur acumine crura.</div><div class="l">Bracchia iam restant: quae restant bracchia tendit</div><div class="l">et lacrimis per adhuc humana fluentibus ora</div><div class="l">“accede, o coniunx, accede, miserrima,” dixit</div><div class="l">“dumque aliquid superest de me, me tange manumque</div><div class="l">accipe, dum manus est, dum non totum occupat anguis!”</div><span class="">para </span><div class="l">Ille quidem vult plura loqui, sed lingua repente</div><div class="l">in partes est fissa duas: nec verba volenti</div><div class="l">sufficiunt, quotiensque aliquos parat edere questus,</div><div class="l">sibilat: hanc illi vocem natura reliquit.</div><div class="l">Nuda manu feriens exclamat pectora coniunx</div><div class="l">“Cadme, mane, teque, infelix, his exue monstris!</div><div class="l">Cadme, quid hoc? ubi pes, ubi sunt umerique manusque</div><div class="l">et color et facies et, dum loquor, omnia? cur non</div><div class="l">me quoque, caelestes, in eandem vertitis anguem?”</div><span class="">para </span><div class="l">Dixerat: ille suae lambebat coniugis ora</div><div class="l">inque sinus caros, veluti cognosceret, ibat</div><div class="l">et dabat amplexus adsuetaque colla petebat.</div><div class="l">Quisquis adest (aderant comites), terretur: at illa</div><div class="l">lubrica permulcet cristati colla draconis.</div><div class="l">Et subito duo sunt iunctoque volumine serpunt,</div><div class="l">donec in adpositi nemoris subiere latebras.</div><span class="">para </span><div class="l">Nunc quoque nec fugiunt hominem nec vulnere laedunt</div><div class="l">quidque prius fuerint, placidi meminere dracones.</div><span class="">card 604</span><span class="">tale Perseus. Atlas. Andromeda.</span><span class="">para </span><div class="l">Sed tamen ambobus versae solacia formae</div><div class="l">magna nepos dederat, quem debellata colebat</div><div class="l">India, quem positis celebrabat Achaia templis.</div><div class="l">Solus Abantiades ab origine cretus eadem</div><div class="l">Acrisius superest, qui moenibus arceat urbis</div><div class="l">Argolicae contraque deum ferat arma genusque</div><div class="l">non putet esse Iovis; neque enim Iovis esse putabat</div><div class="l">Persea, quem pluvio Danae conceperat auro.</div><div class="l">Mox tamen Acrisium (tanta est praesentia veri)</div><div class="l">tam violasse deum quam non agnosse nepotem</div><div class="l">paenitet: inpositus iam caelo est alter, at alter</div><div class="l">viperei referens spolium memorabile monstri</div><div class="l">aera carpebat tenerum stridentibus alis.</div><div class="l">Cumque super Libycas victor penderet harenas,</div><div class="l">Gorgonei capitis guttae cecidere cruentae.</div><div class="l">Quas humus exceptas varios animavit in angues:</div><div class="l">unde frequens illa est infestaque terra colubris.</div><span class="">para </span><div class="l">Inde per inmensum ventis discordibus actus</div><div class="l">nunc huc, nunc illuc exemplo nubis aquosae</div><div class="l">fertur et ex alto seductas aethere longe</div><div class="l">despectat terras totumque supervolat orbem.</div><div class="l">Ter gelidas Arctos, ter Cancri bracchia vidit:</div><div class="l">saepe sub occasus, saepe est ablatus in ortus.</div><div class="l">Iamque cadente die, veritus se credere nocti,</div><div class="l">constitit Hesperio, regnis Atlantis, in orbe,</div><div class="l">exiguamque petit requiem, dum Lucifer ignes</div><div class="l">evocet Aurorae, currus Aurora diurnos.</div><span class="">para </span><div class="l">Hic hominum cunctis ingenti corpore praestans</div><div class="l">Iapetionides Atlas fuit. Ultima tellus</div><div class="l">rege sub hoc et pontus erat, qui Solis anhelis</div><div class="l">aequora subdit equis et fessos excipit axes.</div><div class="l">Mille greges illi totidemque armenta per herbas</div><div class="l">errabant, et humum vicinia nulla premebant.</div><div class="l">Arboreae frondes auro radiante nitentes</div><div class="l">ex auro ramos, ex auro poma tegebant.</div><div class="l">“Hospes,” ait Perseus illi, “seu gloria tangit</div><div class="l">te generis magni, generis mihi Iuppiter auctor;</div><div class="l">sive es mirator rerum, mirabere nostras.</div><div class="l">Hospitium requiemque peto.” Memor ille vetustae</div><div class="l">sortis erat: Themis hanc dederat Parnasia sortem:</div><div class="l">“Tempus, Atla, veniet, tua quo spoliabitur auro</div><div class="l">arbor, et hunc praedae titulum Iove natus habebit.”</div><span class="">para </span><div class="l">Id metuens solidis pomaria clauserat Atlas</div><div class="l">moenibus et vasto dederat servanda draconi</div><div class="l">arcebatque suis externos finibus omnes.</div><div class="l">Huic quoque “vade procul, ne longe gloria rerum,</div><div class="l">quam mentiris” ait, “longe tibi Iuppiter absit!”</div><div class="l">vimque minis addit manibusque expellere temptat</div><div class="l">cunctantem et placidis miscentem fortia dictis.</div><div class="l">Viribus inferior (quis enim par esset Atlantis</div><div class="l">viribus?) “at quoniam parvi tibi gratia nostra est,</div><div class="l">accipe munus!” ait, laevaque a parte Medusae</div><div class="l">ipse retro versus squalentia protulit ora.</div><div class="l">Quantus erat, mons factus Atlas: nam barba comaeque</div><div class="l">in silvas abeunt, iuga sunt umerique manusque,</div><div class="l">quod caput ante fuit, summo est in monte cacumen,</div><div class="l">ossa lapis fiunt: tum partes auctus in omnes</div><div class="l">crevit in inmensum (sic, di, statuistis) et omne</div><div class="l">cum tot sideribus caelum requievit in illo.</div><span class="">tale PERSEUS AND ANDROMEDA</span><span class="">para </span><div class="l">Clauserat Hippotades aeterno carcere ventos,</div><div class="l">admonitorque operum caelo clarissimus alto</div><div class="l">Lucifer ortus erat. Pennis ligat ille resumptis</div><div class="l">parte ab utraque pedes teloque accingitur unco</div><div class="l">et liquidum motis talaribus aera findit.</div><div class="l">Gentibus innumeris circumque infraque relictis</div><div class="l">Aethiopum populos Cepheaque conspicit arva.</div><div class="l">Illic inmeritam maternae pendere linguae</div><div class="l">Andromedan poenas iniustus iusserat Ammon.</div><span class="">para </span><div class="l">Quam simul ad duras religatam bracchia cautes</div><div class="l">vidit Abantiades (nisi quod levis aura capillos</div><div class="l">moverat et tepido manabant lumina fletu,</div><div class="l">marmoreum ratus esset opus), trahit inscius ignes</div><div class="l">et stupet et visae correptus imagine formae</div><div class="l">paene suas quatere est oblitus in aere pennas.</div><div class="l">Ut stetit, “o” dixit “non istis digna catenis,</div><div class="l">sed quibus inter se cupidi iunguntur amantes,</div><div class="l">pande requirenti nomen terraeque tuumque,</div><div class="l">et cur vincla geras.” Primo silet illa, nec audet</div><div class="l">adpellare virum virgo; manibusque modestos</div><div class="l">celasset vultus, si non religata fuisset:</div><div class="l">lumina, quod potuit, lacrimis inplevit obortis.</div><div class="l">Saepius instanti, sua ne delicta fateri</div><div class="l">nolle videretur, nomen terraeque suumque,</div><div class="l">quantaque maternae fuerit fiducia formae,</div><div class="l">indicat. Et nondum memoratis omnibus unda</div><div class="l">insonuit, veniensque inmenso belua ponto</div><div class="l">inminet et latum sub pectore possidet aequor.</div><span class="">para </span><div class="l">Conclamat virgo: genitor lugubris et una</div><div class="l">mater adest, ambo miseri, sed iustius illa.</div><div class="l">Nec secum auxilium, sed dignos tempore fletus</div><div class="l">plangoremque ferunt vinctoque in corpore adhaerent,</div><div class="l">cum sic hospes ait: “Lacrimarum longa manere</div><div class="l">tempora vos poterunt: ad opem brevis hora ferendam est.</div><div class="l">Hanc ego si peterem Perseus Iove natus et illa,</div><div class="l">quam clausam inplevit fecundo Iuppiter auro,</div><div class="l">Gorgonis anguicomae Perseus superator et alis</div><div class="l">aerias ausus iactatis ire per auras,</div><div class="l">praeferrer cunctis certe gener. Addere tantis</div><div class="l">dotibus et meritum, faveant modo numina, tempto:</div><div class="l">ut mea sit servata mea virtute, paciscor.”</div><div class="l">Accipiunt legem (quis enim dubitaret?) et orant</div><div class="l">promittuntque super regnum dotale parentes.</div><span class="">card 706</span><span class="">para </span><div class="l">Ecce velut navis praefixo concita rostro</div><div class="l">sulcat aquas, iuvenum sudantibus acta lacertis,</div><div class="l">sic fera dimotis inpulsu pectoris undis</div><div class="l">tantum aberat scopulis, quantum Balearica torto</div><div class="l">funda potest plumbo medii transmittere caeli:</div><div class="l">cum subito iuvenis pedibus tellure repulsa</div><div class="l">arduus in nubes abiit. Ut in aequore summo</div><div class="l">umbra viri visa est, visa fera saevit in umbra.</div><div class="l">Utque Iovis praepes, vacuo cum vidit in arvo</div><div class="l">praebentem Phoebo liventia terga draconem,</div><div class="l">occupat aversum, neu saeva retorqueat ora,</div><div class="l">squamigeris avidos figit cervicibus ungues,</div><div class="l">sic celeri missus praeceps per inane volatu</div><div class="l">terga ferae pressit dextroque frementis in armo</div><div class="l">Inachides ferrum curvo tenus abdidit hamo.</div><span class="">para </span><div class="l">Vulnere laesa gravi modo se sublimis in auras</div><div class="l">attollit, modo subdit aquis, modo more ferocis</div><div class="l">versat apri, quem turba canum circumsona terret.</div><div class="l">Ille avidos morsus velocibus effugit alis</div><div class="l">quaque patet, nunc terga cavis super obsita conchis,</div><div class="l">nunc laterum costas, nunc qua tenuissima cauda</div><div class="l">desinit in piscem, falcato vulnerat ense.</div><div class="l">Belua puniceo mixtos cum sanguine fluctus</div><div class="l">ore vomit: maduere graves adspergine pennae.</div><div class="l">Nec bibulis ultra Perseus talaribus ausus</div><div class="l">credere, conspexit scopulum, qui vertice summo</div><div class="l">stantibus exstat aquis, operitur ab aequore moto.</div><div class="l">Nixus eo rupisque tenens iuga prima sinistra</div><div class="l">ter quater exegit repetita per ilia ferrum.</div><span class="">para </span><div class="l">Litora cum plausu clamor superasque deorum</div><div class="l">inplevere domos: gaudent generumque salutant</div><div class="l">auxiliumque domus servatoremque fatentur</div><div class="l">Cassiope Cepheusque pater. Resoluta catenis</div><div class="l">incedit virgo, pretiumque et causa laboris.</div><div class="l">Ipse manus hausta victrices abluit unda,</div><div class="l">anguiferumque caput dura ne laedat harena,</div><div class="l">mollit humum foliis natasque sub aequore virgas</div><div class="l">sternit et inponit Phorcynidos ora Medusae.</div><div class="l">Virga recens bibulaque etiamnum viva medulla</div><div class="l">vim rapuit monstri tactuque induruit huius</div><div class="l">percepitque novum ramis et fronde rigorem.</div><div class="l">At pelagi nymphae factum mirabile temptant</div><div class="l">pluribus in virgis et idem contingere gaudent</div><div class="l">seminaque ex illis iterant iactata per undas.</div><div class="l">Nunc quoque curaliis eadem natura remansit,</div><div class="l">duritiam tacto capiant ut ab aere, quodque</div><div class="l">vimen in aequore erat, fiat super aequora saxum.</div><span class="">para </span><div class="l">Dis tribus ille focos totidem de caespite ponit,</div><div class="l">laevum Mercurio, dextrum tibi, bellica virgo,</div><div class="l">ara Iovis media est. Mactatur vacca Minervae,</div><div class="l">alipedi vitulus, taurus tibi, summe deorum.</div><div class="l">protinus Andromedan et tanti praemia facti</div><div class="l">indotata rapit: taedas Hymenaeus Amorque</div><div class="l">praecutiunt, largis satiantur odoribus ignes,</div><div class="l">sertaque dependent tectis et ubique lyraeque</div><div class="l">tibiaque et cantus, animi felicia laeti</div><div class="l">argumenta, sonant. Reseratis aurea valvis</div><div class="l">atria tota patent, pulchroque instructa paratu</div><div class="l">Cepheni proceres ineunt convivia regis.</div><span class="">para </span><div class="l">Postquam epulis functi generosi munere Bacchi</div><div class="l">diffudere animos, cultusque genusque locorum</div><div class="l">quaerit Lyncides moresque animumque virorum.</div><div class="note" id="Note8"><span class="noteLabel">Note: </span>vulg. <div class="l"><span class="strikethrough">quaerit Abantiades: quaerenti protinus unus</span></div> <div class="l"><span class="strikethrough">narrat Lyncides moresque animumque virorum</span></div></div><div class="l">Quae simul edocuit, “nunc, o fortissime,” dixit</div><div class="l">“fare, precor, Perseu, quanta virtute quibusque</div><div class="l">artibus abstuleris crinita draconibus ora.”</div><span class="">para </span><div class="l">Narrat Agenorides gelido sub Atlante iacentem</div><div class="l">esse locum solidae tutum munimine molis;</div><div class="l">cuius in introitu geminas habitasse sorores</div><div class="l">Phorcidas, unius partitas luminis usum.</div><div class="l">Id se sollerti furtim, dum traditur, astu</div><div class="l">supposita cepisse manu perque abdita longe</div><div class="l">deviaque et silvis horrentia saxa fragosis</div><div class="l">Gorgoneas tetigisse domos, passimque per agros</div><div class="l">perque vias vidisse hominum simulacra ferarumque</div><div class="l">in silicem ex ipsis visa conversa Medusa.</div><div class="l">Se tamen horrendae clipei, quem laeva gerebat,</div><div class="l">aere repercusso formam adspexisse Medusae,</div><div class="l">dumque gravis somnus colubrasque ipsamque tenebat,</div><div class="l">eripuisse caput collo; pennisque fugacem</div><div class="l">Pegason et fratrem matris de sanguine natos</div><div class="l">addidit et longi non falsa pericula cursus,</div><div class="l">quae freta, quas terras sub se vidisset ab alto</div><div class="l">et quae iactatis tetigisset sidera pennis.</div><span class="">para </span><div class="l">Ante exspectatum tacuit tamen. Excipit unus</div><div class="l">ex numero procerum quaerens, cur sola sororum</div><div class="l">gesserit alternis inmixtos crinibus angues.</div><span class="">para </span><div class="l">Hospes ait: “Quoniam scitaris digna relatu,</div><div class="l">accipe quaesiti causam. Clarissima forma</div><div class="l">multorumque fuit spes invidiosa procorum</div><div class="l">illa: neque in tota conspectior ulla capillis</div><div class="l">pars fuit. Inveni, qui se vidisse referret.</div><div class="l">Hanc pelagi rector templo vitiasse Minervae</div><div class="l">dicitur. Aversa est et castos aegide vultus</div><div class="l">nata Iovis texit; neve hoc inpune fuisset,</div><div class="l">Gorgoneum crinem turpes mutavit in hydros.</div><div class="note" id="Note9"><span class="noteLabel">Note: </span><div class="l"><span class="strikethrough">Nunc quoque, ut attonitos formidine terreat hostes,</span></div> <div class="l"><span class="strikethrough">pectore in adverso, quos fecit, sustinet angues.”</span></div></div></div><div class="textpart" id="index.xml-body.1_div.1_div.5"><h3><span class="headingNumber">1.5. </span></h3><span class="">card 1</span><span class="">para </span><div class="l">Dumque ea Cephenum medio Danaeius heros</div><div class="l">agmine commemorat, fremida regalia turba</div><div class="l">atria complentur: nec coniugialia festa</div><div class="l">qui canat est clamor, sed qui fera nuntiet arma.</div><div class="l">Inque repentinos convivia versa tumultus</div><div class="l">adsimilare freto possis, quod saeva quietum</div><div class="l">ventorum rabies motis exasperat undis.</div><span class="">para </span><div class="l">Primus in his Phineus, belli temerarius auctor,</div><div class="l">fraxineam quatiens aeratae cuspidis hastam,</div><div class="l">“en” ait, “en adsum praereptae coniugis ultor,</div><div class="l">nec mihi te pennae, nec falsum versus in aurum</div><div class="l">Iuppiter eripiet.” Conanti mittere Cepheus</div><div class="l">“quid facis?” exclamat, “quae te, germane, furentem</div><div class="l">mens agit in facinus? meritisne haec gratia tantis</div><div class="l">redditur? hac vitam servatae dote rependis?</div><div class="l">Quam tibi non Perseus, verum si quaeris, ademit,</div><div class="l">sed grave Nereidum numen, sed corniger Ammon,</div><div class="l">sed quae visceribus veniebat belua ponti</div><div class="l">exsaturanda meis. Illo tibi tempore rapta est,</div><div class="l">quo peritura fuit: nisi si crudelis id ipsum</div><div class="l">exigis, ut pereat, luctuque levabere nostro.</div><div class="l">Scilicet haud satis est, quod te spectante revincta est</div><div class="l">et nullam quod opem patruus sponsusve tulisti:</div><div class="l">insuper, a quoquam quod sit servata, dolebis</div><div class="l">praemiaque eripies? Quae si tibi magna videntur,</div><div class="l">ex illis scopulis, ubi erant adfixa, petisses.</div><div class="l">Nunc sine, qui petiit, per quem haec non orba senectus,</div><div class="l">ferre quod et meritis et voce est pactus, eumque</div><div class="l">non tibi, sed certae praelatum intellege morti!”</div><span class="">para </span><div class="l">Ille nihil contra: sed et hunc et Persea vultu</div><div class="l">alterno spectans petat hunc ignorat, an illum,</div><div class="l">cunctatusque brevi contortam viribus hastam,</div><div class="l">quantas ira dabat, nequiquam in Persea misit.</div><div class="l">Ut stetit illa toro, stratis tunc denique Perseus</div><div class="l">exsiluit; teloque ferox inimica remisso</div><div class="l">pectora rupisset, nisi post altaria Phineus</div><div class="l">isset: et (indignum!) scelerato profuit ara.</div><div class="l">Fronte tamen Rhoeti non inrita cuspis adhaesit.</div><div class="l">Qui postquam cecidit ferrumque ex osse revulsum est,</div><div class="l">calcitrat et positas adspergit sanguine mensas.</div><div class="l">Tum vero indomitas ardescit vulgus in iras,</div><div class="l">telaque coniciunt, et sunt, qui Cephea dicunt</div><div class="l">cum genero debere mori. Sed limine tecti</div><div class="l">exierat Cepheus, testatus iusque fidemque</div><div class="l">hospitiique deos, ea se prohibente moveri.</div><span class="">para </span><div class="l">Bellica Pallas adest et protegit aegide fratrem</div><div class="l">datque animos. Erat Indus Athis, quem flumine Gange</div><div class="l">edita Limnaee vitreis peperisse sub undis</div><div class="l">creditur, egregius forma, quam divite cultu</div><div class="l">augebat, bis adhuc octonis integer annis,</div><div class="l">indutus chlamydem Tyriam, quam limbus obibat</div><div class="l">aureus; ornabant aurata monilia collum</div><div class="l">et madidos murra curvum crinale capillos.</div><div class="l">Ille quidem iaculo quamvis distantia misso</div><div class="l">figere doctus erat, sed tendere doctior arcus.</div><div class="l">Tunc quoque lenta manu flectentem cornua Perseus</div><div class="l">stipite, qui media positus fumabat in ara,</div><div class="l">perculit et fractis confudit in ossibus ora.</div><span class="">para </span><div class="l">Hunc ubi laudatos iactantem in sanguine vultus</div><div class="l">Assyrius vidit Lycabas, iunctissimus illi</div><div class="l">et comes et veri non dissimulator amoris,</div><div class="l">postquam exhalantem sub acerbo vulnere vitam</div><div class="l">deploravit Athin, quos ille tetenderat arcus</div><div class="l">arripit et “mecum tibi sint certamina” dixit:</div><div class="l">“nec longum pueri fato laetabere, quo plus</div><div class="l">invidiae, quam laudis habes.” Haec omnia nondum</div><div class="l">dixerat, emicuit nervo penetrabile telum</div><div class="l">vitatumque tamen sinuosa veste pependit.</div><div class="l">Vertit in hunc harpen spectatam caede Medusae</div><div class="l">Acrisioniades adigitque in pectus: at ille</div><div class="l">iam moriens, oculis sub nocte natantibus atra</div><div class="l">circumspexit Athin seque acclinavit ad illum</div><div class="l">et tulit ad manes iunctae solacia mortis.</div><span class="">card 74</span><span class="">para </span><div class="l">Ecce Syenites, genitus Metione, Phorbas</div><div class="l">et Libys Amphimedon, avidi committere pugnam,</div><div class="l">sanguine, quo late tellus madefacta tepebat,</div><div class="l">conciderant lapsi: surgentibus obstitit ensis,</div><div class="l">alterius costis, iugulo Phorbantis adactus.</div><div class="l">At non Actoriden Erytum, cui lata bipennis</div><div class="l">telum erat, hamato Perseus petit ense, sed altis</div><div class="l">exstantem signis multaeque in pondere massae</div><div class="l">ingentem manibus tollit cratera duabus</div><div class="l">infligitque viro; rutilum vomit ille cruorem</div><div class="l">et resupinus humum moribundo vertice pulsat.</div><div class="l">Inde Semiramio Polydegmona sanguine cretum</div><div class="l">Caucasiumque Abarin Sperchionidenque Lycetum</div><div class="l">intonsumque comas Helicen Phlegyanque Clytumque</div><div class="l">sternit et exstructos morientum calcat acervos.</div><span class="">para </span><div class="l">Nec Phineus ausus concurrere comminus hosti,</div><div class="l">intorquet iaculum: quod detulit error in Idan,</div><div class="l">expertem frustra belli et neutra arma secutum.</div><div class="l">Ille tuens oculis inmitem Phinea torvis</div><div class="l">“quandoquidem in partes” ait “abstrahor, accipe, Phineu,</div><div class="l">quem fecisti hostem pensaque hoc vulnere vulnus”;</div><div class="l">iamque remissurus tractum de vulnere telum</div><div class="l">sanguine defectos cecidit conlapsus in artus.</div><span class="">para </span><div class="l">Hic quoque Cephenum post regem primus Hodites</div><div class="l">ense iacet Clymeni; Prothoenora percutit Hypseus,</div><div class="l">Hypsea Lyncides. Fuit et grandaevus in illis</div><div class="l">Emathion, aequi cultor timidusque deorum;</div><div class="l">qui, quoniam prohibent anni bellare, loquendo</div><div class="l">pugnat et incessit scelerataque devovet arma.</div><div class="l">Huic Chromis amplexo tremulis altaria palmis</div><div class="l">decutit ense caput; quod protinus incidit arae</div><div class="l">atque ibi semianimi verba exsecrantia lingua</div><div class="l">edidit, et medios animam exspiravit in ignes.</div><div class="l">Hinc gemini fratres Broteasque et caestibus Ammon</div><div class="l">invicti, vinci si possent caestibus enses,</div><div class="l">Phinea cecidere manu, Cererisque sacerdos</div><div class="l">Ampycus, albenti velatus tempora vitta.</div><div class="l">Tu quoque, Lampetide, non hos adhibendus ad usus,</div><div class="l">sed qui, pacis opus, citharam cum voce moveres,</div><div class="l">iussus eras celebrare dapes festumque canendo.</div><div class="l">Quem procul adstantem plectrumque imbelle tenentem</div><div class="l">Pettalus inridens “Stygiis cane cetera” dixit</div><div class="l">“manibus” et laevo mucronem tempore fixit.</div><div class="l">Concidit et digitis morientibus ille retemptat</div><div class="l">fila lyrae, casuque fuit miserabile carmen.</div><span class="">para </span><div class="l">Nec sinit hunc impune ferox cecidisse Lycormas</div><div class="l">raptaque de dextro robusta repagula posti</div><div class="l">ossibus inlisit mediae cervicis: at ille</div><div class="l">procubuit terrae mactati more iuvenci.</div><div class="l">Demere temptabat laevi quoque robora postis</div><div class="l">Cinyphius Pelates: temptanti dextera fixa est</div><div class="l">cuspide Marmaridae Corythi lignoque cohaesit.</div><div class="l">Haerenti latus hausit Abas: nec corruit ille,</div><div class="l">sed retinente manum moriens e poste pependit.</div><div class="l">Sternitur et Menaleus, Perseia castra secutus,</div><div class="l">et Nasamoniaci Dorylas ditissimus agri,</div><div class="l">dives agri Dorylas, quo non possederat alter</div><div class="l">latius aut totidem tollebat turis acervos.</div><div class="l">Huius in obliquo missum stetit inguine ferrum:</div><div class="l">letifer ille locus. Quem postquam vulneris auctor</div><div class="l">singultantem animam et versantem lumina vidit</div><div class="l">Bactrius Halcyoneus “hoc, quod premis” inquit, “habeto</div><div class="l">de tot agris terrae” corpusque exsangue reliquit.</div><span class="">para </span><div class="l">Torquet in hunc hastam calido de vulnere raptam</div><div class="l">ultor Abantiades; media quae nare recepta</div><div class="l">cervice exacta est in partesque eminet ambas.</div><div class="l">Dumque manum Fortuna iuvat, Clytiumque Claninque,</div><div class="l">matre satos una, diverso vulnere fudit:</div><div class="l">nam Clytii per utrumque gravis librata lacerto</div><div class="l">fraxinus acta femur, iaculum Clanis ore momordit.</div><div class="l">Occidit et Celadon Mendesius, occidit Astreus,</div><div class="l">matre Palaestina, dubio genitore creatus,</div><div class="l">Aethionque sagax quondam ventura videre</div><div class="l">(tunc ave deceptus falsa), regisque Thoactes</div><div class="l">armiger et caeso genitore infamis Agyrtes.</div><span class="">para </span><div class="l">Plus tamen exhausto superest: namque omnibus unum</div><div class="l">opprimere est animus, coniurata undique pugnant</div><div class="l">agmina pro causa meritum impugnante fidemque:</div><div class="l">hac pro parte socer frustra pius et nova coniunx</div><div class="l">cum genetrice favent ululatuque atria complent.</div><div class="l">Sed sonus armorum superat gemitusque cadentum,</div><div class="l">pollutosque semel multo Bellona penates</div><div class="l">sanguine perfundit renovataque proelia miscet.</div><div class="l">Circueunt unum Phineus et mille secuti</div><div class="l">Phinea: tela volant hiberna grandine plura</div><div class="l">praeter utrumque latus praeterque et lumen et aures.</div><div class="l">Applicat hic umeros ad magnae saxa columnae,</div><div class="l">tutaque terga gerens adversaque in agmina versus</div><div class="l">sustinet instantes. Instabat parte sinistra</div><div class="l">Chaonius Molpeus, dextra Nabataeus Echemmon.</div><div class="l">Tigris ut auditis diversa valle duorum</div><div class="l">exstimulata fame mugitibus armentorum</div><div class="l">nescit, utro potius ruat, et ruere ardet utroque,</div><div class="l">sic dubius Perseus, dextra laevane feratur,</div><div class="l">Molpea traiecti submovit vulnere cruris,</div><div class="l">contentusque fuga est: neque enim dat tempus Echemmon,</div><div class="l">sed furit et, cupiens saltu dare vulnera collo,</div><div class="l">non circumspectis exactum viribus ensem</div><div class="l">fregit, et extrema percussae parte columnae</div><div class="l">lammina dissiluit dominique in gutture fixa est.</div><div class="l">Non tamen ad letum causas satis illa valentes</div><div class="l">plaga dedit: trepidum Perseus et inermia frustra</div><div class="l">bracchia tendentem Cyllenide confodit harpe.</div><span class="">card 177</span><span class="">para </span><div class="l">Verum ubi virtutem turbae succumbere vidit,</div><div class="l">“auxilium” Perseus “quoniam sic cogitis ipsi”</div><div class="l">dixit “ab hoste petam. Vultus avertite vestros,</div><div class="l">siquis amicus adest!” et Gorgonis extulit ora.</div><div class="l">“Quaere alium, tua quem moveant miracula” dixit</div><div class="l">Thescelus; utque manu iaculum fatale parabat</div><div class="l">mittere, in hoc haesit signum de marmore gestu.</div><div class="l">Proximus huic Ampyx animi plenissima magni</div><div class="l">pectora Lyncidae gladio petit; inque petendo</div><div class="l">dextera deriguit nec citra mota nec ultra est.</div><div class="l">At Nileus, qui se genitum septemplice Nilo</div><div class="l">ementitus erat, clipeo quoque flumina septem</div><div class="l">argento partim, partim caelaverat auro,</div><div class="l">“adspice” ait, “Perseu, nostrae primordia gentis:</div><div class="l">magna feres tacitas solacia mortis ad umbras,</div><div class="l">a tanto cecidisse viro”: pars ultima vocis</div><div class="l">in medio suppressa sono est, adapertaque velle</div><div class="l">ora loqui credas, nec sunt ea pervia verbis.</div><span class="">para </span><div class="l">Increpat hos “vitio” que “animi, non viribus” inquit</div><div class="l">“Gorgoneis torpetis” Eryx: “incurrite mecum</div><div class="l">et prosternite humi iuvenem magica arma moventem!”</div><div class="l">Incursurus erat: tenuit vestigia tellus,</div><div class="l">inmotusque silex armataque mansit imago.</div><span class="">para </span><div class="l">Hi tamen ex merito poenas subiere; sed unus</div><div class="l">miles erat Persei, pro quo dum pugnat, Aconteus,</div><div class="l">Gorgone conspecta saxo concrevit oborto.</div><div class="l">Quem ratus Astyages etiamnum vivere, longo</div><div class="l">ense ferit: sonuit tinnitibus ensis acutis.</div><div class="l">Dum stupet Astyages, naturam traxit eandem,</div><div class="l">marmoreoque manet vultus mirantis in ore.</div><span class="">para </span><div class="l">Nomina longa mora est media de plebe virorum</div><div class="l">dicere: bis centum restabant corpora pugnae,</div><div class="l">Gorgone bis centum riguerunt corpora visa.</div><span class="">para </span><div class="l">Paenitet iniusti tunc denique Phinea belli.</div><div class="l">Sed quid agat? simulacra videt diversa figuris</div><div class="l">agnoscitque suos et nomine quemque vocatum</div><div class="l">poscit opem, credensque parum sibi proxima tangit</div><div class="l">corpora: marmor erant. Avertitur, atque ita supplex</div><div class="l">confessasque manus obliquaque bracchia tendens,</div><div class="l">“vincis” ait, “Perseu. Remove tua monstra tuaeque</div><div class="l">saxificos vultus, quaecumque ea, tolle Medusae,</div><div class="l">tolle, precor. Non nos odium regnique cupido</div><div class="l">compulit ad bellum: pro coniuge movimus arma.</div><div class="l">Causa fuit meritis melior tua, tempore nostra.</div><div class="l">Non cessisse piget. Nihil, o fortissime, praeter</div><div class="l">hanc animam concede mihi: tua cetera sunto.”</div><span class="">para </span><div class="l">Talia dicenti neque eum, quem voce rogabat</div><div class="l">respicere audenti “quod” ait, “timidissime Phineu,</div><div class="l">et possum tribuisse et magnum est munus inerti,</div><div class="l">(pone metum) tribuam: nullo violabere ferro.</div><div class="l">Quin etiam mansura dabo monimenta per aevum,</div><div class="l">inque domo soceri semper spectabere nostri,</div><div class="l">ut mea se sponsi soletur imagine coniunx?”</div><span class="">para </span><div class="l">Dixit et in partem Phorcynida transtulit illam,</div><div class="l">ad quam se trepido Phineus obverterat ore.</div><div class="l">Tunc quoque conanti sua vertere lumina cervix</div><div class="l">deriguit, saxoque oculorum induruit umor.</div><div class="l">Sed tamen os timidum vultusque in marmore supplex</div><div class="l">submissaeque manus faciesque obnoxia mansit.</div><span class="">para </span><div class="l">Victor Abantiades patrios cum coniuge muros</div><div class="l">intrat et inmeriti vindex ultorque parentis</div><div class="l">adgreditur Proetum: nam fratre per arma fugato</div><div class="l">Acrisioneas Proetus possederat arces.</div><div class="l">Sed nec ope armorum, nec, quam male ceperat, arce</div><div class="l">torva colubriferi superavit lumina monstri.</div><span class="">para </span><div class="l">Te tamen, o parvae rector, Polydecta, Seriphi,</div><div class="l">nec iuvenis virtus per tot spectata labores</div><div class="l">nec mala mollierant, sed inexorabile durus</div><div class="l">exerces odium, nec iniqua finis in ira est.</div><div class="l">Detrectas etiam laudem fictamque Medusae</div><div class="l">arguis esse necem. “Dabimus tibi pignera veri.</div><div class="l">Parcite luminibus!” Perseus ait oraque regis</div><div class="l">ore Medusaeo silicem sine sanguine fecit.</div><span class="">card 250</span><span class="">tale Hippocrene. Pierides.</span><span class="">para </span><div class="l">Hactenus aurigenae comitem Tritonia fratri</div><div class="l">se dedit: inde cava circumdata nube Seriphon</div><div class="l">deserit, a dextra Cythno Gyaroque relictis,</div><div class="l">quaque super pontum via visa brevissima, Thebas</div><div class="l">virgineumque Helicona petit. Quo monte potita</div><div class="l">constitit et doctas sic est adfata sorores:</div><div class="l">“Fama novi fontis nostras pervenit ad aures,</div><div class="l">dura Medusaei quem praepetis ungula rupit.</div><div class="l">Is mihi causa viae. Volui mirabile factum</div><div class="l">cernere: vidi ipsum materno sanguine nasci.”</div><span class="">para </span><div class="l">Excipit Uranie: “Quaecumque est causa videndi</div><div class="l">has tibi, diva, domos, animo gratissima nostro es.</div><div class="l">Vera tamen fama est, et Pegasus huius origo</div><div class="l">fontis”, et ad latices deduxit Pallada sacros.</div><div class="l">Quae mirata diu factas pedis ictibus undas,</div><div class="l">silvarum lucos circumspicit antiquarum</div><div class="l">antraque et innumeris distinctas floribus herbas</div><div class="l">felicesque vocat pariter studioque locoque</div><div class="l">Mnemonidas. <span class="">tale THE NINE MUSES AND PYRENAEUS</span>Quam sic adfata est una sororum:</div><span class="">para </span><div class="l">“O, nisi te virtus opera ad maiora tulisset,</div><div class="l">in partem ventura chori Tritonia nostri,</div><div class="l">vera refers meritoque probas artesque locumque,</div><div class="l">et gratam sortem, tutae modo simus, habemus.</div><div class="l">Sed (vetitum est adeo sceleri nihil) omnia terrent</div><div class="l">virgineas mentes, dirusque ante ora Pyreneus</div><div class="l">vertitur, et nondum tota me mente recepi.</div><div class="l">Daulida Threicio Phoceaque milite rura</div><div class="l">ceperat ille ferox iniustaque regna tenebat.</div><div class="l">Templa petebamus Parnasia: vidit euntes,</div><div class="l">nostraque fallaci veneratus numina vultu</div><div class="l">“Mnemonides” (cognorat enim), “consistite” dixit,</div><div class="l">“nec dubitate, precor, tecto grave sidus et imbrem”</div><div class="l">(imber erat) “vitare meo: subiere minores</div><div class="l">saepe casas superi.” Dictis et tempore motae</div><div class="l">adnuimusque viro primasque intravimus aedes.</div><div class="l">Desierant imbres, victoque aquilonibus austro</div><div class="l">fusca repurgato fugiebant nubila caelo.</div><div class="l">Impetus ire fuit: claudit sua tecta Pyreneus</div><div class="l">vimque parat. Quam nos sumptis effugimus alis.</div><div class="l">Ipse secuturo similis stetit arduus arce</div><div class="l">“qua” que “via est vobis, erit et mihi” dixit “eadem”,</div><div class="l">seque iacit vecors e summae culmine turris</div><div class="l">et cadit in vultus, discussisque ossibus oris</div><div class="l">tundit humum moriens scelerato sanguine tinctam.”</div><span class="">tale THE NINE MUSES AND THE NINE MAGPIES</span><span class="">para </span><div class="l">Musa loquebatur: pennae sonuere per auras,</div><div class="l">voxque salutantum ramis veniebat ab altis.</div><div class="l">Suspicit et linguae quaerit tam certa loquentes</div><div class="l">unde sonent hominemque putat Iove nata locutum:</div><div class="l">Ales erat, numeroque novem, sua fata querentes,</div><div class="l">institerant ramis imitantes omnia picae.</div><span class="">para </span><div class="l">Miranti sic orsa deae dea: “Nuper et istae</div><div class="l">auxerunt volucrum victae certamine turbam.</div><div class="l">Pieros has genuit Pellaeis dives in arvis,</div><div class="l">Paeonis Euippe mater fuit. Illa potentem</div><div class="l">Lucinam noviens, noviens paritura, vocavit.</div><div class="l">Intumuit numero stolidarum turba sororum,</div><div class="l">perque tot Haemonias et per tot Achaidas urbes</div><div class="l">huc venit et tali committit proelia voce:</div><div class="l">“Desinite indoctum vana dulcedine vulgus</div><div class="l">fallere: nobiscum, siqua est fiducia vobis,</div><div class="l">Thespiades certate deae. Nec voce nec arte</div><div class="l">vincemur, totidemque sumus. Vel cedite victae</div><div class="l">fonte Medusaeo et Hyantea Aganippe,</div><div class="l">vel nos Emathiis ad Paeonas usque nivosos</div><div class="l">cedamus campis. Dirimant certamina nymphae.”</div><div class="l">Turpe quidem contendere erat, sed cedere visum</div><div class="l">turpius. Electae iurant per flumina nymphae</div><div class="l">factaque de vivo pressere sedilia saxo.</div><div class="l">Tum sine sorte prior quae se certare professa est,</div><div class="l">bella canit superum, falsoque in honore Gigantas</div><div class="l">ponit et extenuat magnorum facta deorum;</div><div class="l">emissumque ima de sede Typhoea terrae</div><div class="l">caelitibus fecisse metum cunctosque dedisse</div><div class="l">terga fugae, donec fessos Aegyptia tellus</div><div class="l">ceperit et septem discretus in ostia Nilus.</div><div class="l">Huc quoque terrigenam venisse Typhoea narrat</div><div class="l">et se mentitis superos celasse figuris;</div><div class="l">“duxque gregis” dixit “fit Iuppiter; unde recurvis</div><div class="l">nunc quoque formatus Libys est cum cornibus Ammon.</div><div class="l">Delius in corvo, proles Semeleia capro,</div><div class="l">fele soror Phoebi, nivea Saturnia vacca,</div><div class="l">pisce Venus latuit, Cyllenius ibidis alis.”</div><div class="l">Hactenus ad citharam vocalia moverat ora:</div><div class="l">poscimur Aonides. Sed forsitan otia non sint,</div><div class="l">nec nostris praebere vacet tibi cantibus aures.”</div><span class="">para </span><div class="l">“Ne dubita, vestrumque mihi refer ordine carmen”</div><div class="l">Pallas ait nemorisque levi consedit in umbra.</div><span class="">para </span><div class="l">Musa refert: “Dedimus summam certaminis uni.</div><div class="l">Surgit et inmissos hedera conlecta capillos</div><div class="l">Calliope querulas praetemptat pollice chordas,</div><div class="l">atque haec percussis subiungit carmina nervis:</div><span class="">card 341</span><span class="">tale Ceres et Proserpina.</span><div class="l">“Prima Ceres unco glaebam dimovit aratro,</div><div class="l">prima dedit fruges alimentaque mitia terris,</div><div class="l">prima dedit leges: Cereris sunt omnia munus.</div><div class="l">Illa canenda mihi est. Utinam modo dicere possem</div><div class="l">carmina digna dea: certe dea carmine digna est.</div><span class="">para </span><div class="l">Vasta giganteis ingesta est insula membris</div><div class="l">Trinacris et magnis subiectum molibus urget</div><div class="l">aetherias ausum sperare Typhoea sedes.</div><div class="l">Nititur ille quidem pugnatque resurgere saepe,</div><div class="l">dextra sed Ausonio manus est subiecta Peloro,</div><div class="l">laeva, Pachyne, tibi, Lilybaeo crura premuntur,</div><div class="l">degravat Aetna caput: sub qua resupinus harenas</div><div class="l">eiectat flammamque ferox vomit ore Typhoeus.</div><div class="l">Saepe remoliri luctatur pondera terrae</div><div class="l">oppidaque et magnos devolvere corpore montes.</div><div class="l">Inde tremit tellus, et rex pavet ipse silentum,</div><div class="l">ne pateat latoque solum retegatur hiatu</div><div class="l">inmissusque dies trepidantes terreat umbras.</div><span class="">para </span><div class="l">Hanc metuens cladem tenebrosa sede tyrannus</div><div class="l">exierat, curruque atrorum vectus equorum</div><div class="l">ambibat Siculae cautus fundamina terrae.</div><div class="l">Postquam exploratum satis est loca nulla labare,</div><div class="l">depositoque metu, videt hunc Erycina vagantem</div><div class="l">monte suo residens, natumque amplexa volucrem</div><div class="l">“arma manusque meae, mea, nate, potentia”, dixit,</div><div class="l">“illa, quibus superas omnes, cape tela, Cupido,</div><div class="l">inque dei pectus celeres molire sagittas,</div><div class="l">cui triplicis cessit fortuna novissima regni.</div><div class="l">Tu superos ipsumque Iovem tu numina ponti</div><div class="l">victa domas ipsumque, regit qui numina ponti.</div><div class="l">Tartara quid cessant? cur non matrisque tuumque</div><div class="l">imperium profers? agitur pars tertia mundi.</div><div class="l">Et tamen in caelo, quae iam patientia nostra est,</div><div class="l">spernimur, ac mecum vires minuuntur Amoris.</div><div class="l">Pallada nonne vides iaculatricemque Dianam</div><div class="l">abscessisse mihi? Cereris quoque filia virgo,</div><div class="l">si patiemur, erit: nam spes adfectat easdem.</div><div class="l">At tu, pro socio, siqua est ea gratia, regno</div><div class="l">iunge deam patruo.” Dixit Venus. Ille pharetram</div><div class="l">solvit et arbitrio matris de mille sagittis</div><div class="l">unam seposuit, sed qua nec acutior ulla</div><div class="l">nec minus incerta est nec quae magis audiat arcus,</div><div class="l">oppositoque genu curvavit flexile cornum</div><div class="l">inque cor hamata percussit harundine Ditem.</div><span class="">para </span><div class="l">Haud procul Hennaeis lacus est a moenibus altae,</div><div class="l">nomine Pergus, aquae. Non illo plura Caystros</div><div class="l">carmina cycnorum labentibus audit in undis.</div><div class="l">Silva coronat aquas cingens latus omne, suisque</div><div class="l">frondibus ut velo Phoebeos submovet ictus.</div><div class="l">Frigora dant rami, tyrios humus umida flores:</div><div class="l">perpetuum ver est. Quo dum Proserpina luco</div><div class="l">ludit et aut violas aut candida lilia carpit,</div><div class="l">dumque puellari studio calathosque sinumque</div><div class="l">implet et aequales certat superare legendo,</div><div class="l">paene simul visa est dilectaque raptaque Diti:</div><div class="l">usque adeo est properatus amor. Dea territa maesto</div><div class="l">et matrem et comites, sed matrem saepius, ore</div><div class="l">clamat; et, ut summa vestem laniarat ab ora,</div><div class="l">conlecti flores tunicis cecidere remissis.</div><div class="l">Tantaque simplicitas puerilibus adfuit annis,</div><div class="l">haec quoque virgineum movit iactura dolorem.</div><div class="l">Raptor agit currus et nomine quemque vocando</div><div class="l">exhortatur equos, quorum per colla iubasque</div><div class="l">excutit obscura tinctas ferrugine habenas,</div><div class="l">perque lacus altos et olentia sulphure fertur</div><div class="l">stagna Palicorum, rupta fervenu terra,</div><div class="l">et qua Bacchiadae, bimari gens orta Corintho,</div><div class="l">inter inaequales posuerunt moenia portus.</div><span class="">card 409</span><span class="">para </span><div class="l">Est medium Cyanes et Pisaeae Arethusae,</div><div class="l">quod coit angustis inclusum cornibus aequor.</div><div class="l">Hic fuit, a cuius stagnum quoque nomine dictum est,</div><div class="l">inter Sicelidas Cyane celeberrima nymphas.</div><div class="l">Gurgite quae medio summa tenus exstitit alvo</div><div class="l">agnovitque deam. “Nec longius ibitis!” inquit,</div><div class="l">“non potes invitae Cereris gener esse: roganda,</div><div class="l">non rapienda fuit. Quodsi componere magnis</div><div class="l">parva mihi fas est, et me dilexit Anapis:</div><div class="l">exorata tamen, nec, ut haec, exterrita nupsi.”</div><div class="l">Dixit et in partes diversas bracchia tendens</div><div class="l">obstitit. Haud ultra tenuit Saturnius iram,</div><div class="l">terribilesque hortatus equos in gurgitis ima</div><div class="l">contortum valido sceptrum regale lacerto</div><div class="l">condidit. Icta viam tellus in Tartara fecit</div><div class="l">et pronos currus medio cratere recepit.</div><span class="">para </span><div class="l">At Cyane, raptamque deam contemptaque fontis</div><div class="l">iura sui maerens, inconsolabile vulnus</div><div class="l">mente gerit tacita lacrimisque absumitur omnis,</div><div class="l">et quarum fuerat magnum modo numen, in illas</div><div class="l">ossa pati flexus, ungues posuisse rigorem;</div><div class="l">extenuatur aquas. Molliri membra videres,</div><div class="l">primaque de tota tenuissima quaeque liquescunt,</div><div class="l">caerulei crines digitique et crura pedesque:</div><div class="l">nam brevis in gelidas membris exilibus undas</div><div class="l">transitus est: post haec umeri tergusque latusque</div><div class="l">pectoraque in tenues abeunt evanida rivos.</div><div class="l">Denique pro vivo vitiatas sanguine venas</div><div class="l">lympha subit, restatque nihil, quod prendere possis.</div><span class="">para </span><div class="l">Interea pavidae nequiquam filia matri</div><div class="l">omnibus est terris, omni quaesita profundo.</div><div class="l">Illam non udis veniens Aurora capillis</div><div class="l">cessantem vidit, non Hesperus. Illa duabus</div><div class="l">flammiferas pinus manibus succendit ab Aetna</div><div class="l">perque pruinosas tulit inrequieta tenebras.</div><div class="l">Rursus ubi alma dies hebetarat sidera, natam</div><div class="l">solis ab occasu solis quaerebat ad ortus.</div><span class="">para </span><div class="l">Fessa labore sitim conlegerat oraque nulli</div><div class="l">colluerant fontes; cum tectam stramine vidit</div><div class="l">forte casam parvasque fores pulsavit: at inde</div><div class="l">prodit anus divamque videt, lymphamque roganti</div><div class="l">dulce dedit, tosta quod texerat ante polenta.</div><div class="l">Dum bibit illa datum, duri puer oris et audax</div><div class="l">constitit ante deam risitque avidamque vocavit.</div><div class="l">Offensa est neque adhuc epota parte loquentem</div><div class="l">cum liquido mixta perfudit diva polenta.</div><div class="l">Combibit os maculas, et quae modo bracchia gessit,</div><div class="l">crura gerit; cauda est mutatis addita membris;</div><div class="l">inque brevem formam, ne sit vis magna nocendi,</div><div class="l">contrahitur, parvaque minor mensura lacerta est.</div><div class="l">Mirantem flentemque et tangere monstra parantem</div><div class="l">fugit anum latebramque petit; aptumque colori</div><div class="l">nomen habet, variis stellatus corpora guttis.</div><span class="">para </span><div class="l">Quas dea per terras et quas erraverit undas,</div><div class="l">dicere longa mora est: quaerenti defuit orbis.</div><div class="l">Sicaniam repetit; dumque omnia lustrat eundo,</div><div class="l">venit et ad Cyanen. Ea ni mutata fuisset,</div><div class="l">omnia narrasset: sed et os et lingua volenti</div><div class="l">dicere non aderant, nec quo loqueretur habebat.</div><div class="l">Signa tamen manifesta dedit notamque parenti,</div><div class="l">illo forte loco delapsam in gurgite sacro,</div><div class="l">Persephones zonam summis ostendit in undis.</div><span class="">para </span><div class="l">Quam simul agnovit, tamquam tunc denique raptam</div><div class="l">scisset, inornatos laniavit diva capillos</div><div class="l">et repetita suis percussit pectora palmis.</div><div class="l">Nescit adhuc, ubi sit: terras tamen increpat omnes</div><div class="l">ingratasque vocat nec frugum munere dignas,</div><div class="l">Trinacriam ante alias, in qua vestigia damni</div><div class="l">repperit. Ergo illic saeva vertentia glaebas</div><div class="l">fregit aratra manu, parilique irata colonos</div><div class="l">ruricolasque boves leto dedit arvaque iussit</div><div class="l">fallere depositum vitiataque semina fecit.</div><div class="l">Fertilitas terrae latum vulgata per orbem</div><div class="l">falsa iacet: primis segetes moriuntur in herbis,</div><div class="l">et modo sol nimius, nimius modo corripit imber</div><div class="l">sideraque ventique nocent, avidaeque volucres</div><div class="l">semina iacta legunt; lolium tribulique fatigant</div><div class="l">triticeas messes et inexpugnabile gramen.</div><span class="">card 487</span><span class="">para </span><div class="l">Tum caput Eleis Alpheias extulit undis</div><div class="l">rorantesque comas a fronte removit ad aures</div><div class="l">atque ait: “O toto quaesitae virginis orbe</div><div class="l">et frugum genetrix, inmensos siste labores</div><div class="l">neve tibi fidae violenta irascere terrae.</div><div class="l">Terra nihil meruit patuitque invita rapinae.</div><div class="l">Nec sum pro patria supplex: huc hospita veni;</div><div class="l">Pisa mihi patria est et ab Elide ducimus ortus;</div><div class="l">Sicaniam peregrina colo, sed gratior omni</div><div class="l">haec mihi terra solo est: hos nunc Arethusa penates,</div><div class="l">hanc habeo sedem: quam tu, mitissima, serva.</div><div class="l">Mota loco cur sim tantique per aequoris undas</div><div class="l">advehar Ortygiam, veniet narratibus hora</div><div class="l">tempestiva meis, cum tu curaque levata</div><div class="l">et vultus melioris eris. Mihi pervia tellus</div><div class="l">praebet iter, subterque imas ablata cavernas</div><div class="l">hic caput attollo desuetaque sidera cerno.</div><div class="l">Ergo dum Stygio sub terris gurgite labor,</div><div class="l">visa tua est oculis illic Proserpina nostris:</div><div class="l">illa quidem tristis neque adhuc interrita vultu,</div><div class="l">sed regina tamen, sed opaci maxima mundi,</div><div class="l">sed tamen inferni pollens matrona tyranni.”</div><span class="">para </span><div class="l">Mater ad auditas stupuit ceu saxea voces</div><div class="l">attonitaeque diu similis fuit. Utque dolore</div><div class="l">pulsa gravi gravis est amentia, curribus oras</div><div class="l">exit in aetherias. Ibi toto nubila vultu</div><div class="l">ante Iovem passis stetit invidiosa capillis</div><div class="l">“pro” que “meo veni supplex tibi, Iuppiter” inquit,</div><div class="l">“sanguine proque tuo. Si nulla est gratia matris,</div><div class="l">nata patrem moveat, neu sit tibi cura, precamur,</div><div class="l">vilior illius, quod nostro est edita partu.</div><div class="l">En quaesita diu tandem mihi nata reperta est,</div><div class="l">si reperire vocas amittere certius, aut si</div><div class="l">scire, ubi sit, reperire vocas. Quod rapta, feremus,</div><div class="l">dummodo reddat eam: neque enim praedone marito</div><div class="l">filia digna tua est, si iam mea filia non est.”</div><span class="">para </span><div class="l">Iuppiter excepit: “Commune est pignus onusque</div><div class="l">nata mihi tecum. Sed si modo nomina rebus</div><div class="l">addere vera placet, non hoc iniuria factum,</div><div class="l">verum amor est; neque erit nobis gener ille pudori,</div><div class="l">tu modo, diva, velis. Ut desint cetera, quantum est</div><div class="l">esse Iovis fratrem! — Quid quod non cetera desunt</div><div class="l">nec cedit nisi sorte mihi? sed tanta cupido</div><div class="l">si tibi discidii est, repetet Proserpina caelum,</div><div class="l">lege tamen certa, si nullos contigit illic</div><div class="l">ore cibos; nam sic Parcarum foedere cautum est.”</div><span class="">para </span><div class="l">Dixerat. At Cereri certum est educere natam.</div><div class="l">Non ita fata sinunt, quoniam ieiunia virgo</div><div class="l">solverat et, cultis dum simplex errat in hortis,</div><div class="l">Poeniceum curva decerpserat arbore pomum</div><div class="l">sumptaque pallenti septem de cortice grana</div><div class="l">presserat ore suo. Solusque ex omnibus illud</div><div class="l">Ascalaphus vidit, quem quondam dicitur Orphne,</div><div class="l">inter Avernales haud ignotissima nymphas,</div><div class="l">ex Acheronte suo silvis peperisse sub atris:</div><div class="l">vidit et indicio reditum crudelis ademit.</div><div class="l">Ingemuit regina Erebi testemque profanam</div><div class="l">fecit avem, sparsumque caput Phlegethontide lympha</div><div class="l">in rostrum et plumas et grandia lumina vertit.</div><div class="l">Ille sibi ablatus fulvis amicitur in alis,</div><div class="l">inque caput crescit, longosque reflectitur ungues</div><div class="l">vixque movet natas per inertia bracchia pennas:</div><div class="l">foedaque fit volucris, venturi nuntia luctus,</div><div class="l">ignavus bubo, dirum mortalibus omen.</div><span class="">para </span><div class="l">Hic tamen indicio poenam linguaque videri</div><div class="l">commeruisse potest: vobis, Acheloides, unde</div><div class="l">pluma pedesque avium, cum virginis ora geratis?</div><div class="l">an quia, cum legeret vernos Proserpina flores,</div><div class="l">in comitum numero, doctae Sirenes, eratis?</div><div class="l">Quam postquam toto frustra quaesistis in orbe,</div><div class="l">protinus, ut vestram sentirent aequora curam,</div><div class="l">posse super fluctus alarum insistere remis</div><div class="l">optastis, facilesque deos habuistis et artus</div><div class="l">vidistis vestros subitis flavescere pennis.</div><div class="l">Ne tamen ille canor mulcendas natus ad aures</div><div class="l">tantaque dos oris linguae deperderet usum,</div><div class="l">virginei vultus et vox humana remansit.</div><span class="">para </span><div class="l">At medius fratrisque sui maestaeque sororis</div><div class="l">Iuppiter ex aequo volventem dividit annum.</div><div class="l">Nunc dea, regnorum numen commune duorum,</div><div class="l">cum matre est totidem, totidem cum coniuge menses.</div><div class="l">Vertitur extemplo facies et mentis et oris:</div><div class="l">nam modo quae poterat Diti quoque maesta videri,</div><div class="l">laeta deae frons est, ut sol, qui tectus aquosis</div><div class="l">nubibus ante fuit, victis e nubibus exit.</div><span class="">card 572</span><span class="">tale Arethusa.</span><span class="">para </span><div class="l">Exigit alma Ceres, nata secura recepta,</div><div class="l">quae tibi causa fugae, cur sis, Arethusa, sacer fons.</div><div class="l">Conticuere undae: quarum dea sustulit alto</div><div class="l">fonte caput viridesque manu siccata capillos</div><div class="l">fluminis Elei veteres narravit amores.</div><span class="">para </span><div class="l">“Pars ego nympharum quae sunt in Achaide” dixit,</div><div class="l">“una fui, nec me studiosius altera saltus</div><div class="l">legit nec posuit studiosius altera casses.</div><div class="l">Sed quamvis formae numquam mihi fama petita est,</div><div class="l">quamvis fortis eram, formosae nomen habebam.</div><div class="l">Nec mea me facies nimium laudata iuvabat,</div><div class="l">quaque aliae gaudere solent, ego rustica dote</div><div class="l">corporis erubui, crimenque placere putavi.</div><div class="l">Lassa revertebar (memini) Stymphalide silva:</div><div class="l">aestus erat, magnumque labor geminaverat aestum.</div><div class="l">Invenio sine vertice aquas, sine murmure euntes,</div><div class="l">perspicuas ad humum, per quas numerabilis alte</div><div class="l">calculus omnis erat, quas tu vix ire putares.</div><div class="l">Cana salicta dabant nutritaque populus unda</div><div class="l">sponte sua natas ripis declivibus umbras.</div><div class="l">Accessi primumque pedis vestigia tinxi,</div><div class="l">poplite deinde tenus: neque eo contenta, recingor</div><div class="l">molliaque impono salici velamina curvae</div><div class="l">nudaque mergor aquis. Quas dum ferioque trahoque</div><div class="l">mille modis labens excussaque bracchia iacto,</div><div class="l">nescio quod medio sensi sub gurgite murmur</div><div class="l">territaque insisto propioris margine ripae.</div><div class="l">“Quo properas, Arethusa?” suis Alpheus ab undis,</div><div class="l">“quo properas?” iterum rauco mihi dixerat ore.</div><div class="l">Sicut eram, fugio sine vestibus: altera vestes</div><div class="l">ripa meas habuit. Tanto magis instat et ardet,</div><div class="l">et quia nuda fui, sum visa paratior illi.</div><div class="l">Sic ego currebam, sic me ferus ille premebat,</div><div class="l">ut fugere accipitrem penna trepidante columbae,</div><div class="l">ut solet accipiter trepidas urgere columbas.</div><div class="l">Usque sub Orchomenon Psophidaque Cyllenenque</div><div class="l">Maenaliosque sinus gelidumque Erymanthon et Elin</div><div class="l">currere sustinui; nec me velocior ille.</div><div class="l">Sed tolerare diu cursus ego, viribus impar,</div><div class="l">non poteram: longi patiens erat ille laboris.</div><div class="l">Per tamen et campos, per opertos arbore montes,</div><div class="l">saxa quoque et rupes et qua via nulla, cucurri.</div><div class="l">Sol erat a tergo: vidi praecedere longam</div><div class="l">ante pedes umbram, nisi si timor illa videbat;</div><div class="l">sed certe sonitusque pedum terrebat et ingens</div><div class="l">crinales vittas adflabat anhelitus oris.</div><div class="l">Fessa labore fugae “fer opem, deprendimur” inquam,</div><div class="l">“armigerae, Diana, tuae, cui saepe dedisti</div><div class="l">ferre tuos arcus inclusaque tela pharetra.”</div><div class="l">Mota dea est spissisque ferens e nubibus unam</div><div class="l">me super iniecit. Lustrat caligine tectam</div><div class="l">amnis et ignarus circum cava nubila quaerit.</div><div class="l">Bisque locum, quo me dea texerat inscius ambit</div><div class="l">et bis “io Arethusa io Arethusa!” vocavit.</div><div class="l">Quid mihi tunc animi miserae fuit? anne quod agnae est,</div><div class="l">siqua lupos audit circum stabula alta frementes,</div><div class="l">aut lepori, qui vepre latens hostilia cernit</div><div class="l">ora canum nullosque audet dare corpore motus?</div><div class="l">Non tamen abscedit: neque enim vestigia cernit</div><div class="l">longius ulla pedum: servat nubemque locumque.</div><div class="l">Occupat obsessos sudor mihi frigidus artus,</div><div class="l">caeruleaeque cadunt toto de corpore guttae,</div><div class="l">quaque pedem movi, manat lacus, eque capillis</div><div class="l">ros cadit, et citius, quam nunc tibi facta renarro,</div><div class="l">in latices mutor. Sed enim cognoscit amatas</div><div class="l">amnis aquas, positoque viri, quod sumpserat, ore</div><div class="l">vertitur in proprias, ut se mihi misceat, undas.</div><div class="l">Delia rupit humum; caecisque ego mersa cavernis</div><div class="l">advehor Ortygiam, quae me cognomine divae</div><div class="l">grata meae superas eduxit prima sub auras.”</div><span class="">tale CALLIOPE SINGS OF TRIPTOLEMUS AND LYNCUS</span><span class="">para </span><div class="l">Hac Arethusa tenus. Geminos dea fertilis angues</div><div class="l">curribus admovit frenisque coercuit ora</div><div class="l">et medium caeli terraeque per aera vecta est</div><div class="l">atque levem currum Tritonida misit in urbem</div><div class="l">Triptolemo; partimque rudi data semina iussit</div><div class="l">spargere humo, partim post tempora longa recultae.</div><div class="l">Iam super Europen sublimis et Asida terram</div><div class="l">vectus erat iuvenis; Scythicas advertitur oras.</div><div class="l">Rex ibi Lyncus erat: regis subit ille penates.</div><div class="l">Qua veniat, causamque viae nomenque rogatus</div><div class="l">et patriam, “patria est clarae mihi” dixit “Athenae,</div><div class="l">Triptolemus nomen. Veni nec puppe per undas,</div><div class="l">nec pede per terras: patuit mihi pervius aether.</div><div class="l">Dona fero Cereris latos quae sparsa per agros</div><div class="l">frugiferas messes alimentaque mitia reddant.”</div><span class="">para </span><div class="l">Barbarus invidit; tantique ut muneris auctor</div><div class="l">ipse sit, hospitio recipit somnoque gravatum</div><div class="l">adgreditur ferro. Conantem figere pectus</div><div class="l">lynca Ceres fecit rursusque per aera iussit</div><div class="l">Mopsopium iuvenem sacros agitare iugales.”</div><span class="">tale THE NINE OPPONENTS OF THE NINE MUSES CHANGED TO MAGPIES</span><span class="">para </span><div class="l">Finierat doctos e nobis maxima cantus.</div><div class="l">At nymphae vicisse deas Helicona colentes</div><div class="l">concordi dixere sono. Convicia victae</div><div class="l">cum iacerent, “quoniam” dixit “certamine vobis</div><div class="l">supplicium meruisse parum est maledictaque culpae</div><div class="l">additis et non est patientia libera nobis,</div><div class="l">ibimus in poenas et, qua vocat ira, sequemur.”</div><span class="">para </span><div class="l">Rident Emathides spernuntque minantia verba:</div><div class="l">conataeque loqui et magno clamore protervas</div><div class="l">intentare manus, pennas exire per ungues</div><div class="l">adspexere suos, operiri bracchia plumis;</div><div class="l">alteraque alterius rigido concrescere rostro</div><div class="l">ora videt volucresque novas accedere silvis.</div><div class="l">Dumque volunt plangi, per bracchia mota levatae</div><div class="l">aere pendebant, nemorum convicia, picae.</div><span class="">para </span><div class="l">Nunc quoque in alitibus facundia prisca remansit</div><div class="l">raucaque garrulitas studiumque inmane loquendi.”</div></div><div class="textpart" id="index.xml-body.1_div.1_div.6"><h3><span class="headingNumber">1.6. </span></h3><span class="">card 1</span><span class="">tale Pallas et Arachne.</span><span class="">para </span><div class="l">Praebuerat dictis Tritonia talibus aures</div><div class="l">carminaque Aonidum iustamque probaverat iram.</div><div class="l">Tum secum “laudare parum est; laudemur et ipsae</div><div class="l">numina nec sperni sine poena nostra sinamus”</div><div class="l">Maeoniaeque animum fatis intendit Arachnes,</div><div class="l">quam sibi lanificae non cedere laudibus artis</div><div class="l">audierat. Non illa loco neque origine gentis</div><div class="l">clara, sed arte fuit. Pater huic Colophonius Idmon</div><div class="l">Phocaico bibulas tingebat murice lanas.</div><div class="l">Occiderat mater; sed et haec de plebe suoque</div><div class="l">aequa viro fuerat. Lydas tamen illa per urbes</div><div class="l">quaesierat studio nomen memorabile, quamvis</div><div class="l">orta domo parva parvis habitabat Hypaepis.</div><div class="l">Huius ut adspicerent opus admirabile, saepe</div><div class="l">deseruere sui nymphae vineta Timoli,</div><div class="l">deseruere suas nymphae Pactolides undas.</div><div class="l">Nec factas solum vestes spectare iuvabat;</div><div class="l">tum quoque, cum fierent: tantus decor adfuit arti.</div><div class="l">Sive rudem primos lanam glomerabat in orbes,</div><div class="l">seu digitis subigebat opus repetitaque longo</div><div class="l">vellera mollibat nebulas aequantia tractu,</div><div class="l">sive levi teretem versabat pollice fusum,</div><div class="l">seu pingebat acu, scires a Pallade doctam.</div><div class="l">Quod tamen ipsa negat, tantaque offensa magistra</div><div class="l">“certet” ait “mecum: nihil est, quod victa recusem.”</div><span class="">para </span><div class="l">Pallas anum simulat falsosque in tempora canos</div><div class="l">addit et infirmos, baculo quos sustinet, artus.</div><div class="l">Tum sic orsa loqui: “Non omnia grandior aetas,</div><div class="l">quae fugiamus, habet: seris venit usus ab annis.</div><div class="l">Consilium ne sperne meum. Tibi fama petatur</div><div class="l">inter mortales faciendae maxima lanae:</div><div class="l">cede deae veniamque tuis, temeraria, dictis</div><div class="l">supplice voce roga: veniam dabit illa roganti.”</div><span class="">para </span><div class="l">Adspicit hanc torvis inceptaque fila relinquit,</div><div class="l">vixque manum retinens confessaque vultibus iram</div><div class="l">talibus obscuram resecuta est Pallada dictis:</div><div class="l">“Mentis inops longaque venis confecta senecta.</div><div class="l">Et nimium vixisse diu nocet. Audiat istas,</div><div class="l">siqua tibi nurus est, siqua est tibi filia, voces.</div><div class="l">Consilii satis est in me mihi. Neve monendo</div><div class="l">profecisse putes, eadem est sententia nobis.</div><div class="l">Cur non ipsa venit? cur haec certamina vitat?”</div><div class="l">Tum dea “venit” ait, formamque removit anilem</div><div class="l">Palladaque exhibuit. Venerantur numina nymphae</div><div class="l">Mygdonidesque nurus: sola est non territa virgo.</div><div class="l">Sed tamen erubuit, subitusque invita notavit</div><div class="l">ora rubor rursusque evanuit, ut solet aer</div><div class="l">purpureus fieri, cum primum aurora movetur,</div><div class="l">et breve post tempus candescere solis ab ortu.</div><div class="l">Perstat in incepto stolidaeque cupidine palmae</div><div class="l">in sua fata ruit: neque enim Iove nata recusat,</div><div class="l">nec monet ulterius, nec iam certamina differt.</div><span class="">para </span><div class="l">Haud mora, constituunt diversis partibus ambae</div><div class="l">et gracili geminas intendunt stamine telas</div><div class="l">(tela iugo iuncta est, stamen secernit harundo);</div><div class="l">inseritur medium radiis subtemen acutis,</div><div class="l">quod digiti expediunt, atque inter stamina ductum</div><div class="l">percusso paviunt insecti pectine dentes.</div><div class="l">Utraque festinant cinctaeque ad pectora vestes</div><div class="l">bracchia docta movent, studio fallente laborem.</div><div class="l">Illic et Tyrium quae purpura sensit aenum</div><div class="l">texitur et tenues parvi discriminis umbrae,</div><div class="l">qualis ab imbre solet percussis solibus arcus</div><div class="l">inficere ingenti longum curvamine caelum:</div><div class="l">in quo diversi niteant cum mille colores,</div><div class="l">transitus ipse tamen spectantia lumina fallit;</div><div class="l">usque adeo quod tangit idem est, tamen ultima distant.</div><div class="l">Illic et lentum filis inmittitur aurum</div><div class="l">et vetus in tela deducitur argumentum.</div><span class="">para </span><div class="l">Cecropia Pallas scopulum Mavortis in arce</div><div class="l">pingit et antiquam de terrae nomine litem.</div><span class="">para </span><div class="l">Bis sex caelestes medio Iove sedibus altis</div><div class="l">augusta gravitate sedent. Sua quemque deorum</div><div class="l">inscribit facies: Iovis est regalis imago.</div><div class="l">Stare deum pelagi longoque ferire tridente</div><div class="l">aspera saxa facit, medioque e vulnere saxi</div><div class="l">exsiluisse fretum, quo pignore vindicet urbem;</div><div class="l">at sibi dat clipeum, dat acutae cuspidis hastam,</div><div class="l">dat galeam capiti, defenditur aegide pectus,</div><div class="l">percussamque sua simulat de cuspide terram</div><div class="l">edere cum bacis fetum canentis olivae</div><div class="l">mirarique deos: operis Victoria finis.</div><div class="l">Ut tamen exemplis intellegat aemula laudis,</div><div class="l">quod pretium speret pro tam furialibus ausis,</div><div class="l">quattuor in partes certamina quattuor addit,</div><div class="l">clara colore suo, brevibus distincta sigillis.</div><span class="">card 87</span><span class="">para </span><div class="l">Threiciam Rhodopen habet angulus unus et Haemum</div><div class="l">(nunc gelidi montes, mortalia corpora quondam !),</div><div class="l">nomina summorum sibi qui tribuere deorum.</div><div class="l">Altera Pygmaeae fatum miserabile matris</div><div class="l">pars habet: hanc Iuno victam certamine iussit</div><div class="l">esse gruem populisque suis indicere bella.</div><div class="l">Pinxit et Antigonen ausam contendere quondam</div><div class="l">cum magni consorte Iovis, quam regia Iuno</div><div class="l">in volucrem vertit; nec profuit Ilion illi</div><div class="l">Laomedonve pater, sumptis quin candida pennis</div><div class="l">ipsa sibi plaudat crepitante ciconia rostro.</div><div class="l">Qui superest solus, Cinyran habet angulus orbum;</div><div class="l">isque gradus templi, natarum membra suarum,</div><div class="l">amplectens saxoque iacens lacrimare videtur.</div><div class="l">Circuit extremas oleis pacalibus oras:</div><div class="l">is modus est, operisque sua facit arbore finem.</div><span class="">para </span><div class="l">Maeonis elusam designat imagine tauri</div><div class="l">Europam: verum taurum, freta vera putares.</div><div class="l">Ipsa videbatur terras spectare relictas</div><div class="l">et comites clamare suas tactumque vereri</div><div class="l">adsilientis aquae timidasque reducere plantas.</div><div class="l">Fecit et Asterien aquila luctante teneri,</div><div class="l">fecit olorinis Ledam recubare sub alis;</div><div class="l">addidit, ut satyri celatus imagine pulchram</div><div class="l">Iuppiter implerit gemino Nycteida fetu,</div><div class="l">Amphitryon fuerit, cum te, Tirynthia, cepit,</div><div class="l">aureus ut Danaen, Asopida luserit ignis,</div><div class="l">Mnemosynen pastor, varius Deoida serpens.</div><div class="l">Te quoque mutatum torvo, Neptune, iuvenco</div><div class="l">virgine in Aeolia posuit. Tu visus Enipeus</div><div class="l">gignis Aloidas, aries Bisaltida fallis;</div><div class="l">et te flava comas frugum mitissima mater</div><div class="l">sensit equum, sensit volucrem crinita colubris</div><div class="l">mater equi volucris, sensit delphina Melantho.</div><div class="l">Omnibus his faciemque suam faciemque locorum</div><div class="l">reddidit. Est illic agrestis imagine Phoebus,</div><div class="l">utque modo accipitris pennas, modo terga leonis</div><div class="l">gesserit, ut pastor Macareida luserit Issen;</div><div class="l">Liber ut Erigonen falsa deceperit uva,</div><div class="l">ut Saturnus equo geminum Chirona crearit.</div><div class="l">Ultima pars telae, tenui circumdata limbo,</div><div class="l">nexilibus flores hederis habet intertextos.</div><span class="">para </span><div class="l">Non illud Pallas, non illud carpere Livor</div><div class="l">possit opus. Doluit successu flava virago</div><div class="l">et rupit pictas, caelestia crimina, vestes.</div><div class="l">Utque Cytoriaco radium de monte tenebat,</div><div class="l">ter quater Idmoniae frontem percussit Arachnes.</div><span class="">para </span><div class="l">Non tulit infelix laqueoque animosa ligavit</div><div class="l">guttura. Pendentem Pallas miserata levavit</div><div class="l">atque ita “vive quidem, pende tamen, improba” dixit:</div><div class="l">“lexque eadem poenae, ne sis secura futuri,</div><div class="l">dicta tuo generi serisque nepotibus esto.”</div><div class="l">Post ea discedens sucis Hecateidos herbae</div><div class="l">sparsit; et extemplo tristi medicamine tactae</div><div class="l">defluxere comae, cum quis et naris et aures,</div><div class="l">fitque caput minimum, toto quoque corpore parva est:</div><div class="l">in latere exiles digiti pro cruribus haerent,</div><div class="l">cetera venter habet: de quo tamen illa remittit</div><div class="l">stamen et antiquas exercet aranea telas.</div><span class="">card 146</span><span class="">tale Niobe.</span><span class="">para </span><div class="l">Lydia tota fremit, Phrygiaeque per oppida facti</div><div class="l">rumor it et magnum sermonibus occupat orbem.</div><div class="l">Ante suos Niobe thalamos cognoverat illam,</div><div class="l">tum cum Maeoniam virgo Sipylumque colebat;</div><div class="l">nec tamen admonita est poena popularis Arachnes</div><div class="l">cedere caelitibus verbisque minoribus uti.</div><div class="l">Multa dabant animos: sed enim nec coniugis artes</div><div class="l">nec genus amborum magnique potentia regni</div><div class="l">sic placuere illi, quamvis ea cuncta placerent,</div><div class="l">ut sua progenies; et felicissima matrum</div><div class="l">dicta foret Niobe, si non sibi visa fuisset.</div><div class="l">Nam sata Tiresia venturi praescia Manto</div><div class="l">per medias fuerat divino concita motu</div><div class="l">vaticinata vias: “Ismenides, ite frequentes</div><div class="l">et date Latonae Latonigenisque duobus</div><div class="l">cum prece tura pia lauroque innectite crinem.</div><div class="l">Ore meo Latona iubet.” Paretur, et omnes</div><div class="l">Thebaides iussis sua tempora frondibus ornant</div><div class="l">turaque dant sanctis et verba precantia flammis.</div><span class="">para </span><div class="l">Ecce venit comitum Niobe celeberrima turba,</div><div class="l">vestibus intexto Phrygiis spectabilis auro,</div><div class="l">et, quantum ira sinit, formosa: movensque decoro</div><div class="l">cum capite inmissos umerum per utrumque capillos</div><div class="l">constitit; utque oculos circumtulit alta superbos,</div><div class="l">“quis furor, auditos” inquit “praeponere visis</div><div class="l">caelestes? aut cur colitur Latona per aras,</div><div class="l">numen adhuc sine ture meum est? mihi Tantalus auctor,</div><div class="l">cui licuit soli superorum tangere mensas,</div><div class="l">Pleiadum soror est genetrix mea, maximus Atlas</div><div class="l">est avus, aetherium qui fert cervicibus axem;</div><div class="l">Iuppiter alter avus socero quoque glorior illo.</div><div class="l">Me gentes metuunt Phrygiae, me regia Cadmi</div><div class="l">sub domina est, fidibusque mei commissa mariti</div><div class="l">moenia cum populis a meque viroque reguntur.</div><div class="l">In quamcumque domus adverti lumina partem,</div><div class="l">inmensae spectantur opes. Accedit eodem</div><div class="l">digna dea facies. Huc natas adice septem</div><div class="l">et totidem iuvenes et mox generosque nurusque.</div><div class="l">Quaerite nunc, habeat quam nostra superbia causam,</div><div class="l">nescio quoque audete satam Titanida Coeo</div><div class="l">Latonam praeferre mihi, cui maxima quondam</div><div class="l">exiguam sedem pariturae terra negavit.</div><div class="l">Nec caelo nec humo nec aquis dea vestra recepta est:</div><div class="l">exsul erat mundi, donec miserata vagantem</div><div class="l">“hospita tu terris erras, ego” dixit “in undis”</div><div class="l">instabilemque locum Delos dedit. Illa duorum</div><div class="l">facta parens: uteri pars haec est septima nostri.</div><div class="l">Sum felix: quis enim neget hoc? felixque manebo:</div><div class="l">hoc quoque quis dubitet? tutam me copia fecit,</div><div class="l">Maior sum, quam cui possit Fortuna nocere,</div><div class="l">multaque ut eripiat, multo mihi plura relinquet.</div><div class="l">Excessere metum mea iam bona. Fingite demi</div><div class="l">huic aliquid populo natorum posse meorum,</div><div class="l">non tamen ad numerum redigar spoliata duorum,</div><div class="l">Latonae turbam: qua quantum distat ab orba?</div><div class="l">Ite, satis, propere ite, sacri est laurumque capillis</div><div class="l">ponite.” Deponunt et sacra infecta relinquunt,</div><div class="l">quodque licet tacito venerantur murmure numen.</div><span class="">para </span><div class="l">Indignata dea est summoque in vertice Cynthi</div><div class="l">talibus est dictis gemina cum prole locuta:</div><div class="l">“En ego vestra parens, vobis animosa creatis,</div><div class="l">et nisi Iunoni nulli cessura dearum,</div><div class="l">an dea sim dubitor perque omnia saecula cultis</div><div class="l">arceor, o nati, nisi vos succurritis, aris.</div><div class="l">Nec dolor hic solus: diro convicia facto</div><div class="l">Tantalis adiecit vosque est postponere natis</div><div class="l">ausa suis, et me, quod in ipsam reccidat, orbam,</div><div class="l">dixit et exhibuit linguam scelerata paternam.”</div><div class="l">Adiectura preces erat his Latona relatis:</div><div class="l">“desine!” Phoebus ait: “poenae mora longa querella est.”</div><div class="l">Dixit idem Phoebe: celerique per aera lapsu</div><div class="l">contigerant tecti Calmeida nubibus arcem.</div><span class="">card 218</span><span class="">para </span><div class="l">Planus erat lateque patens prope moenia campus,</div><div class="l">adsiduis pulsatus equis, ubi turba rotarum</div><div class="l">duraque mollierat subiectas ungula glaebas.</div><div class="l">Pars ibi de septem genitis Amphione fortes</div><div class="l">conscendunt in equos Tyrioque rubentia suco</div><div class="l">terga premunt auroque graves moderantur habenas.</div><div class="l">E quibus Ismenus, qui matri sarcina quondam</div><div class="l">prima suae fuerat, dum certum flectit in orbem</div><div class="l">quadrupedis cursus spumantiaque ora coercet,</div><div class="l">“ei mihi!” conclamat medioque in pectore fixa</div><div class="l">tela gerit, frenisque manu moriente remissis</div><div class="l">in latus a dextro paulatim defluit armo.</div><div class="l">Proximus, audito sonitu per inane pharetrae,</div><div class="l">frena dabat Sipylus, veluti cum praescius imbris</div><div class="l">nube fugit visa pendentiaque undique rector</div><div class="l">carbasa deducit, ne qua levis effluat aura.</div><div class="l">Frena tamen dantem non evitabile telum</div><div class="l">consequitur; summaque tremens cervice sagitta</div><div class="l">haesit, et exstabat nudum de gutture ferrum.</div><div class="l">Ille, ut erat, pronus per crura admissa iubasque</div><div class="l">volvitur et calido tellurem sanguine foedat.</div><div class="l">Phaedimus infelix et aviti nominis heres</div><div class="l">Tantalus, ut solito finem imposuere labori,</div><div class="l">transierant ad opus nitidae iuvenale palaestrae;</div><div class="l">et iam contulerant arto luctantia nexu</div><div class="l">pectora pectoribus, cum tento concita nervo,</div><div class="l">sicut erant iuncti, traiecit utrumque sagitta.</div><div class="l">Ingemuere simul, simul incurvata dolore</div><div class="l">membra solo posuere, simul suprema iacentes</div><div class="l">lumina versarunt, animam simul exhalarunt.</div><div class="l">Adspicit Alphenor laniataque pectora plangens</div><div class="l">advolat, ut gelidos complexibus adlevet artus,</div><div class="l">inque pio cadit officio: nam Delius illi</div><div class="l">intima fatifero rupit praecordia ferro.</div><div class="l">Quod simul eductum est, pars est pulmonis in hamis</div><div class="l">eruta cumque anima cruor est effusus in auras.</div><div class="l">At non intonsum simplex Damasichthona vulnus </div><div class="l">adficit. Ictus erat qua crus esse incipit et qua</div><div class="l">mollia nervosus facit internodia poples.</div><div class="l">Dumque manu temptat trahere exitiabile telum,</div><div class="l">altera per iugulum pennis tenus acta sagitta est.</div><div class="l">Expulit hanc sanguis, seque eiaculatus in altum</div><div class="l">emicat et longe terebrata prosilit aura.</div><div class="l">Ultimus Ilioneus non profectura precando</div><div class="l">bracchia sustulerat, “di” que “o communiter omnes,”</div><div class="l">dixerat ignarus non omnes esse rogandos</div><div class="l">“parcite.” Motus erat, cum iam revocabile telum</div><div class="l">non fuit, arquitenens. Minimo tamen occidit ille</div><div class="l">vulnere, non alte percusso corde sagitta.</div><span class="">para </span><div class="l">Fama mali populique dolor lacrimaeque suorum</div><div class="l">tam subitae matrem certam fecere ruinae,</div><div class="l">mirantem potuisse, irascentemque, quod ausi</div><div class="l">hoc essent superi, quod tantum iuris haberent.</div><div class="l">Nam pater Amphion ferro per pectus adacto</div><div class="l">finierat moriens pariter cum luce dolorem.</div><div class="l">Heu quantum haec Niobe Niobe distabat ab illa,</div><div class="l">quae modo Latois populum submoverat aris</div><div class="l">et mediam tulerat gressus resupina per urbem,</div><div class="l">invidiosa suis, at nunc miseranda vel hosti.</div><div class="l">Corporibus gelidis incumbit et ordine nullo</div><div class="l">oscula dispensat natos suprema per omnes.</div><div class="l">A quibus ad caelum liventia bracchia tollens</div><div class="l">“pascere, crudelis, nostro, Latona, dolore,</div><div class="l">pascere” ait “satiaque meo tua pectora luctu:</div><div class="note" id="Note10"><span class="noteLabel">Note: </span><div class="l"><span class="strikethrough">“Corque ferum satia” dixit, “per funera septem”</span></div></div><div class="l">efferor. Exsulta victrixque inimica triumpha.</div><div class="l">Cur autem victrix? miserae mihi plura supersunt,</div><div class="l">quam tibi felici: post tot quoque funera vinco.”</div><span class="">para </span><div class="l">Dixerat, et sonuit contento nervus ab arcu.</div><div class="l">Qui praeter Nioben unam conterruit omnes:</div><div class="l">illa malo est audax. Stabant cum vestibus atris</div><div class="l">ante toros fratrum demisso crine sorores.</div><div class="l">E quibus una trahens haerentia viscere tela</div><div class="l">imposito fratri moribunda relanguit ore:</div><div class="l">altera solari miseram conata parentem</div><div class="l">conticuit subito duplicataque vulnere tota est.</div><div class="note" id="Note11"><span class="noteLabel">Note: </span><div class="l"><span class="strikethrough">oraque compressit, nisi postquam spiritus ibat.</span></div></div><div class="l">Haec frustra fugiens collabitur, illa sorori</div><div class="l">inmoritur, latet haec, illam trepidare videres.</div><div class="l">Sexque datis leto diversaque vulnera passis</div><div class="l">ultima restabat. Quam toto corpore mater,</div><div class="l">tota veste tegens “unam minimamque relinque</div><div class="l">de multis minimam posco” clamavit “et unam.”</div><div class="l">Dumque rogat, pro qua rogat, occidit. Orba resedit</div><div class="l">exanimes inter natos natasque virumque,</div><div class="l">deriguitque malis. Nullos movet aura capillos,</div><div class="l">in vultu color est sine sanguine, lumina maestis</div><div class="l">stant inmota genis, nihil est in imagine vivum.</div><div class="l">Ipsa quoque interius cum duro lingua palato</div><div class="l">congelat, et venae desistunt posse moveri;</div><div class="l">nec flecti cervix nec bracchia reddere motus</div><div class="l">nec pes ire potest; intra quoque viscera saxum est.</div><div class="l">Flet tamen. Et validi circumdata turbine venti</div><div class="l">in patriam rapta est. Ibi fixa cacumine montis</div><div class="l">liquitur, et lacrimas etiam nunc marmora manant.</div><span class="">card 313</span><span class="">tale Agrestes Lycii.</span><span class="">para </span><div class="l">Tum vero cuncti manifestam numinis iram</div><div class="l">femina virque timent cultuque impensius omnes</div><div class="l">magna gemelliparae venerantur numina divae,</div><div class="l">utque fit, a facto propiore priora renarrant.</div><span class="">para </span><div class="l">E quibus unus ait: “Lyciae quoque fertilis agris</div><div class="l">non impune deam veteres sprevere coloni.</div><div class="l">Res obscura quidem est ignobilitate virorum,</div><div class="l">mira tamen. Vidi praesens stagnumque locumque</div><div class="l">prodigio notum. Nam me iam grandior aevo</div><div class="l">impatiensque viae genitor deducere lectos</div><div class="l">iusserat inde boves gentisque illius eunti</div><div class="l">ipse ducem dederat. Cum quo dum pascua lustro,</div><div class="l">ecce lacu medio sacrorum nigra favilla</div><div class="l">ara vetus stabat tremulis circumdata cannis.</div><div class="l">Restitit et pavido “faveas mihi” murmure dixit</div><div class="l">dux meus; et simili “faveas” ego murmure dixi.</div><div class="l">Naiadum Faunine foret tamen ara rogabam</div><div class="l">indigenaeve dei, cum talia rettulit hospes:</div><span class="">para </span><div class="l">“Non hac, o iuvenis, montanum numen in ara est:</div><div class="l">illa suam vocat hanc, cui quondam regia coniunx</div><div class="l">orbem interdixit, quam vix erratica Delos</div><div class="l">orantem accepit, tum cum levis insula nabat.</div><div class="l">Illic incumbens cum Palladis arbore palmae</div><div class="l">edidit invita geminos Latona noverca.</div><div class="l">Hinc quoque Iunonem fugisse puerpera fertur</div><div class="l">inque suo portasse sinu, duo numina, natos.</div><div class="l">Iamque Chimaeriferae, cum sol gravis ureret arva,</div><div class="l">finibus in Lyciae longo dea fessa labore</div><div class="l">sidereo siccata sitim conlegit ab aestu,</div><div class="l">uberaque ebiberant avidi lactantia nati.</div><div class="l">Forte lacum mediocris aquae prospexit in imis</div><div class="l">vallibus; agrestes illic fruticosa legebant</div><div class="l">vimina cum iuncis gratamque paludibus ulvam.</div><div class="l">Accessit positoque genu Titania terram</div><div class="l">pressit, ut hauriret gelidos potura liquores.</div><div class="l">Rustica turba vetat. Dea sic adfata vetantes:</div><div class="l">“Quid prohibetis aquis? usus communis aquarum est.</div><div class="l">Nec solem proprium natura nec aera fecit</div><div class="l">nec tenues undas: ad publica munera veni.</div><div class="l">Quae tamen ut detis, supplex peto. Non ego nostros</div><div class="l">abluere hic artus lassataque membra parabam,</div><div class="l">sed relevare sitim. Caret os umore loquentis</div><div class="l">et fauces arent, vixque est via vocis in illis.</div><div class="l">Haustus aquae mihi nectar erit, vitamque fatebor</div><div class="l">accepisse simul: vitam dederitis in unda.</div><div class="l">Hi quoque vos moveant, qui nostro bracchia tendunt</div><div class="l">parva sinu:” et casu tendebant bracchia nati.</div><div class="l">Quem non blanda deae potuissent verba movere?</div><div class="l">Hi tamen orantem perstant prohibere minasque,</div><div class="l">ni procul abscedat, conviciaque insuper addunt.</div><div class="l">Nec satis est, ipsos etiam pedibusque manuque</div><div class="l">turbavere lacus imoque e gurgite mollem</div><div class="l">huc illuc limum saltu movere maligno.</div><div class="l">Distulit ira sitim: neque enim iam filia Coei</div><div class="l">supplicat indignis nec dicere sustinet ultra</div><div class="l">verba minora dea, tollensque ad sidera palmas</div><div class="l">“aeternum stagno” dixit “vivatis in isto.”</div><div class="l">Eveniunt optata deae: iuvat esse sub undis</div><div class="l">et modo tota cava submergere membra palude,</div><div class="l">nunc proferre caput, summo modo gurgite nare,</div><div class="l">saepe super ripam stagni consistere, saepe</div><div class="l">in gelidos resilire lacus. Sed nunc quoque turpes</div><div class="l">litibus exercent linguas pulsoque pudore,</div><div class="l">quamvis sint sub aqua, sub aqua maledicere temptant.</div><div class="l">Vox quoque iam rauca est, inflataque colla tumescunt,</div><div class="l">ipsaque dilatant patulos convicia rictus.</div><div class="l">Terga caput tangunt, colla intercepta videntur,</div><div class="l">spina viret, venter, pars maxima corporis, albet,</div><div class="l">limosoque novae saliunt in gurgite ranae.””</div><span class="">card 382</span><span class="">tale Marsyas. Pelops.</span><span class="">para </span><div class="l">Sic ubi nescio quis Lycia de gente virorum</div><div class="l">rettulit exitium, satyri reminiscitur alter,</div><div class="l">quem Tritoniaca Latous harundine victum</div><div class="l">adfecit poena. “Quid me mihi detrahis?” inquit:</div><div class="l">“a piget a non est” clamabat “tibia tanti.”</div><div class="l">Clamanti cutis est summos direpta per artus,</div><div class="l">nec quicquam nisi vulnus erat; cruor undique manat,</div><div class="l">detectique patent nervi, trepidaeque sine ulla</div><div class="l">pelle micant venae; salientia viscera posses</div><div class="l">et perlucentes numerare in pectore fibras.</div><div class="l">Illum ruricolae, silvarum numina, fauni</div><div class="l">et satyri fratres et tunc quoque carus Olympus</div><div class="l">et nymphae flerunt, et quisquis montibus illis</div><div class="l">lanigerosque greges armentaque bucera pavit.</div><div class="l">Fertilis inmaduit madefactaque terra caducas</div><div class="l">concepit lacrimas ac venis perbibit imis;</div><div class="l">quas ubi fecit aquam, vacuas emisit in auras.</div><div class="l">Inde petens rapidum ripis declivibus aequor</div><div class="l">Marsya nomen habet, Phrygiae liquidissimus amnis.</div><span class="">para </span><div class="l">Talibus extemplo redit ad praesentia dictis</div><div class="l">vulgus et exstinctum cum stirpe Amphiona luget.</div><div class="l">Mater in invidia est. <span class="">tale PELOPS</span>Hanc tunc quoque dicitur unus</div><div class="l">flesse Pelops, umeroque, suas a pectore postquam</div><div class="l">deduxit vestes ebur ostendisse sinistro.</div><div class="l">Concolor hic umerus nascendi tempore dextro</div><div class="l">corporeusque fuit: manibus mox caesa paternis</div><div class="l">membra ferunt iunxisse deos; aliisque repertis,</div><div class="l">qui locus est iuguli medius summique lacerti,</div><div class="l">defuit. Impositum est non comparentis in usum</div><div class="l">partis ebur, factoque Pelops fuit integer illo.</div><span class="">card 412</span><span class="">tale Procne et Philomela.</span><span class="">para </span><div class="l">Finitimi proceres coeunt, urbesque propinquae</div><div class="l">oravere suos ire ad solacia reges,</div><div class="l">Argosque et Sparte Pelopeiadesque Mycenae</div><div class="l">et nondum torvae Calydon invisa Dianae</div><div class="l">Orchomenosque ferax et nobilis aere Corinthus</div><div class="l">Messeneque ferox Patraeque humilesque Cleonae</div><div class="l">et Nelea Pylos, neque adhuc Pittheia Troezen,</div><div class="l">quaeque urbes aliae bimari clauduntur ab Isthmo</div><div class="l">exteriusque sitae bimari spectantur ab Isthmo.</div><div class="l">Credere quis posset? solae cessastis Athenae.</div><div class="l">Obstitit officio bellum, subvectaque ponto</div><div class="l">barbara Mopsopios terrebant agmina muros.</div><div class="l">Threicius Tereus haec auxiliaribus armis</div><div class="l">fuderat et clarum vincendo nomen habebat.</div><span class="">para </span><div class="l">Quem sibi Pandion opibusque virisque potentem</div><div class="l">et genus a magno ducentem forte Gradivo</div><div class="l">conubio Procnes iunxit. Non pronuba Iuno,</div><div class="l">non Hymenaeus adest, non illi Gratia lecto.</div><div class="l">Eumenides tenuere faces de funere raptas,</div><div class="l">Eumenides stravere torum, tectoque profanus</div><div class="l">incubuit bubo thalamique in culmine sedit.</div><div class="l">Hac ave coniuncti Procne Tereusque, parentes</div><div class="l">hac ave sunt facti. Gratata est scilicet illis</div><div class="l">Thracia, disque ipsi grates egere diemque,</div><div class="l">quaque data est claro Pandione nata tyranno,</div><div class="l">quaque erat ortus Itys, festum iussere vocari.</div><div class="l">Usque adeo latet utilitas. Iam tempora Titan</div><div class="l">quinque per autumnos repetiti duxerat anni,</div><div class="l">cum blandita viro Procne “si gratia” dixit</div><div class="l">“ulla mea est, vel me visendam mitte sorori,</div><div class="l">vel soror huc veniat! redituram tempore parvo</div><div class="l">promittes socero: magni mihi muneris instar</div><div class="l">germanam vidisse dabis.” Iubet ille carinas</div><div class="l">in freta deduci veloque et remige portus</div><div class="l">Cecropios intrat Piraeaque litora tangit.</div><span class="">para </span><div class="l">Ut primum soceri data copia, dextera dextrae</div><div class="l">iungitur, et fausto committitur omine sermo.</div><div class="l">Coeperat adventus causam, mandata referre</div><div class="l">coniugis et celeres missae spondere recursus:</div><div class="l">ecce venit magno dives Philomela paratu,</div><div class="l">divitior forma: quales audire solemus</div><div class="l">naidas et dryadas mediis incedere silvis,</div><div class="l">si modo des illis cultus similesque paratus.</div><div class="l">Non secus exarsit conspecta virgine Tereus,</div><div class="l">quam siquis canis ignem supponat aristis,</div><div class="l">aut frondem positasque cremet faenilibus herbas.</div><div class="l">Digna quidem facies: sed et hunc innata libido</div><div class="l">exstimulat, pronumque genus regionibus illis</div><div class="l">in venerem est: flagrat vitio gentisque suoque.</div><div class="l">Impetus est illi comitum corrumpere curam</div><div class="l">nutricisque fidem, nec non ingentibus ipsam</div><div class="l">sollicitare datis totumque impendere regnum,</div><div class="l">aut rapere et saevo raptam defendere bello—,</div><div class="l">et nihil est quod non effreno captus amore</div><div class="l">ausit nec capiunt inclusas pectora flammas.</div><div class="l">Iamque moras male fert cupidoque revertitur ore</div><div class="l">ad mandata Procnes, et agit sua vota sub illa.</div><div class="l">Facundum faciebat amor: quotiensque rogabat</div><div class="l">ulterius iusto Procnen ita velle ferebat.</div><div class="l">Addidit et lacrimas, tamquam mandasset et illas.</div><div class="l">Pro superi, quantum mortalia pectora caecae</div><div class="l">noctis habent! ipso sceleris molimine Tereus</div><div class="l">creditur esse pius laudemque a crimine sumit.</div><div class="l">Quid quod idem Philomela cupit patriosque lacertis</div><div class="l">blanda tenens umeros, ut eat visura sororem,</div><div class="l">perque suam contraque suam petit ipsa salutem.</div><div class="l">Spectat eam Tereus praecontrectatque videndo</div><div class="l">osculaque et collo circumdata bracchia cernens</div><div class="l">omnia pro stimulis facibusque ciboque furoris</div><div class="l">accipit; et quotiens amplectitur illa parentem,</div><div class="l">esse parens vellet: neque enim minus impius esset.</div><div class="l">Vincitur ambarum genitor prece. Gaudet agitque</div><div class="l">illa patri grates et successisse duabus</div><div class="l">id putat infelix, quod erit lugubre duabus.</div><span class="">para </span><div class="l">Iam labor exiguus Phoebo restabat, equique</div><div class="l">pulsabant pedibus spatium declivis Olympi:</div><div class="l">regales epulae mensis et Bacchus in auro</div><div class="l">ponitur; hinc placido dantur sua corpora somno.</div><div class="l">At rex Odrysius, quamvis secessit, in illa</div><div class="l">aestuat, et, repetens faciem motusque manusque,</div><div class="l">qualia vult fingit quae nondum vidit, et ignes</div><div class="l">ipse suos nutrit, cura removente soporem.</div><div class="l">Lux erat, et generi dextram complexus euntis</div><div class="l">Pandion comitem lacrimis commendat obortis:</div><span class="">para </span><div class="l">“Hanc ego, care gener, quoniam pia causa coegit</div><div class="l">et voluere ambae, voluisti tu quoque, Tereu,</div><div class="l">do tibi, perque fidem cognataque pectora supplex,</div><div class="l">per superos oro, patrio ut tuearis amore</div><div class="l">et mihi sollicitae lenimen dulce senectae</div><div class="l">quam primum (omnis erit nobis mora longa) remittas.</div><div class="l">Tu quoque quam primum (satis est procul esse sororem)</div><div class="l">si pietas ulla est, ad me, Philomela, redito.”</div><span class="">card 504</span><span class="">para </span><div class="l">Mandabat pariterque suae dabat oscula natae,</div><div class="l">et lacrimae mites inter mandata cadebant.</div><div class="l">Utque fide pignus dextras utriusque poposcit</div><div class="l">inter seque datas iunxit natamque nepotemque</div><div class="l">absentes pro se memori rogat ore salutent;</div><div class="l">supremumque vale pleno singultibus ore</div><div class="l">vix dixit timuitque suae praesagia mentis.</div><span class="">para </span><div class="l">Ut semel imposita est pictae Philomela carinae,</div><div class="l">admotumque fretum remis tellusque repulsa est,</div><div class="l">“vicimus” exclamat, “mecum mea vota feruntur”</div><div class="l">exsultatque et vix animo sua gaudia differt</div><div class="l">barbarus et nusquam lumen detorquet ab illa,</div><div class="l">non aliter, quam cum pedibus praedator obuncis</div><div class="l">deposuit nido leporem Iovis ales in alto:</div><div class="l">nulla fuga est capto, spectat sua praemia raptor.</div><div class="l">Iamque iter effectum, iamque in sua litora fessis</div><div class="l">puppibus exierant, cum rex Pandione natam</div><div class="l">in stabula alta trahit, silvis obscura vetustis,</div><div class="l">atque ibi pallentem trepidamque et cuncta timentem</div><div class="l">et iam cum lacrimis, ubi sit germana, rogantem</div><div class="l">includit: fassusque nefas et virginem et unam</div><div class="l">vi superat frustra clamato saepe parente,</div><div class="l">saepe sorore sua, magnis super omnia divis.</div><div class="l">Illa tremit velut agna pavens, quae saucia cani</div><div class="l">ore excussa lupi nondum sibi tuta videtur,</div><div class="l">utque columba suo madefactis sanguine plumis</div><div class="l">horret adhuc avidosque timet, quibus haeserat, ungues.</div><div class="l">Mox ubi mens rediit, passos laniata capillos,</div><div class="l">lugenti similis, caesis plangore lacertis,</div><div class="l">intendens palmas “o diris barbare factis,</div><div class="l">o crudelis” ait “nec te mandata parentis</div><div class="l">cum lacrimis movere piis nec cura sororis</div><div class="l">nec mea virginitas nec coniugialia iura!</div><div class="l">Omnia turbasti: paelex ego facta sororis,</div><div class="l">tu geminus coniunx, hostis mihi debita Procne.</div><div class="l">Quin animam hanc, ne quod facinus tibi, perfide, restet,</div><div class="l">eripis? atque utinam fecisses ante nefandos</div><div class="l">concubitus vacuas habuissem criminis umbras.</div><div class="l">Si tamen haec superi cernunt, si numina divum</div><div class="l">sunt aliquid, si non perierunt omnia mecum,</div><div class="l">quandocumque mihi poenas dabis. Ipsa pudore</div><div class="l">proiecto tua facta loquar. Si copia detur,</div><div class="l">in populos veniam; si silvis clausa tenebor,</div><div class="l">implebo silvas et conscia saxa movebo:</div><div class="l">audiet haec aether, et si deus ullus in illo est.”</div><span class="">para </span><div class="l">Talibus ira feri postquam commota tyranni</div><div class="l">nec minor hac metus est, causa stimulatus utraque</div><div class="l">quo fuit accinctus, vagina liberat ensem</div><div class="l">arreptamque coma flexis post terga lacertis</div><div class="l">vincla pati cogit. Iugulum Philomela parabat</div><div class="l">spemque suae mortis viso conceperat ense:</div><div class="l">ille indignantem et nomen patris usque vocantem</div><div class="l">luctantemque loqui comprensam forcipe linguam</div><div class="l">abstulit ense fero. Radix micat ultima linguae,</div><div class="l">ipsa iacet terraeque tremens inmurmurat atrae;</div><div class="l">utque salire solet mutilatae cauda colubrae,</div><div class="l">palpitat et moriens dominae vestigia quaerit.</div><div class="l">Hoc quoque post facinus (vix ausim credere) fertur</div><div class="l">saepe sua lacerum repetisse libidine corpus.</div><span class="">para </span><div class="l">Sustinet ad Procnen post talia facta reverti.</div><div class="l">Coniuge quae viso germanam quaerit: at ille</div><div class="l">dat gemitus fictos commentaque funera narrat,</div><div class="l">et lacrimae fecere fidem. Velamima Procne</div><div class="l">deripit ex umeris auro fulgentia lato</div><div class="l">induiturque atras vestes et inane sepulcrum</div><div class="l">constituit falsisque piacula manibus infert</div><div class="l">et luget non sic lugendae fata sororis.</div><span class="">para </span><div class="l">Signa deus bis sex acto lustraverat anno.</div><div class="l">Quid faciat Philomela? fugam custodia claudit,</div><div class="l">structa rigent solido stabulorum moenia saxo,</div><div class="l">os mutum facti caret indice. Grande doloris</div><div class="l">ingenium est, miserisque venit sollertia rebus.</div><div class="l">Stamina barbarica suspendit callida tela</div><div class="l">purpureasque notas filis intexuit albis,</div><div class="l">indicium sceleris; perfectaque tradidit uni,</div><div class="l">utque ferat dominae gestu rogat: illa rogata</div><div class="l">pertulit ad Procnen, nec scit, quid tradat in illis.</div><div class="l">Evolvit vestes saevi matrona tyranni</div><div class="l">fortunaeque suae carmen miserabile legit</div><div class="l">et (mirum potuisse) silet. Dolor ora repressit,</div><div class="l">verbaque quaerenti satis indignantia linguae</div><div class="l">defuerunt; nec flere vacat, sed fasque nefasque</div><div class="l">confusura ruit, poenaeque in imagine tota est.</div><span class="">card 587</span><span class="">para </span><div class="l">Tempus erat, quo sacra solent trieterica Bacchi</div><div class="l">Sithoniae celebrare nurus: nox conscia sacris.</div><div class="l">Nocte sonat Rhodope tinnitibus aeris acuti,</div><div class="l">nocte sua est egressa domo regina deique</div><div class="l">ritibus instruitur furialiaque accipit arma.</div><div class="l">Vite caput tegitur, lateri cervina sinistro</div><div class="l">vellera dependent, umero levis incubat hasta.</div><div class="l">Concita per silvas turba comitante suarum</div><div class="l">terribilis Procne furiisque agitata doloris,</div><div class="l">Bacche, tuas simulat. Venit ad stabula avia tandem</div><div class="l">exululatque euhoeque sonat portasque refringit</div><div class="l">germanamque rapit; raptaeque insignia Bacchi</div><div class="l">induit et vultus hederarum frondibus abdit</div><div class="l">attonitamque trahens intra sua moenia ducit.</div><div class="l">Ut sensit tetigisse domum Philomela nefandam,</div><div class="l">horruit infelix totoque expalluit ore.</div><div class="l">Nacta locum Procne sacrorum pignera demit</div><div class="l">oraque develat miserae pudibunda sororis</div><div class="l">amplexumque petit. Sed non attollere contra</div><div class="l">sustinet haec oculos, paelex sibi visa sororis,</div><div class="l">deiectoque in humum vultu iurare volenti</div><div class="l">testarique deos, per vim sibi dedecus illud</div><div class="l">illatum, pro voce manus fuit. Ardet et iram</div><div class="l">non capit ipsa suam Procne; fletumque sororis</div><div class="l">corripiens “non est lacrimis hoc” inquit “agendum,</div><div class="l">sed ferro, sed si quid habes, quod vincere ferrum</div><div class="l">possit. In omne nefas ego me, germana, paravi.</div><div class="l">Aut ego, cum facibus regalia tecta cremabo,</div><div class="l">artificem mediis inmittam Terea flammis,</div><div class="l">aut linguam, aut oculos et quae tibi membra pudorem</div><div class="l">abstulerunt, ferro rapiam, aut per vulnera mille</div><div class="l">sontem animam expellam. Magnum quodcumque paravi:</div><div class="l">quid sit, adhuc dubito.” Peragit dum talia Procne,</div><div class="l">ad matrem veniebat Itys. Quid possit, ab illo</div><div class="l">admonita est: oculisque tuens inmitibus “a quam</div><div class="l">es similis patri” dixit. Nec plura locuta</div><div class="l">triste parat facinus tacitaque exaestuat ira.</div><div class="l">Ut tamen accessit natus matrique salutem</div><div class="l">attulit et parvis adduxit colla lacertis</div><div class="l">mixtaque blanditiis puerilibus oscula iunxit,</div><div class="l">mota quidem est genetrix infractaque constitit ira</div><div class="l">invitique oculi lacrimis maduere coactis:</div><div class="l">sed simul ex nimia mentem pietate labare</div><div class="l">sensit, ab hoc iterum est ad vultus versa sororis</div><div class="l">inque vicem spectans ambos “cur admovet” inquit</div><div class="l">“alter blanditias, rapta silet altera lingua?</div><div class="l">Quam vocat hic matrem, cur non vocat illa sororem?</div><div class="l">Cui sis nupta, vide, Pandione nata, marito.</div><div class="l">Degeneras: scelus est pietas in coniuge Tereo.”</div><span class="">para </span><div class="l">Nec mora, traxit Ityn, veluti Gangetica cervae</div><div class="l">lactentem fetum per silvas tigris opacas.</div><div class="l">Utque domus altae partem tenuere remotam,</div><div class="l">tendentemque manus et iam sua fata videntem</div><div class="l">et “mater, mater” clamantem et colla petentem</div><div class="l">ense ferit Procne, lateri qua pectus adhaeret,</div><div class="l">nec vultum vertit. Satis illi ad fata vel unum</div><div class="l">vulnus erat: iugulum ferro Philomela resolvit.</div><div class="l">Vivaque adhuc animaeque aliquid retinentia membra</div><div class="l">dilaniant. Pars inde cavis exsultat aenis,</div><div class="l">pars veribus stridunt: manant penetralia tabo.</div><span class="">para </span><div class="l">His adhibet coniunx ignarum Terea mensis</div><div class="l">et patrii moris sacrum mentita, quod uni</div><div class="l">fas sit adire viro, comites famulosque removit.</div><div class="l">Ipse sedens solio Tereus sublimis avito</div><div class="l">vescitur inque suam sua viscera congerit alvum.</div><div class="l">Tantaque nox animi est, “Ityn huc accersite” dixit.</div><div class="l">Dissimulare nequit crudelia gaudia Procne,</div><div class="l">iamque suae cupiens exsistere nuntia cladis,</div><div class="l">“intus habes, quem poscis” ait. Circumspicit ille</div><div class="l">atque ubi sit quaerit. Quaerenti iterumque vocanti,</div><div class="l">sicut erat sparsis furiali caede capillis,</div><div class="l">prosiluit Ityosque caput Philomela cruentum</div><div class="l">misit in ora patris: nec tempore maluit ullo</div><div class="l">posse loqui et mentis testari gaudia dictis.</div><div class="l">Thracius ingenti mensas clamore repellit</div><div class="l">vipereasque ciet Stygia de valle sorores;</div><div class="l">et modo, si posset reserato pectore diras</div><div class="l">egerere inde dapes inmersaque viscera gestit,</div><div class="l">flet modo seque vocat bustum miserabile nati,</div><div class="l">nunc sequitur nudo genitas Pandione ferro.</div><div class="l">Corpora Cecropidum pennis pendere putares:</div><div class="l">pendebant pennis. Quarum petit altera silvas,</div><div class="l">altera tecta subit; neque adhuc de pectore caedis</div><div class="l">excessere notae, signataque sanguine pluma est.</div><div class="l">Ille dolore suo poenaeque cupidine velox</div><div class="l">vertitur in volucrem, cui stant in vertice cristae;</div><div class="l">prominet inmodicum pro longa cuspide rostrum:</div><div class="l">nomen epops volucri, facies armata videtur.</div><span class="">card 675</span><span class="">tale Boreas. Zetes et Calais.</span><span class="">para </span><div class="l">Hic dolor ante diem longaeque extrema senectae</div><div class="l">tempora Tartareas Pandiona misit ad umbras.</div><span class="">tale ORITHYIA AND BOREAS</span><div class="l">Sceptra loci rerumque capit moderamen Erechtheus,</div><div class="l">iustitia dubium validisne potentior armis.</div><div class="l">Quattuor ille quidem iuvenes totidemque crearat</div><div class="l">femineae sortis: sed erat par forma duarum.</div><div class="l">E quibus Aeolides Cephalus te coniuge felix,</div><div class="l">Procri, fuit; Boreae Tereus Thracesque nocebant,</div><div class="l">dilectaque diu caruit deus Orithyia,</div><div class="l">dum rogat et precibus mavult quam viribus uti.</div><div class="l">Ast ubi blanditiis agitur nihil, horridus ira,</div><div class="l">quae solita est illi nimiumque domestica vento,</div><div class="l">“et merito!” dixit: “quid enim mea tela reliqui,</div><div class="l">saevitiam et vires iramque animosque minaces,</div><div class="l">admovique preces, quarum me dedecet usus?</div><div class="l">Apta mihi vis est: vi tristia nubila pello,</div><div class="l">vi freta concutio nodosaque robora verto</div><div class="l">induroque nives et terras grandine pulso.</div><div class="l">Idem ego cum fratres caelo sum nactus aperto</div><div class="l">(nam mihi campus is est), tanto molimine luctor,</div><div class="l">ut medius nostris concursibus insonet aether</div><div class="l">exsiliantque cavis elisi nubibus ignes.</div><div class="l">Idem ego cum subii convexa foramina terrae</div><div class="l">supposuique ferox imis mea terga cavernis,</div><div class="l">sollicito manes totumque tremoribus orbem.</div><div class="l">Hac ope debueram thalamos petiisse, socerque</div><div class="l">non orandus erat, vi sed faciendus Erechtheus.”</div><span class="">para </span><div class="l">Haec Boreas aut his non inferiora locutus</div><div class="l">excussit pennas: quarum iactatibus omnis</div><div class="l">adflata est tellus latumque perhorruit aequor.</div><div class="l">Pulvereamque trahens per summa cacumina pallam</div><div class="l">verrit humum pavidamque metu caligine tectus</div><div class="l">Orithyian amans fulvis amplectitur alis.</div><div class="l">Dum volat, arserunt agitati fortius ignes.</div><div class="l">Nec prius aerii cursus suppressit habenas,</div><div class="l">quam Ciconum tenuit populos et moenia raptor.</div><div class="l">Illic et gelidi coniunx Actaea tyranni</div><div class="l">et genetrix facta est, partus enixa gemellos,</div><div class="l">cetera qui matris, pennas genitoris haberent.</div><div class="l">Non tamen has una memorant cum corpore natas,</div><div class="l">barbaque dum rutilis aberat subnixa capillis,</div><div class="l">implumes Calaisque puer Zetesque fuerunt.</div><div class="l">Mox pariter pennae ritu coepere volucrum</div><div class="l">cingere utrumque latus, pariter flavescere malae.</div><div class="l">Ergo ubi concessit tempus puerile iuventae,</div><div class="l">vellera cum Minyis nitido radiantia villo</div><div class="l">per mare non notum prima petiere carina.</div></div><div class="textpart" id="index.xml-body.1_div.1_div.7"><h3><span class="headingNumber">1.7. </span></h3><span class="">card 1</span><span class="">tale Iason et Medea.</span><span class="">para </span><div class="l">Iamque fretum Minyae Pagasaea puppe secabant,</div><div class="l">perpetuaque trahens inopem sub nocte senectam</div><div class="l">Phineus visus erat, iuvenesque Aquilone creati</div><div class="l">virgineas volucres miseri senis ore fugarant,</div><div class="l">multaque perpessi claro sub Iasone tandem</div><div class="l">contigerant rapidas limosi Phasidos undas.</div><div class="l">Dumque adeunt regem Phrixeaque vellera poscunt</div><div class="l">lexque datur Minyis magnorum horrenda laborum,</div><div class="l">concipit interea validos Aeetias ignes</div><div class="l">et luctata diu, postquam ratione furorem</div><div class="l">vincere non poterat, “frustra Medea, repugnas:</div><div class="l">nescio quis deus obstat” ait; “mirumque, nisi hoc est,</div><div class="l">aut aliquid certe simile huic, quod amare vocatur.</div><div class="l">Nam cur iussa patris nimium mihi dura videntur?</div><div class="l">Sunt quoque dura nimis. Cur, quem modo denique vidi,</div><div class="l">ne pereat, timeo? quae tanti causa timoris?</div><div class="l">Excute virgineo conceptas pectore flammas,</div><div class="l">si potes, infelix! — Si possem, sanior essem.</div><div class="l">Sed trahit invitam nova vis, aliudque cupido,</div><div class="l">mens aliud suadet. Video meliora proboque,</div><div class="l">deteriora sequor. Quid in hospite, regia virgo,</div><div class="l">ureris et thalamos alieni concipis orbis?</div><div class="l">Haec quoque terra potest, quod ames, dare. Vivat an ille</div><div class="l">occidat, in dis est. Vivat tamen! idque precari</div><div class="l">vel sine amore licet: quid enim commisit Iason?</div><div class="l">Quem, nisi crudelem, non tangat Iasonis aetas</div><div class="l">et genus et virtus? Quem non, ut cetera desint,</div><div class="l">ore movere potest? Certe mea pectora movit.</div><div class="l">At nisi opem tulero, taurorum adflabitur ore</div><div class="l">concurretque suae segeti, tellure creatis</div><div class="l">hostibus, aut avido dabitur fera praeda draconi.</div><div class="l">Hoc ego si patiar, tum me de tigride natam,</div><div class="l">tum ferrum et scopulos gestare in corde fatebor.</div><div class="l">Cur non et specto pereuntem oculosque videndo</div><div class="l">conscelero? Cur non tauros exhortor in illum</div><div class="l">terrigenasque feros insopitumque draconem?</div><div class="l">Di meliora velint. Quamquam non ista precanda,</div><div class="l">sed facienda mihi. — Prodamne ego regna parentis,</div><div class="l">atque ope nescio quis servabitur advena nostra,</div><div class="l">ut per me sospes sine me det lintea ventis</div><div class="l">virque sit alterius, poenae Medea relinquar?</div><div class="l">Si facere hoc aliamve potest praeponere nobis,</div><div class="l">occidat ingratus. Sed non is vultus in illo,</div><div class="l">non ea nobilitas animo est, ea gratia formae,</div><div class="l">ut timeam fraudem meritique oblivia nostri.</div><div class="l">Et dabit ante fidem, cogamque in foedera testes</div><div class="l">esse deos. Quid tuta times? accingere et omnem</div><div class="l">pelle moram: tibi se semper debebit Iason,</div><div class="l">te face sollemni iunget sibi, perque Pelasgas</div><div class="l">servatrix urbes matrum celebrabere turba.</div><div class="l">Ergo ego germanam fratremque patremque deosque</div><div class="l">et natale solum, ventis ablata, relinquam?</div><div class="l">Nempe pater saevus, nempe est mea barbara tellus,</div><div class="l">frater adhuc infans: stant mecum vota sororis,</div><div class="l">maximus intra me deus est. Non magna relinquam,</div><div class="l">magna sequar: titulum servatae pubis Achivae</div><div class="l">notitiamque loci melioris et oppida, quorum</div><div class="l">hic quoque fama viget, cultusque artesque locorum;</div><div class="l">quemque ego cum rebus, quas totus possidet orbis,</div><div class="l">Aesoniden mutasse velim; quo coniuge felix</div><div class="l">et dis cara ferar et vertice sidera tangam.</div><div class="l">Quid, quod nescio qui mediis concurrere in undis</div><div class="l">dicuntur montes, ratibusque inimica Charybdis</div><div class="l">nunc sorbere fretum, nunc reddere, cinctaque saevis</div><div class="l">Scylla rapax canibus Siculo latrare profundo?</div><div class="l">Nempe tenens, quod amo, gremioque in Iasonis haerens</div><div class="l">per freta longa ferar: nihil illum amplexa verebor</div><div class="l">aut, siquid metuam, metuam de coniuge solo. —</div><div class="l">Coniugiumne vocas speciosaque nomina culpae</div><div class="l">imponis, Medea, tuae? Quin adspice, quantum</div><div class="l">adgrediare nefas, et, dum licet, effuge crimen.”</div><span class="">para </span><div class="l">Dixit, et ante oculos rectum pietasque pudorque</div><div class="l">constiterant, et victa dabat iam terga Cupido.</div><span class="">para </span><div class="l">Ibat ad antiquas Hecates Perseidos aras,</div><div class="l">quas nemus umbrosum secretaque silva tegebat.</div><div class="l">Et iam fortis erat pulsusque resederat ardor,</div><div class="l">cum videt Aesoniden exstinctaque flamma reluxit.</div><div class="l">Erubuere genae, totoque recanduit ore,</div><div class="l">utque solet ventis alimenta adsumere quaeque</div><div class="l">parva sub inducta latuit scintilla favilla</div><div class="l">crescere et in veteres agitata resurgere vires,</div><div class="l">sic iam lentus amor, iam quem languere putares,</div><div class="l">ut vidit iuvenem, specie praesentis inarsit.</div><div class="l">Et casu solito formosior Aesone natus</div><div class="l">illa luce fuit: posses ignoscere amanti.</div><div class="l">Spectat et in vultu veluti tum denique viso</div><div class="l">lumina fixa tenet nec se mortalia demens</div><div class="l">ora videre putat, nec se declinat ab illo.</div><span class="">para </span><div class="l">Ut vero coepitque loqui dextramque prehendit</div><div class="l">hospes et auxilium submissa voce rogavit</div><div class="l">promisitque torum, lacrimis ait illa profusis:</div><div class="l">“Quid faciam, video (non ignorantia veri</div><div class="l">decipiet, sed amor): servabere munere nostro;</div><div class="l">servatus promissa dato.” Per sacra triformis</div><div class="l">ille deae, lucoque foret quod numen in illo,</div><div class="l">perque patrem soceri cernentem cuncta futuri</div><div class="l">eventusque suos et tanta pericula iurat.</div><div class="l">Creditus accepit cantatas protinus herbas</div><div class="l">edidicitque usum, laetusque in tecta recessit.</div><span class="">para </span><div class="l">Postera depulerat stellas aurora micantes:</div><div class="l">conveniunt populi sacrum Mavortis in arvum</div><div class="l">consistuntque iugis. Medio rex ipse resedit</div><div class="l">agmine purpureus sceptroque insignis eburno.</div><div class="l">Ecce adamanteis Vulcanum naribus efflant</div><div class="l">aeripedes tauri, tactaeque vaporibus herbae</div><div class="l">ardent; utque solent pleni resonare camini,</div><div class="l">aut ubi terrena silices fornace soluti</div><div class="l">concipiunt ignem liquidarum adspergine aquarum,</div><div class="l">pectora sic intus clausas volventia flammas</div><div class="l">gutturaque usta sonant. Tamen illis Aesone natus</div><div class="l">obvius it. Vertere truces venientis ad ora</div><div class="l">terribiles vultus praefixaque cornua ferro,</div><div class="l">pulvereumque solum pede pulsavere bisulco</div><div class="l">fumificisque locum mugitibus impleverunt.</div><div class="l">Deriguere metu Minyae: subit ille, nec ignes</div><div class="l">sentit anhelatos (tantum medicamina possunt),</div><div class="l">pendulaque audaci mulcet palearia dextra,</div><div class="l">suppositosque iugo pondus grave cogit aratri</div><div class="l">ducere et insuetum ferro proscindere campum.</div><span class="">para </span><div class="l">Mirantur Colchi, Minyae clamoribus augent</div><div class="l">adiciuntque animos. Galea tum sumit aena</div><div class="l">vipereos dentes et aratos spargit in agros.</div><div class="l">Semina mollit humus valido praetincta veneno,</div><div class="l">et crescunt fiuntque sati nova corpora dentes.</div><div class="l">Utque hominis speciem materna sumit in alvo</div><div class="l">perque suos intus numeros componitur infans,</div><div class="l">nec nisi maturus communes exit in auras,</div><div class="l">sic ubi visceribus gravidae telluris imago</div><div class="l">effecta est hominis, feto consurgit in arvo,</div><div class="l">quodque magis mirum est, simul edita concutit arma.</div><div class="l">Quos ubi viderunt praeacutae cuspidis hastas</div><div class="l">in caput Haemonii iuvenis torquere parantes,</div><div class="l">demisere metu vultumque animumque Pelasgi.</div><div class="l">Ipsa quoque extimuit, quae tutum fecerat illum;</div><div class="l">utque peti vidit iuvenem tot ab hostibus unum,</div><div class="l">palluit et subito sine sanguine frigida sedit;</div><div class="l">neve parum valeant a se data gramina, carmen</div><div class="l">auxiliare canit secretasque advocat artes.</div><div class="l">Ille gravem medios silicem iaculatus in hostes</div><div class="l">a se depulsum Martem convertit in ipsos.</div><div class="l">Terrigenae pereunt per mutua vulnera fratres</div><div class="l">civilique cadunt acie. Gratantur Achivi</div><div class="l">victoremque tenent avidisque amplexibus haerent.</div><div class="l">Tu quoque victorem complecti, barbara, velles:</div><div class="note" id="Note12"><span class="noteLabel">Note: </span><div class="l"><span class="strikethrough">obstitit incepto pudor. At complexa fuisses</span></div></div><div class="l">sed te, ne faceres, tenuit reverentia famae.</div><div class="l">Quod licet, adfectu tacito laetaris agisque</div><div class="l">carminibus grates et dis auctoribus horum.</div><span class="">para </span><div class="l">Pervigilem superest herbis sopire draconem,</div><div class="l">qui crista linguisque tribus praesignis et uncis</div><div class="l">dentibus horrendus custos erat arboris aureae.</div><div class="l">Hunc postquam sparsit Lethaei gramine suci</div><div class="l">verbaque ter dixit placidos facientia somnos,</div><div class="l">quae mare turbatum, quae concita flumina sistunt,</div><div class="l">somnus in ignotos oculos sibi venit, et auro</div><div class="l">heros Aesonius potitur spolioque superbus</div><div class="l">muneris auctorem secum, spolia altera, portans</div><div class="l">victor Iolciacos tetigit cum coniuge portus.</div><span class="">card 159</span><span class="">tale Aeson.</span><span class="">para </span><div class="l">Haemoniae matres pro gnatis dona receptis</div><div class="l">grandaevique ferunt patres congestaque flamma</div><div class="l">tura liquefaciunt, inductaque cornibus aurum</div><div class="l">victima vota cadit. Sed abest gratantibus Aeson,</div><div class="l">iam propior leto fessusque senilibus annis.</div><div class="l">Cum sic Aesonides: “O cui debere salutem</div><div class="l">confiteor, coniunx, quamquam mihi cuncta dedisti</div><div class="l">excessitque fidem meritorum summa tuorum,</div><div class="l">si tamen hoc possunt (quid enim non carmina possunt?),</div><div class="l">deme meis annis et demptos adde parenti.”</div><div class="l">Nec tenuit lacrimas. Mota est pietate rogantis,</div><div class="l">dissimilemque animum subiit Aeeta relictus.</div><div class="l">Nec tamen adfectus tales confessa “quod” inquit</div><div class="l">“excidit ore tuo, coniunx, scelus? ergo ego cuiquam</div><div class="l">posse tuae videor spatium transcribere vitae?</div><div class="l">Nec sinat hoc Hecate, nec tu petis aequa. Sed isto,</div><div class="l">quod petis, experiar maius dare munus Iason.</div><div class="l">Arte mea soceri longum temptabimus aevum,</div><div class="l">non annis renovare tuis: modo diva triformis</div><div class="l">adiuvet et praesens ingentibus adnuat ausis.”</div><span class="">para </span><div class="l">Tres aberant noctes, ut cornua tota coirent</div><div class="l">efficerentque orbem. Postquam plenissima fulsit</div><div class="l">et solida terras spectavit imagine luna,</div><div class="l">egreditur tectis vestes induta recinctas,</div><div class="l">nuda pedem, nudos umeris infusa capillos,</div><div class="l">fertque vagos mediae per muta silentia noctis</div><div class="l">incomitata gradus. Homines volucresque ferasque</div><div class="l">solverat alta quies: nullo cum murmure saepes,</div><div class="l">inmotaeque silent frondes, silet umidus aer;</div><div class="l">sidera sola micant. Ad quae sua bracchia tendens</div><div class="l">ter se convertit, ter sumptis flumine crinem</div><div class="l">inroravit aquis ternisque ululatibus ora</div><div class="l">solvit et, in dura submisso poplite terra,</div><div class="l">“Nox” ait “arcanis fidissima, quaeque diurnis</div><div class="l">aurea cum luna succeditis ignibus astra,</div><div class="l">tuque triceps Hecate, quae coeptis conscia nostris</div><div class="l">adiutrixque venis cantusque artisque magorum,</div><div class="l">quaeque magos, Tellus, pollentibus instruis herbis,</div><div class="l">auraeque et venti montesque amnesque lacusque</div><div class="l">dique omnes nemorum, dique omnes noctis adeste.</div><div class="l">Quorum ope, cum volui, ripis mirantibus amnes</div><div class="l">in fontes rediere suos, concussaque sisto,</div><div class="l">stantia concutio cantu freta, nubila pello</div><div class="l">nubilaque induco, ventos abigoque vocoque,</div><div class="l">vipereas rumpo verbis et carmine fauces,</div><div class="l">vivaque saxa sua convulsaque robora terra</div><div class="l">et silvas moveo, iubeoque tremescere montes</div><div class="l">et mugire solum manesque exire sepulcris.</div><div class="l">Te quoque, Luna, traho, quamvis Temesaea labores</div><div class="l">aera tuos minuant; currus quoque carmine nostro</div><div class="l">pallet avi, pallet nostris Aurora venenis.</div><div class="l">Vos mihi taurorum flammas hebetastis et unco</div><div class="l">impatiens oneris collum pressistis aratro,</div><div class="l">vos serpentigenis in se fera bella dedistis</div><div class="l">custodemque rudem somno sopistis et aurum</div><div class="l">vindice decepto Graias misistis in urbes.</div><div class="l">Nunc opus est sucis, per quos renovata senectus</div><div class="l">in florem redeat primosque reconligat annos.</div><div class="l">Et dabitis. Neque enim micuerunt sidera frustra,</div><div class="l">nec frustra volucrum tractus cervice draconum</div><div class="l">currus adest.” Aderat demissus ab aethere currus.</div><span class="">para </span><div class="l">Quo simul adscendit frenataque colla draconum</div><div class="l">permulsit manibusque leves agitavit habenas,</div><div class="l">sublimis rapitur subiectaque Thessala Tempe</div><div class="l">despicit et Threces regionibus applicat angues:</div><div class="l">et quasque Ossa tulit quasque altus Pelion herbas</div><div class="l">Othrysque Pindusque et Pindo maior Olympus</div><div class="l">perspicit, et placitas partim radice revellit,</div><div class="l">partim succidit curvamine falcis aenae.</div><div class="l">Multa quoque Apidani placuerunt gramina ripis,</div><div class="l">multa quoque Amphrysi neque eras inmunis, Enipeu;</div><div class="l">nec non Peneos, nec non Spercheides undae</div><div class="l">contribuere aliquid iuncosaque litora Boebes.</div><div class="l">Carpsit et Euboica vivax Anthedone gramen,</div><div class="l">nondum mutato vulgatum corpore Glauci.</div><div class="l">Et iam nona dies curru pennisque draconum</div><div class="l">nonaque nox omnes lustrantem viderat agros,</div><div class="l">cum rediit. Neque erant tacti, nisi odore, dracones,</div><div class="l">et tamen annosae pellem posuere senectae.</div><span class="">card 238</span><span class="">para </span><div class="l">Constitit adveniens citra limenque foresque</div><div class="l">et tantum caelo tegitur refugitque viriles</div><div class="l">contactus statuitque aras de caespite binas,</div><div class="l">dexteriore Hecates, ast laeva parte Iuventae.</div><div class="l">Has ubi verbenis silvaque incinxit agresti.</div><div class="l">haud procul egesta scrobibus tellure duabus</div><div class="l">sacra facit cultrosque in guttura velleris atri</div><div class="l">conicit et patulas perfundit sanguine fossas.</div><div class="l">Tum super invergens liquidi carchesia vini</div><div class="l">alteraque invergens tepidi carchesia lactis</div><div class="l">verba simul fudit terrenaque numina civit</div><div class="l">umbrarumque rogat rapta cum coniuge regem,</div><div class="l">ne properent artus anima fraudare senili.</div><div class="l">Quos ubi placavit precibusque et murmure longo,</div><div class="l">Aesonis effetum proferri corpus ad auras</div><div class="l">iussit et in plenos resolutum carmine somnos,</div><div class="l">exanimi similem, stratis porrexit in herbis.</div><div class="l">Hinc procul Aesoniden, procul hinc iubet ire ministros</div><div class="l">et monet arcanis oculos removere profanos.</div><div class="l">Diffugiunt iussi. Passis Medea capillis</div><div class="l">bacchantum ritu, flagrantes circuit aras</div><div class="l">multifidasque faces in fossa sanguinis atra</div><div class="l">tingit et infectas geminis accendit in aris</div><div class="l">terque senem flamma, ter aqua, ter sulphure lustrat.</div><div class="l">Interea validum posito medicamen aeno</div><div class="l">fervet et exsultat spumisque tumentibus albet.</div><div class="l">Illic Haemonia radices valle resectas</div><div class="l">seminaque floresque et sucos incoquit atros.</div><div class="l">Adicit extremo lapides oriente petitos</div><div class="l">et quas Oceani refluum mare lavit harenas,</div><div class="l">addit et exceptas luna pernocte pruinas</div><div class="l">et strigis infames ipsis cum carnibus alas</div><div class="l">inque virum soliti vultus mutare ferinos</div><div class="l">ambigui prosecta lupi; nec defuit illis</div><div class="l">squamea Cinyphii tenuis membrana chelydri</div><div class="l">vivacisque iecur cervi; quibus insuper addit</div><div class="l">ora caputque novem cornicis saecula passae.</div><div class="l">His et mille aliis postquam sine nomine rebus</div><div class="l">propositum instruxit mortali barbara maius</div><div class="l">arenti ramo iampridem mitis olivae</div><div class="l">omnia confudit summisque inmiscuit ima.</div><div class="l">Ecce vetus calido versatus stipes aeno</div><div class="l">fit viridis primo, nec longo tempore frondes</div><div class="l">induit et subito gravidis oneratur olivis.</div><div class="l">At quacumque cavis spumas eiecit aenis</div><div class="l">ignis et in terram guttae cecidere calentes,</div><div class="l">vernat humus, floresque et mollia pabula surgunt.</div><span class="">para </span><div class="l">Quae simul ac vidit, stricto Medea recludit</div><div class="l">ense senis iugulum, veteremque exire cruorem</div><div class="l">passa, replet sucis. Quos postquam combibit Aeson</div><div class="l">aut ore acceptos aut vulnere, barba comaeque</div><div class="l">canitie posita nigrum rapuere colorem,</div><div class="l">pulsa fugit macies, abeunt pallorque situsque,</div><div class="l">adiectoque cavae supplentur corpore rugae,</div><div class="l">membraque luxuriant. Aeson miratur et olim</div><div class="l">ante quater denos hunc se reminiscitur annos.</div><span class="">para </span><div class="l">Viderat ex alto tanti miracula monstri</div><div class="l">Liber, et admonitus iuvenes nutricibus annos</div><div class="l">posse suis reddi, capit hoc a Colchide munus.</div><span class="">card 297</span><span class="">tale Pelias.</span><span class="">para </span><div class="l">Neve doli cessent, odium cum coniuge falsum</div><div class="l">Phasias adsimulat Peliaeque ad limina supplex</div><div class="l">confugit. Atque illam, quoniam gravis ipse senecta est,</div><div class="l">excipiunt natae. Quas tempore callida parvo</div><div class="l">Colchis amicitiae mendacis imagine cepit.</div><div class="l">Dumque refert inter meritorum maxima, demptos</div><div class="l">Aesonis esse situs, atque hac in parte moratur,</div><div class="l">spes est virginibus Pelia subiecta creatis</div><div class="l">arte suum parili revirescere posse parentem.</div><div class="l">Idque petunt pretiumque iubent sine fine pacisci.</div><div class="l">Illa brevi spatio silet et dubitare videtur</div><div class="l">suspenditque animos ficta gravitate rogantes.</div><div class="l">Mox ubi pollicita est, “quo sit fiducia maior</div><div class="l">muneris huius” ait, “qui vestri maximus aevo est</div><div class="l">dux gregis inter oves, agnus medicamine fiet.”</div><span class="">para </span><div class="l">Protinus innumeris effetus laniger annis</div><div class="l">attrahitur flexo circum cava tempora cornu.</div><div class="l">Cuius ut Haemonio marcentia guttura cultro</div><div class="l">fodit et exiguo maculavit sanguine ferrum,</div><div class="l">membra simul pecudis validosque venefica sucos</div><div class="l">mergit in aere cavo: minuunt en corporis artus</div><div class="l">cornuaque exurunt nec non cum cornibus annos,</div><div class="l">et tener auditur medio balatus aeno.</div><div class="l">Nec mora, balatum mirantibus exsilit agnus</div><div class="l">lascivitque fuga lactantiaque ubera quaerit.</div><span class="">para </span><div class="l">Obstipuere satae Pelia: promissaque postquam</div><div class="l">exhibuere fidem, tum vero impensius instant.</div><div class="l">Ter iuga Phoebus equis in Hibero flumine mersis</div><div class="l">dempserat et quarta radiantia nocte micabant</div><div class="l">sidera, cum rapido fallax Aeetias igni</div><div class="l">imponit purum laticem et sine viribus herbas.</div><div class="l">Iamque neci similis resoluto corpore regem</div><div class="l">et cum rege suo custodes somnus habebat,</div><div class="l">quem dederant cantus magicaeque potentia linguae:</div><div class="l">intrarant iussae cum Colchide limina natae</div><div class="l">ambierantque torum. “Quid nunc dubitatis inertes?</div><div class="l">Stringite” ait “gladios veteremque haurite cruorem,</div><div class="l">ut repleam vacuas iuvenali sanguine venas.</div><div class="l">In manibus vestris vita est aetasque parentis:</div><div class="l">si pietas ulla est nec spes agitatis inanes,</div><div class="l">officium praestate patri telisque senectam</div><div class="l">exigite et saniem coniecto emittite ferro.”</div><span class="">para </span><div class="l">His, ut quaeque pia est, hortatibus impia prima est,</div><div class="l">et ne sit scelerata, facit scelus. Haud tamen ictus</div><div class="l">ulla suos spectare potest, oculosque reflectunt</div><div class="l">caecaque dant saevis aversae vulnera dextris.</div><div class="l">Ille, cruore fluens, cubito tamen adlevat artus</div><div class="l">semilacerque toro temptat consurgere et inter</div><div class="l">tot medius gladios pallentia bracchia tendens</div><div class="l">“quid facitis, gnatae? quis vos in fata parentis</div><div class="l">armat?” ait. Cecidere illis animique manusque.</div><div class="l">Plura locuturo cum verbis guttura Colchis</div><div class="l">abstulit et calidis laniatum mersit in undis.</div><span class="">card 350</span><span class="">tale Medeae fuga.</span><span class="">para </span><div class="l">Quod nisi pennatis serpentibus isset in auras,</div><div class="l">non exempta foret poenae. Fugit alta superque</div><div class="l">Pelion umbrosum, Philyreia tecta, superque</div><div class="l">Othryn et eventu veteris loca nota Cerambi.</div><div class="l">Hic ope nympharum sublatus in aera pennis,</div><div class="l">cum gravis infuso tellus foret obruta ponto,</div><div class="l">Deucalioneas effugit inobrutus undas.</div><span class="">para </span><div class="l">Aeoliam Pitanen a laeva parte relinquit</div><div class="l">factaque de saxo longi simulacra draconis,</div><div class="l">Idaeumque nemus, quo nati furta, iuvencum</div><div class="l">occuluit Liber falsi sub imagine cervi,</div><div class="l">quaque pater Corythi parva tumulatus harena est,</div><div class="l">et quos Maera novo latratu terruit agros,</div><div class="l">Eurypylique urbem, qua Coae cornua matres</div><div class="l">gesserunt tum cum discederet Herculis agmen</div><div class="l">Phoebeamque Rhodon et Ialysios Telchinas,</div><div class="l">quorum oculos ipso vitiantes omnia visu</div><div class="l">Iuppiter exosus fraternis subdidit undis.</div><span class="">para </span><div class="l">Transit et antiquae Cartheia moenia Ceae,</div><div class="l">qua pater Alcidamas placidam de corpore natae</div><div class="l">miraturus erat nasci potuisse columbam.</div><span class="">para </span><div class="l">Inde lacus Hyries videt et Cycneia tempe,</div><div class="l">quae subitus celebravit olor. Nam Phyllius illic</div><div class="l">imperio pueri volucresque ferumque leonem</div><div class="l">tradiderat domitos; taurum quoque vincere iussus</div><div class="l">vicerat, et spreto totiens iratus amore</div><div class="l">praemia poscenti taurum suprema negabat.</div><div class="l">Ille indignatus “cupies dare” dixit et alto</div><div class="l">desiluit saxo. Cuncti cecidisse putabant:</div><div class="l">factus olor niveis pendebat in aere pennis.</div><div class="l">At genetrix Hyrie, servatum nescia, flendo</div><div class="l">delicuit stagnumque suo de nomine fecit.</div><div class="l">Adiacet his Pleuron, in qua trepidantibus alis</div><div class="l">Ophias effugit natorum vulnera Combe.</div><span class="">para </span><div class="l">Inde Calaureae Letoidos adspicit arva,</div><div class="l">in volucrem versi cum coniuge conscia regis.</div><div class="l">Dextera Cyllene est, in qua cum matre Menephron</div><div class="l">concubiturus erat saevarum more ferarum</div><div class="l">Cephison procul hinc deflentem fata nepotis</div><div class="l">respicit, in tumidam phocen ab Apolline versi,</div><div class="l">Eumelique domum lugentis in aere natum.</div><span class="">para </span><div class="l">Tandem vipereis Ephyren Pirenida pennis</div><div class="l">contigit. Hic aevo veteres mortalia primo</div><div class="l">corpora vulgarunt pluvialibus edita fungis.</div><div class="l">Sed postquam Colchis arsit nova nupta venenis,</div><div class="l">flagrantemque domum regis mare vidit utrumque,</div><div class="l">sanguine natorum perfunditur impius ensis, </div><div class="l">ultaque se male mater Iasonis effugit arma.</div><span class="">tale MEDEA AND AEGEUS</span><div class="l">Hinc Titaniacis ablata draconibus intrat</div><div class="l">Palladias arces, quae te, iustissima Phene,</div><div class="l">teque, senex Peripha, pariter videre volantes</div><div class="l">innixamque novis neptem Polypemonis alis.</div><div class="l">Excipit hanc Aegeus, facto dammandus in uno;</div><div class="l">nec satis hospitium est: thalami quoque foedere iungit.</div><span class="">card 404</span><span class="">tale Theseus.</span><div class="l">Iamque aderat Theseus, proles ignara parenti,</div><div class="l">et virtute sua bimarem pacaverat Isthmon.</div><div class="l">Huius in exitium miscet Medea quod olim</div><div class="l">attulerat secum Scythicis aconiton ab oris.</div><div class="l">Illud Echidneae memorant e dentibus ortum</div><div class="l">esse canis. Specus est tenebroso caecus hiatu,</div><div class="l">est via declivis, per quam Tirynthius heros</div><div class="l">restantem contraque diem radiosque micantes</div><div class="l">obliquantem oculos nexis adamante catenis</div><div class="l">Cerberon abstraxit; rabida qui concitus ira</div><div class="l">implevit pariter ternis latratibus auras</div><div class="l">et sparsit virides spumis albentibus agros.</div><div class="l">Has concresse putant nactasque alimenta feracis</div><div class="l">fecundique soli vires cepisse nocendi.</div><div class="l">Quae quia nascuntur dura vivacia caute,</div><div class="l">agrestes aconita vocant. Ea coniugis astu</div><div class="l">ipse parens Aegeus nato porrexit ut hosti.</div><div class="l">Sumpserat ignara Theseus data pocula dextra,</div><div class="l">cum pater in capulo gladii cognovit eburno</div><div class="l">signa sui generis facinusque excussit ab ore.</div><div class="l">Effugit illa necem nebulis per carmina motis.</div><span class="">tale THE MYRMIDONS</span><span class="">para </span><div class="l">At genitor, quamquam laetatur sospite nato,</div><div class="l">attonitus tamen est ingens discrimine parvo</div><div class="l">committi potuisse nefas. Fovet ignibus aras</div><div class="l">muneribusque deos implet, feriuntque secures</div><div class="l">colla torosa boum vinctorum corpora vittis.</div><div class="l">Nullus Erechthidis fertur celebratior illo</div><div class="l">inluxisse dies. Agitant convivia patres</div><div class="l">et medium vulgus, nec non et carmina, vino</div><div class="l">ingenium faciente, canunt: “Te, maxime Theseu,</div><div class="l">mirata est Marathon Cretaei sanguine tauri;</div><div class="l">quodque suis securus arat Cromyona colonus,</div><div class="l">munus opusque tuum est. Tellus Epidauria per te</div><div class="l">clavigeram vidit Vulcani occumbere prolem,</div><div class="l">vidit et inmitem Cephisias ora Procrusten,</div><div class="l">Cercyonis letum vidit Cerealis Eleusin.</div><div class="l">Occidit ille Sinis, magnis male viribus usus,</div><div class="l">qui poterat curvare trabes et agebat ab alto</div><div class="l">ad terram late sparsuras corpora pinus.</div><div class="l">Tutus ad Alcathoen, Lelegeia moenia, limes</div><div class="l">composito Scirone patet, sparsisque latronis</div><div class="l">terra negat sedem, sedem negat ossibus unda;</div><div class="l">quae iactata diu fertur durasse vetustas</div><div class="l">in scopulos: scopulis nomen Scironis inhaeret.</div><div class="l">Si titulos annosque tuos numerare velimus,</div><div class="l">facta premant annos. Pro te, fortissime, vota</div><div class="l">publica suscipimus, Bacchi tibi sumimus haustus.”</div><span class="">para </span><div class="l">Consonat adsensu populi precibusque faventum</div><div class="l">regia, nec tota tristis locus ullus in urbe est.</div><span class="">card 453</span><span class="">tale Aeacus. Pestilentia. Myrmidones.</span><span class="">para </span><div class="l">Nec tamen (usque adeo nulla est sincera voluptas,</div><div class="l">sollicitumque aliquid laetis intervenit) Aegeus</div><div class="l">gaudia percepit nato secura recepto.</div><div class="l">Bella parat Minos. Qui quamquam milite, quamquam</div><div class="l">classe valet, patria tamen est firmissimus ira</div><div class="l">Androgeique necem iustis ulciscitur armis.</div><div class="l">Ante tamen bello vires adquirit amicas,</div><div class="l">quaque potens habitus, volucri freta classe pererrat.</div><div class="l">Hinc Anaphen sibi iungit et Astypaleia regna,</div><div class="l">promissis Anaphen, regna Astypaleia bello;</div><div class="l">hinc humilem Myconum cretosaque rura Cimoli</div><div class="l">florentemque thymo Cythnum parvamque Seriphon</div><div class="l">marmoreamque Paron, quaque impia prodidit Arnen</div><div class="l">Sithonis (accepto, quod avara poposcerat, auro</div><div class="l">mutata est in avem, quae nunc quoque diligit aurum,</div><div class="l">nigra pedes, nigris velata monedula pennis).</div><div class="l">At non Oliaros Didymaeque et Tenos et Andros</div><div class="l">et Gyaros nitidaeque ferax Peparethos olivae</div><div class="l">Gnosiacas iuvere rates. Latere inde sinistro</div><div class="l">Oenopiam Minos petit, Aeacideia regna:</div><div class="l">Oenopiam veteres appellavere, sed ipse</div><div class="l">Aeacus Aeginam genetricis nomine dixit.</div><span class="">para </span><div class="l">Turba ruit tantaeque virum cognoscere famae</div><div class="l">expetit. Occurrunt illi Telamonque, minorque</div><div class="l">quam Telamon Peleus, et proles tertia Phocus.</div><div class="l">Ipse quoque egreditur tardus gravitate senili</div><div class="l">Aeacus, et quae sit veniendi causa requirit.</div><div class="l">Admonitus patrii luctus suspirat et illi</div><div class="l">dicta refert rector populorum talia centum:</div><div class="l">“Arma iuves oro pro gnato sumpta piaeque</div><div class="l">pars sis militiae; tumulo solacia posco.”</div><div class="l">Huic Asopiades “petis inrita” dixit “et urbi</div><div class="l">non facienda meae: neque enim coniunctior ulla</div><div class="l">Cecropidis hac est tellus: ea foedera nobis.”</div><div class="l">Tristis abit “stabunt” que “tibi tua foedera magno”</div><div class="l">dixit et utilius bellum putat esse minari</div><div class="l">quam gerere atque suas ibi praeconsumere vires.</div><span class="">para </span><div class="l">Classis ab Oenopiis etiamnum Lyctia muris</div><div class="l">spectari poterat, cum pleno concita velo</div><div class="l">Attica puppis adest in portusque intrat amicos,</div><div class="l">quae Cephalum patriaeque simul mandata ferebat.</div><div class="l">Aeacidae longo iuvenes post tempore visum</div><div class="l">agnovere tamen Cephalum dextrasque dedere</div><div class="l">inque patris duxere domum. Spectabilis heros</div><div class="l">et veteris retinens etiamnum pignera formae</div><div class="l">ingreditur ramumque tenens popularis olivae</div><div class="l">a dextra laevaque duos aetate minores</div><div class="l">maior habet, Clyton et Buten, Pallante creatos.</div><span class="">para </span><div class="l">Postquam congressus primi sua verba tulerunt,</div><div class="l">Cecropidae Cephalus peragit mandata rogatque</div><div class="l">auxilium foedusque refert et iura parentum</div><div class="l">imperiumque peti totius Achaidos addit.</div><div class="l">Sic ubi mandatam iuvit facundia causam,</div><div class="l">Aeacus, in capulo sceptri nitente sinistra,</div><div class="l">“ne petite auxilium, sed sumite”, dixit “Athenae;</div><div class="l">nec dubie vires, quas haec habet insula, vestras</div><div class="l">ducite; et omnia habet (rerum status iste mearum).</div><div class="l">Robora non desunt, superat mihi miles et hosti:</div><div class="l">gratia dis, felix et inexcusabile tempus.”</div><div class="l">“Immo ita sit,” Cephalus, ”crescat tua civibus opto</div><div class="l">urbs!” ait. “Adveniens equidem modo gaudia cepi,</div><div class="l">cum tam pulchra mihi, tam par aetate iuventus</div><div class="l">obvia processit. Multos tamen inde requiro,</div><div class="l">quos quondam vidi vestra prius urbe receptus.”</div><div class="l">Aeacus ingemuit tristique ita voce locutus:</div><div class="l">”Flebile principium melior fortuna secuta est.</div><div class="l">Hanc utinam possem vobis memorare sine illo!</div><div class="l">Ordine nunc repetam. Neu longa ambage morer vos:</div><div class="l">ossa cinisque iacent, memori quos mente requiris.</div><div class="l">Et quota pars illi rerum periere mearum!</div><span class="">para </span><div class="l">Dira lues ira populis Iunonis iniquae</div><div class="l">incidit exosae dictas a paelice terras.</div><div class="l">Dum visum mortale malum tantaeque latebat</div><div class="l">causa nocens cladis, pugnatum est arte medendi:</div><div class="l">exitium superabat opem, quae victa iacebat.</div><span class="">para </span><div class="l">Principio caelum spissa caligine terras</div><div class="l">pressit et ignavos inclusit nubibus aestus;</div><div class="l">dumque quater iunctis explevit cornibus orbem</div><div class="l">luna, quater plenum tenuata retexuit orbem,</div><div class="l">letiferis calidi spirarunt aestibus austri.</div><div class="l">Constat et in fontes vitium venisse lacusque,</div><div class="l">miliaque incultos serpentum multa per agros</div><div class="l">errasse atque suis fluvios temerasse venenis.</div><div class="l">Strage canum primo volucrumque oviumque boumque,</div><div class="l">inque feris subiti deprensa potentia morbi.</div><div class="l">Concidere infelix validos miratur arator</div><div class="l">inter opus tauros medioque recumbere sulco;</div><div class="l">lanigeris gregibus balatus dantibus aegros</div><div class="l">sponte sua lanaeque cadunt et corpora tabent.</div><div class="l">Acer equus quondam magnaeque in pulvere famae</div><div class="l">degenerat palmas veterumque oblitus honorum</div><div class="l">ad praesepe gemit leto moriturus inerti.</div><div class="l">Non aper irasci meminit, non fidere cursu</div><div class="l">cerva, nec armentis incurrere fortibus ursi.</div><div class="l">Omnia languor habet; silvisque agrisque viisque</div><div class="l">corpora foeda iacent, vitiantur odoribus aurae.</div><div class="l">Mira loquar: non illa canes avidaeque volucres,</div><div class="l">non cani tetigere lupi; dilapsa liquescunt</div><div class="l">adflatuque nocent et agunt contagia late.</div><span class="">card 552</span><span class="">para </span><div class="l">Pervenit ad miseros damno graviore colonos</div><div class="l">pestis et in magnae dominatur moenibus urbis.</div><div class="l">Viscera torrentur primo, flammaeque latentis</div><div class="l">indicium rubor est et ductus anhelitus ingens.</div><div class="l">Aspera lingua tumet, tepidisque arentia ventis</div><div class="l">ora patent, auraeque graves captantur hiatu.</div><div class="l">Non stratum, non ulla pati velamina possunt,</div><div class="l">dura sed in terra ponunt praecordia; nec fit</div><div class="l">corpus humo gelidum, sed humus de corpore fervet.</div><div class="l">Nec moderator adest, inque ipsos saeva medentes</div><div class="l">erumpit clades, obsuntque auctoribus artes:</div><div class="l">quo propior quisque est servitque fidelius aegro,</div><div class="l">in partem leti citius venit. Utque salutis</div><div class="l">spes abiit finemque vident in funere morbi,</div><div class="l">indulgent animis et nulla, quid utile, cura est:</div><div class="l">utile enim nihil est. Passim positoque pudore</div><div class="l">fontibus et fluviis puteisque capacibus haerent,</div><div class="l">nec sitis est exstincta prius quam vita bibendo.</div><div class="l">Inde graves multi nequeunt consurgere et ipsis</div><div class="l">inmoriuntur aquis: aliquis tamen haurit et illas.</div><div class="l">Tantaque sunt miseris invisi taedia lecti:</div><div class="l">prosiliunt, aut si prohibent consistere vires,</div><div class="l">corpora devolvunt in humum: fugiuntque penates</div><div class="l">quisque suos, sua cuique domus funesta videtur,</div><div class="l">et quia causa latet, locus est in crimine parvus</div><div class="l">Semianimes errare viis, dum stare valebant,</div><div class="l">adspiceres, flentes alios terraque iacentes</div><div class="l">lassaque versantes supremo lumina motu:</div><div class="l">membraque pendentis tendunt ad sidera caeli,</div><div class="l">hic illic, ubi mors deprenderat, exhalantes.</div><div class="l">Quid mihi tunc animi fuit? an quod debuit esse,</div><div class="l">ut vitam odissem et cuperem pars esse meorum?</div><div class="l">Quo se cumque acies oculorum flexerat, illic</div><div class="l">vulgus erat stratum, veluti cum putria motis</div><div class="l">poma cadunt ramis agitataque ilice glandes.</div><span class="">para </span><div class="l">Templa vides contra gradibus sublimia longis:</div><div class="l">Iuppiter illa tenet. Quis non altaribus illis</div><div class="l">inrita tura dedit? Quotiens pro coniuge coniunx,</div><div class="l">pro gnato genitor dum verba precantia dicit,</div><div class="l">non exoratis animam finivit in aris,</div><div class="l">inque manu turis pars inconsumpta reperta est!</div><div class="l">Admoti quotiens templis, dum vota sacerdos</div><div class="l">concipit et fundit purum inter cornua vinum,</div><div class="l">haud exspectato ceciderunt vulnere tauri!</div><div class="l">Ipse ego sacra Iovi pro me patriaque tribusque</div><div class="l">cum facerem natis, mugitus victima diros</div><div class="l">edidit et subito conlapsa sine ictibus ullis</div><div class="l">exiguo tinxit subiectos sanguine cultros.</div><div class="l">Exta quoque aegra notas veri monitusque deorum</div><div class="l">perdiderant: tristes penetrant ad viscera morbi.</div><div class="l">Ante sacros vidi proiecta cadavera postes,</div><div class="l">ante ipsas, quo mors foret invidiosior, aras.</div><div class="l">Pars animam laqueo claudunt mortisque timorem</div><div class="l">morte fugant ultroque vocant venientia fata.</div><div class="l">Corpora missa neci nullis de more feruntur</div><div class="l">funeribus: neque enim capiebant funera portae.</div><div class="l">Aut inhumata premunt terras aut dantur in altos</div><div class="l">indotata rogos. Et iam reverentia nulla est,</div><div class="l">deque rogis pugnant alienisque ignibus ardent.</div><div class="l">Qui lacriment, desunt; indefletaeque vagantur</div><div class="l">matrumque nuruumque animae iuvenumque senumque:</div><div class="l">nec locus in tumulos, nec sufficit arbor in ignes.</div><span class="">para </span><div class="l">Attonitus tanto miserarum turbine rerum,</div><div class="l">“Iuppiter o!” dixi “si te non falsa loquuntur</div><div class="l">dicta sub amplexus Aeginae Asopidos isse,</div><div class="l">nec te, magne pater, nostri pudet esse parentem,</div><div class="l">aut mihi redde meos aut me quoque conde sepulcro.”</div><div class="l">Ille notam fulgore dedit tonitruque secundo.</div><div class="l">“Accipio, sintque ista, precor, felicia mentis</div><div class="l">signa tuae” dixi. “Quod das mihi, pigneror omen.”</div><span class="">para </span><div class="l">Forte fuit iuxta patulis rarissima ramis</div><div class="l">sacra Iovi quercus de semine Dodonaeo:</div><div class="l">hic nos frugilegas adspeximus agmine longo</div><div class="l">grande onus exiguo formicas ore gerentes</div><div class="l">rugosoque suum servantes cortice callem.</div><div class="l">Dum numerum miror, “totidem, pater optime” dixi,</div><div class="l">“tu mihi da cives et inania moenia supple.”</div><div class="l">Intremuit ramisque sonum sine flamine motis</div><div class="l">alta dedit quercus. Pavido mihi membra timore</div><div class="l">horruerant, stabantque comae. Tamen oscula terrae</div><div class="l">roboribusque dedi; nec me sperare fatebar:</div><div class="l">sperabam tamen atque animo mea vota fovebam.</div><span class="">card 634</span><span class="">para </span><div class="l">Nox subit, et curis exercita corpora somnus</div><div class="l">occupat: ante oculos eadem mihi quercus adesse</div><div class="l">et ramos totidem totidemque animalia ramis</div><div class="l">ferre suis visa est pariterque tremiscere motu</div><div class="l">graniferumque agmen subiectis spargere in arvis;</div><div class="l">crescere quod subito et maius maiusque videri</div><div class="l">ac se tollere humo rectoque adsistere trunco</div><div class="l">et maciem numerumque pedum nigrumque colorem</div><div class="l">ponere et humanam membris inducere formam.</div><div class="l">Somnus abit: damno vigilans mea visa querorque</div><div class="l">in superis opis esse nihil. At in aedibus ingens</div><div class="l">murmur erat, vocesque hominum exaudire videbar</div><div class="l">iam mihi desuetas. Dum suspicor has quoque somni</div><div class="l">esse, venit Telamon properus, foribusque reclusis</div><div class="l">“speque fideque, pater” dixit, “maiora videbis:</div><div class="l">egredere!” Egredior, qualesque in imagine somni</div><div class="l">visus eram vidisse viros, ex ordine tales</div><div class="l">adspicio noscoque. Adeunt regemque salutant.</div><div class="l">Vota Iovi solvo populisque recentibus urbem</div><div class="l">partior et vacuos priscis cultoribus agros,</div><div class="l">Myrmidonasque voco, nec origine nomina fraudo.</div><div class="l">Corpora vidisti; mores quos ante gerebant,</div><div class="l">nunc quoque habent: parcum genus est patiensque laborum</div><div class="l">quaesitique tenax et quod quaesita reservet.</div><div class="l">Hi te ad bella pares annis animisque sequentur,</div><div class="l">cum primum qui te feliciter attulit, eurus”</div><div class="l">(eurus enim attulerat) “fuerit mutatus in austros.”</div><span class="">card 661</span><span class="">tale Cephalus et Procris.</span><span class="">para </span><div class="l">Talibus atque aliis longum sermonibus illi</div><div class="l">implevere diem. Lucis pars ultima mensae</div><div class="l">est data, nox somnis. Iubar aureus extulerat Sol</div><div class="l">(flabat adhuc eurus redituraqua vela tenebat):</div><div class="l">ad Cephalum Pallante sati, cui grandior aetas,</div><div class="l">ad regem Cephalus simul et Pallante creati</div><div class="l">conveniunt. Sed adhuc regem sopor altus habebat.</div><div class="l">Excipit Aeacides illos in limine Phocus:</div><div class="l">nam Telamon fraterque viros ad bella legebant.</div><div class="l">Phocus in interius spatium pulchrosque recessus</div><div class="l">Cecropidas ducit, cum quis simul ipse resedit.</div><span class="">para </span><div class="l">Adspicit Aeoliden ignota ex arbore factum</div><div class="l">ferre manu iaculum, cuius fuit aurea cuspis.</div><div class="l">Pauca prius mediis sermonibus ille locutus</div><div class="l">“sum nemorum studiosus” ait “caedisque ferinae:</div><div class="l">qua tamen e silva teneas hastile recisum,</div><div class="l">iamdudum dubito. Certe si fraxinus esset,</div><div class="l">fulva colore foret; si cornus, nodus inesset.</div><div class="l">Unde sit, ignoro. Sed non formosius isto</div><div class="l">viderunt oculi telum iaculabile nostri.”</div><div class="l">Excipit Actaeis e fratribus alter, et “usum</div><div class="l">maiorem specie mirabere” dixit “in isto.</div><div class="l">Consequitur quodcumque petit, fortunaque missum</div><div class="l">non regit, et revolat nullo referente cruentum.”</div><div class="l">Tum vero iuvenis Nereius omnia quaerit,</div><div class="l">cur sit et unde datum, quis tanti muneris auctor.</div><div class="l">Quae petit, ille refert. Sed enim (narrare pudori est !),</div><div class="l">qua tulerit mercede silet; tactusque dolore</div><div class="l">coniugis amissae lacrimis ita fatur obortis:</div><span class="">para </span><div class="l">“Hoc me, nate dea, (quis possit credere?) telum</div><div class="l">flere facit facietque diu, si vivere nobis</div><div class="l">fata diu dederint. Hoc me cum coniuge cara</div><div class="l">perdidit: hoc utinam caruissem munere semper!</div><div class="l">Procris erat (si forte magis pervenit ad aures</div><div class="l">Orithyia tuas, raptae soror Orithyiae),</div><div class="l">si faciem moresque velis conferre duarum,</div><div class="l">dignior ipsa rapi. Pater hanc mihi iunxit Erechtheus,</div><div class="l">hanc mihi iunxit amor. Felix dicebar eramque.</div><div class="l">Non ita dis visum est, aut nunc quoque forsitan essem.</div><div class="l">Alter agebatur post sacra iugalia mensis,</div><div class="l">cum me cornigeris tendentem retia cervis</div><div class="l">vertice de summo semper florentis Hymetti</div><div class="l">lutea mane videt pulsis Aurora tenebris</div><div class="l">invitumque rapit. Liceat mihi vera referre</div><div class="l">pace deae. Quod sit roseo spectabilis ore,</div><div class="l">quod teneat lucis, teneat confinia noctis,</div><div class="l">nectareis quod alatur aquis, ego —Procrin amabam:</div><div class="l">pectore Procris erat, Procris mihi semper in ore.</div><div class="l">Sacra tori coitusque novos thalamosque recentes</div><div class="l">primaque deserti referebam foedera lecti.</div><div class="l">Mota dea est et “siste tuas, ingrate, querellas:</div><div class="l">Procrin habe!” dixit. “Quodsi mea provida mens est,</div><div class="l">non habuisse voles.” Meque illi irata remisit.</div><div class="l">Dum redeo mecumque deae memorata retracto,</div><div class="l">esse metus coepit, ne iura iugalia coniunx</div><div class="l">non bene servasset. Facies aetasque iubebat</div><div class="l">credere adulterium; prohibebant credere mores.</div><div class="l">Sed tamen afueram, sed et haec erat unde redibam,</div><div class="l">criminis exemplum, sed cuncta timemus amantes.</div><div class="l">Quaerere quod doleam statuo donisque pudicam</div><div class="l">sollicitare fidem. Favet huic Aurora timori</div><div class="l">inmutatque meam (videor sensisse) figuram.</div><span class="">para </span><div class="l">Palladias ineo non cognoscendus Athenas</div><div class="l">ingrediorque domum. Culpa domus ipsa carebat</div><div class="l">castaque signa dabat dominoque erat anxia rapto:</div><div class="l">vix aditus per mille dolos ad Erechthida factus.</div><div class="l">Ut vidi, obstipui meditataque paene reliqui</div><div class="l">temptamenta fide. Male me, quin vera faterer,</div><div class="l">continui, male, quin, ut oportuit, oscula ferrem.</div><div class="l">Tristis erat (sed nulla tamen formosior illa</div><div class="l">esse potest tristi) desiderioque calebat</div><div class="l">coniugis abrepti. Tu conlige, qualis in illa,</div><div class="l">Phoce, decor fuerit, quam sic dolor ipse decebat.</div><div class="l">Quid referam, quotiens temptamina nostra pudici</div><div class="l">reppulerint mores, quotiens “ego” dixerit “uni</div><div class="l">servor; ubicumque est, uni mea gaudia servo!”</div><div class="l">Cui non ista fide satis experientia sano</div><div class="l">magna foret? Non sum contentus et in mea pugno</div><div class="l">vulnera, dum census dare me pro nocte loquendo</div><div class="l">muneraque augendo tandem dubitare coegi.</div><div class="l">Exclamo: “Male (fictor adest !), male fictus adulter</div><div class="l">verus eram coniunx! me, perfida, teste teneris!”</div><div class="l">Illa nihil. Tacito tantummodo victa pudore</div><div class="l">insidiosa malo cum coniuge limina fugit;</div><div class="l">offensaque mei genus omne perosa virorum</div><div class="l">montibus errabat, studiis operata Dianae.</div><div class="l">Tum mihi deserto violentior ignis ad ossa</div><div class="l">pervenit. Orabam veniam et peccasse fatebar</div><div class="l">et potuisse datis simili succumbere culpae</div><div class="l">me quoque muneribus, si munera tanta darentur.</div><span class="">para </span><div class="l">Haec mihi confesso, laesum prius ulta pudorem,</div><div class="l">redditur et dulces concorditer exigit annos.</div><div class="l">Dat mihi praeterea, tamquam se parva dedisset</div><div class="l">dona, canem munus, quem cum sua traderet illi</div><div class="l">Cynthia, “currendo superabit” dixerat “omnes.”</div><div class="l">Dat simul et iaculum, manibus quod (cernis) habemus.</div><div class="l">Muneris alterius quae sit fortuna, requiris?</div><div class="l">Accipe mirandum: novitate movebere facti.</div><span class="">card 759</span><span class="">para </span><div class="l">Carmina Laiades non intellecta priorum</div><div class="l">solverat ingeniis, et praecipitata iacebat</div><div class="l">inmemor ambagum vates obscura suarum.</div><div class="note" id="Note13"><span class="noteLabel">Note: </span><div class="l"><span class="strikethrough">scilicet alma Themis non talia liquit inulta.</span></div></div><div class="l">Protinus Aoniis inmittitur altera Thebis</div><div class="l">pestis, et exitio multi pecorumque suoque</div><div class="l">rurigenae pavere feram. Vicina iuventus</div><div class="l">venimus et latos indagine cinximus agros.</div><div class="l">Illa levi velox superabat retia saltu</div><div class="l">summaque transibat positarum lina plagarum.</div><div class="l">Copula detrahitur canibus: quos illa sequentes</div><div class="l">effugit et celeri non segnior alite ludit.</div><div class="l">Poscor et ipse meum consensu Laelapa magno</div><div class="l">(muneris hoc nomen). Iamdudum vincula pugnat</div><div class="l">exuere ipse sibi colloque morantia tendit.</div><div class="l">Vix bene missus erat, nec iam poteramus, ubi esset,</div><div class="l">scire. Pedum calidus vestigia pulvis habebat,</div><div class="l">ipse oculis ereptus erat. Non ocior illo</div><div class="l">hasta nec exutae contorto verbere glandes,</div><div class="l">nec Gortyniaco calamus levis exit ab arcu.</div><div class="l">Collis apex medii subiectis inminet arvis:</div><div class="l">tollor eo capioque novi spectacula cursus,</div><div class="l">quo modo deprendi, modo se subducere ab ipso</div><div class="l">vulnere visa fera est. Nec limite callida recto</div><div class="l">in spatiumque fugit, sed decipit ora sequentis</div><div class="l">et redit in gyrum, ne sit suus impetus hosti.</div><div class="l">Inminet hic sequiturque parem similisque tenenti</div><div class="l">non tenet et vanos exercet in aera morsus.</div><div class="l">Ad iaculi vertebar opem. Quod dextera librat</div><div class="l">dum mea, dum digitos amentis addere tempto,</div><div class="l">lumina deflexi. Revocataque rursus eodem</div><div class="l">rettuleram: in medio (mirum) duo marmora campo</div><div class="l">adspicio: fugere hoc, illud captare putares.</div><div class="l">Scilicet invictos ambo certamine cursus</div><div class="l">esse deus voluit, siquis deus adfuit illis.”</div><span class="">para </span><div class="l">Hactenus, et tacuit. “Iaculo quod crimen in ipso est?”</div><div class="l">Phocus ait. Iaculi sic crimina reddidit ille:</div><span class="">para </span><div class="l">“Gaudia principium nostri sunt, Phoce, doloris:</div><div class="l">illa prius referam. Iuvat o meminisse beati</div><div class="l">temporis, Aeacida, quo primos rite per annos</div><div class="l">coniuge eram felix, felix erat illa marito.</div><div class="l">Mutua cura duos et amor socialis habebat;</div><div class="l">nec Iovis illa meo thalamos praeferret amori,</div><div class="l">nec, me quae caperet, non si Venus ipsa veniret,</div><div class="l">ulla erat: aequales urebant pectora flammae.</div><span class="">para </span><div class="l">Sole fere radiis feriente cacumina primis</div><div class="l">venatum in silvas iuvenaliter ire solebam.</div><div class="l">Nec mecum famuli nec equi nec naribus acres</div><div class="l">ire canes, nec lina sequi nodosa solebant:</div><div class="l">tutus eram iaculo. Sed cum satiata ferinae</div><div class="l">dextera caedis erat, repetebam frigus et umbras</div><div class="l">et quae de gelidis exibat vallibus aura.</div><div class="l">Aura petebatur medio mihi lenis in aestu,</div><div class="l">auram exspectabam, requies erat illa labori.</div><div class="l">“Aura” (recordor enim) “venias” cantare solebam,</div><div class="l">“meque iuves intresque sinus, gratissima, nostros,</div><div class="l">utque facis, relevare velis, quibus urimur, aestus.”</div><div class="l">Forsitan addiderim (sic me mea fata trahebant)</div><div class="l">blanditias plures et “tu mihi magna voluptas,”</div><div class="l">dicere sim solitus, “tu me reficisque fovesque,</div><div class="l">tu facis, ut silvas, ut amem loca sola; meoque</div><div class="l">spiritus iste tuus semper captatur ab ore.”</div><span class="">para </span><div class="l">Vocibus ambiguis deceptam praebuit aurem</div><div class="l">nescio quis, nomenque aurae tam saepe vocatum</div><div class="l">esse putat nymphae: nympham mihi credit amari.</div><div class="l">Criminis extemplo ficti temerarius index</div><div class="l">Procrin adit linguaque refert audita susurra.</div><div class="l">Credula res amor est: subito conlapsa dolore,</div><div class="l">ut mihi narratur, cecidit; longoque refecta</div><div class="l">tempore se miseram, se fati dixit iniqui,</div><div class="l">deque fide questa est; et crimine concita vano</div><div class="l">quod nihil est, metuit, metuit sine corpore nomen</div><div class="l">et dolet infelix veluti de paelice vera.</div><div class="l">Saepe tamen dubitat speratque miserrima falli</div><div class="l">indicioque fidem negat et, nisi viderit ipsa,</div><div class="l">damnatura sui non est delicta mariti.</div><div class="l">Postera depulerant Aurorae lumina noctem:</div><div class="l">egredior silvamque peto, victorque per herbas</div><div class="l">“Aura veni” dixi, “nostroque medere labori.”</div><div class="l">Et subito gemitus inter mea verba videbar</div><div class="l">nescio quos audisse: “veni” tamen “optima!” dicens</div><div class="l">fronde levem rursus strepitum faciente caduca</div><div class="l">sum ratus esse feram telumque volatile misi.</div><div class="l">Procris erat; medioque tenens in pectore vulnus</div><div class="l">“ei mihi” conclamat. Vox est ubi cognita fidae</div><div class="l">coniugis, ad vocem praeceps amensque cucurri.</div><div class="l">Semianimem et sparsas foedantem sanguine vestes</div><div class="l">et sua (me miserum!) de vulnere dona trahentem</div><div class="l">invenio, corpusque meo mihi carius ulnis</div><div class="l">mollibus attollo scissaque a pectore veste</div><div class="l">vulnera saeva ligo conorque inhibere cruorem,</div><div class="l">neu me morte sua sceleratum deserat, oro.</div><div class="l">Viribus illa carens et iam moribunda coegit</div><div class="l">haec se pauca loqui: “Per nostri foedera lecti</div><div class="l">perque deos supplex oro superosque meosque,</div><div class="l">per siquid merui de te bene perque manentem</div><div class="l">nunc quoque, cum pereo, causam mihi mortis, amorem,</div><div class="l">ne thalamis Auram patiare innubere nostris.”</div><div class="l">Dixit, et errorem tum denique nominis esse</div><div class="l">et sensi et docui. Sed quid docuisse iuvabat?</div><div class="l">Labitur, et parvae fugiunt cum sanguine vires.</div><div class="l">Dumque aliquid spectare potest, me spectat et in me</div><div class="l">infelicem animam nostroque exhalat in ore;</div><div class="l">sed vultu meliore mori secura videtur.”</div><div class="l">Flentibus haec lacrimans heros memorabat: et ecce</div><div class="l">Aeacus ingreditur duplici cum prole novoque</div><div class="l">milite, quem Cephalus cum fortibus accipit armis.</div></div><div class="textpart" id="index.xml-body.1_div.1_div.8"><h3><span class="headingNumber">1.8. </span></h3><span class="">card 1</span><span class="">tale Nisus et Scylla.</span><span class="">para </span><div class="l">Iam nitidum retegente diem noctisque fugante</div><div class="l">tempora Lucifero cadit eurus, et umida surgunt</div><div class="l">nubila: dant placidi cursum redeuntibus austri</div><div class="l">Aeacidis Cephaloque, quibus feliciter acti</div><div class="l">ante exspectatum portus tenuere petitos.</div><span class="">para </span><div class="l">Interea Minos Lelegeia litora vastat</div><div class="l">praetemptatque sui vires Mavortis in urbe</div><div class="l">Alcathoi, quam Nisus habet, cui splendidus ostro</div><div class="l">inter honoratos medioque in vertice canos</div><div class="l">crinis inhaerebat, magni fiducia regni.</div><span class="">para </span><div class="l">Sexta resurgebant orientis cornua lunae,</div><div class="l">et pendebat adhuc belli fortuna: diuque</div><div class="l">inter utrumque volat dubiis Victoria pennis.</div><span class="">para </span><div class="l">Regia turris erat vocalibus addita muris,</div><div class="l">in quibus auratam proles Letoia fertur</div><div class="l">deposuisse lyram: saxo sonus eius inhaesit.</div><div class="l">Saepe illuc solita est ascendere filia Nisi</div><div class="l">et petere exiguo resonantia saxa lapillo,</div><div class="l">tum cum pax esset: bello quoque saepe solebat</div><div class="l">spectare ex illa rigidi certamina Martis.</div><div class="l">Iamque mora belli procerum quoque nomina norat</div><div class="l">armaque equosque habitusque Cydonaeasque pharetras.</div><div class="l">Noverat ante alios faciem ducis Europaei,</div><div class="l">plus etiam, quam nosse sat est. Hac iudice Minos,</div><div class="l">seu caput abdiderat cristata casside pennis,</div><div class="l">in galea formosus erat; seu sumpserat aere</div><div class="l">fulgentem clipeum, clipeum sumpsisse decebat.</div><div class="l">Torserat adductis hastilia lenta lacertis:</div><div class="l">laudabat virgo iunctam cum viribus artem.</div><div class="l">Imposito calamo patulos sinuaverat arcus:</div><div class="l">sic Phoebum sumptis iurabat stare sagittis.</div><div class="l">Cum vero faciem dempto nudaverat aere</div><div class="l">purpureusque albi stratis insignia pictis</div><div class="l">terga premebat equi spumantiaque ora regebat,</div><div class="l">vix sua, vix sanae virgo Niseia compos</div><div class="l">mentis erat. Felix iaculum, quod tangeret ille,</div><div class="l">quaeque manu premeret, felicia frena vocabat.</div><div class="l">Impetus est illi, liceat modo, ferre per agmen</div><div class="l">virgineos hostile gradus, est impetus illi</div><div class="l">turribus e summis in Gnosia mittere corpus</div><div class="l">castra, vel aeratas hosti recludere portas,</div><div class="l">vel siquid Minos aliud velit. Utque sedebat</div><div class="l">candida Dictaei spectans tentoria regis,</div><div class="l">“laeter,” ait “doleamne geri lacrimabile bellum,</div><div class="l">in dubio est. Doleo, quod Minos hostis amanti est:</div><div class="l">sed nisi bella forent, numquam mihi cognitus esset.</div><div class="l">Me tamen accepta poterat deponere bellum</div><div class="l">obside, me comitem, me pacis pignus haberet.</div><div class="l">Si quae te peperit, talis, pulcherrime rerum,</div><div class="l">qualis es ipsa fuit, merito deus arsit in illa.</div><div class="l">O ego ter felix, si pennis lapsa per auras</div><div class="l">Gnosiaci possem castris insistere regis</div><div class="l">fassaque me flammasque meas, qua dote, rogarem,</div><div class="l">vellet emi! tantum patrias ne posceret arces.</div><div class="l">Nam pereant potius sperata cubilia, quam sim</div><div class="l">proditione potens! — Quamvis saepe utile vinci</div><div class="l">victoris placidi fecit clementia multis:</div><div class="l">iusta gerit certe pro nato bella perempto</div><div class="l">et causaque valet causamque tenentibus armis,</div><div class="l">et, puto, vincemur. Quis enim manet exitus urbem,</div><div class="l">cum suus haec illi reserabit moenia Mavors</div><div class="l">et non noster amor? Melius sine caede moraque</div><div class="l">impensaque sui poterit superare cruoris.</div><div class="l">Non metuam certe, ne quis tua pectora, Minos,</div><div class="l">vulneret imprudens. Quis enim tam durus, ut in te</div><div class="l">dirigere inmitem non inscius audeat hastam?</div><div class="l">Coepta placent, et stat sententia tradere mecum</div><div class="l">dotalem patriam finemque imponere bello.</div><div class="l">Verum velle parum est! Aditus custodia servat</div><div class="l">claustraque portarum genitor tenet: hunc ego solum</div><div class="l">infelix timeo, solus mea vota moratur.</div><div class="l">Di facerent, sine patre forem! — Sibi quisque profecto</div><div class="l">est deus: ignavis precibus Fortuna repugnat.</div><div class="l">Altera iamdudum succensa cupidine tanto</div><div class="l">perdere gauderet quodcumque obstaret amori.</div><div class="l">Et cur ulla foret me fortior? Ire per ignes</div><div class="l">et gladios ausim. Nec in hoc tamen ignibus ullis</div><div class="l">aut gladiis opus est: opus est mihi crine paterno.</div><div class="l">Illa mihi est auro pretiosior, illa beatam</div><div class="l">purpura me votique mei factura potentem.”</div><span class="">card 81</span><span class="">para </span><div class="l">Talia dicenti curarum maxima nutrix</div><div class="l">nox intervenit, tenebrisque audacia crevit.</div><div class="l">Prima quies aderat, qua curis fessa diurnis</div><div class="l">pectora somnus habet: thalamos taciturna paternos</div><div class="l">intrat et (heu facinus!) fatali nata parentem</div><div class="l">crine suum spoliat praedaque potita nefanda</div><div class="note" id="Note14"><span class="noteLabel">Note: </span><div class="l"><span class="strikethrough">fert secum spolium celeris progressaque porta</span></div></div><div class="l">per medios hostes (meriti fiducia tanta est)</div><div class="l">pervenit ad regem. Quem sic adfata paventem est:</div><span class="">para </span><div class="l">“Suasit amor facinus. Proles ego regia Nisi</div><div class="l">Scylla tibi trado patriaeque meosque penates.</div><div class="l">Praemia nulla peto nisi te. Cape pignus amoris</div><div class="l">purpureum crinem, nec me nunc tradere crinem,</div><div class="l">sed patrium tibi crede caput.” Scelerataque dextra</div><div class="l">munera porrexit. Minos porrecta refugit</div><div class="l">turbatusque novi respondit imagine facti:</div><div class="l">“Di te summoveant, o nostri infamia saecli,</div><div class="l">orbe suo, tellusque tibi pontusque negetur.</div><div class="l">Certe ego non patiar Iovis incunabula, Creten,</div><div class="l">qui meus est orbis, tantum contingere monstrum.”</div><span class="">para </span><div class="l">Dixit, et ut leges captis iustissimus auctor</div><div class="l">hostibus imposuit, classis retinacula solvi</div><div class="l">iussit et aeratas impelli remige puppes.</div><span class="">para </span><div class="l">Scylla freto postquam deductas nare carinas</div><div class="l">nec praestare ducem sceleris sibi praemia vidit,</div><div class="l">consumptis precibus violentam transit in iram,</div><div class="l">intendensque manus, passis furibunda capillis,</div><div class="l">“quo fugis” exclamat, “meritorum auctore relicta,</div><div class="l">o patriae praelate meae, praelate parenti?</div><div class="l">Quo fugis, inmitis? cuius victoria nostrum</div><div class="l">et scelus et meritum est. Nec te data munera, nec te</div><div class="l">noster amor movit, nec quod spes omnis in unum</div><div class="l">te mea congesta est? Nam quo deserta revertar?</div><div class="l">In patriam? Superata iacet. Sed finge manere:</div><div class="l">proditione mea clausa est mihi. Patris ad ora?</div><div class="l">Quem tibi donavi! Cives odere merentem,</div><div class="l">finitimi exemplum metuunt: exponimur orbae,</div><div class="l">terrarum nobis ut Crete sola pateret.</div><div class="l">Hac quoque si prohibes et nos, ingrate, relinquis,</div><div class="l">non genetrix Europa tibi ea, sed inhospita Syrtis,</div><div class="l">Armeniae tigres austroque agitata Charybdis.</div><div class="l">Nec Iove tu natus, nec mater imagine tauri</div><div class="l">ducta tua est (generis falsa est ea fabula !): verus</div><div class="l">et ferus et captus nullius amore iuvencae,</div><div class="l">qui te progenuit, taurus fuit. Exige poenas,</div><div class="l">Nise pater! gaudete malis, modo prodita, nostris</div><div class="l">moenia! nam fateor, merui et sum digna perire.</div><div class="l">Sed tamen ex illis aliquis, quos impia laesi,</div><div class="l">me perimat. Cur, qui vicisti crimine nostro,</div><div class="l">insequeris crimen? Scelus hoc patriaeque patrique,</div><div class="l">officium tibi sit. Te vere coniuge digna est,</div><div class="l">quae torvum ligno decepit adultera taurum</div><div class="l">discordemque utero fetum tulit. Ecquid ad aures</div><div class="l">perveniunt mea dicta tuas? An inania venti</div><div class="l">verba ferunt idemque tuas, ingrate, carinas?</div><div class="l">Iam iam Pasiphaen non est mirabile taurum</div><div class="l">praeposuisse tibi: tu plus feritatis habebas.</div><div class="l">Me miseram! properare iubet, divulsaque remis</div><div class="l">unda sonat; mecumque simul mea terra recedit.</div><div class="l">Nil agis, o frustra meritorum oblite meorum:</div><div class="l">insequar invitum, puppimque amplexa recurvam</div><div class="l">per freta longa trahar.” Vix dixerat, insilit undis</div><div class="l">consequiturque rates, faciente cupidine vires,</div><div class="l">Gnosiacaeque haeret comes invidiosa carinae.</div><span class="">para </span><div class="l">Quam pater ut vidit (nam iam pendebat in aura</div><div class="l">et modo factus erat fulvis haliaeetus alis),</div><div class="l">ibat, ut haerentem rostro laceraret adunco.</div><div class="l">Illa metu puppim dimisit, et aura cadentem</div><div class="l">sustinuisse levis, ne tangeret aequora, visa est.</div><div class="l">Pluma fuit: plumis in avem mutata vocatur</div><div class="l">ciris, et a tonso est hoc nomen adepta capillo.</div><span class="">card 152</span><span class="">tale Labyrinthus. Ariadnes corona.</span><span class="">para </span><div class="l">Vota Iovi Minos taurorum corpora centum</div><div class="l">solvit, ut egressus ratibus Curetida terram</div><div class="l">contigit, spoliis decorata est regia fixis.</div><span class="">para </span><div class="l">Creverat opprobrium generis, foedumque patebat</div><div class="l">matris adulterium monstri novitate biformis.</div><div class="l">Destinat hunc Minos thalamo removere pudorem</div><div class="l">multiplicique domo caecisque includere tectis.</div><div class="l">Daedalus ingenio fabrae celeberrimus artis</div><div class="l">ponit opus turbatque notas et lumina flexu</div><div class="l">ducit in errorem variarum ambage viarum.</div><div class="l">Non secus ac liquidis Phrygius Maeandrus in undis</div><div class="l">ludit et ambiguo lapsu refluitque fluitque</div><div class="l">occurrensque sibi venturas adspicit undas,</div><div class="l">et nunc ad fontes, nunc ad mare versus apertum</div><div class="l">incertas exercet aquas: ita Daedalus implet</div><div class="l">innumeras errore vias. Vixque ipse reverti</div><div class="l">ad limen potuit: tanta est fallacia tecti.</div><span class="">para </span><div class="l">Quo postquam geminam tauri iuvenisque figuram</div><div class="l">clausit, et Actaeo bis pastum sanguine monstrum</div><div class="l">tertia sors annis domuit repetita novenis,</div><div class="l">utque ope virginea nullis iterata priorum</div><div class="l">ianua difficilis filo est inventa relecto,</div><div class="l">protinus Aegides rapta Minoide Diam</div><div class="l">vela dedit comitemque suam crudelis in illo</div><div class="l">litore destituit. Desertae et multa querenti</div><div class="l">amplexus et opem Liber tulit; utque perenni</div><div class="l">sidere clara foret, sumptam de fronte coronam</div><div class="l">inmisit caelo. Tenues volat illa per auras</div><div class="l">dumque volat, gemmae nitidos vertuntur in ignes</div><div class="l">consistuntque loco specie remanente coronae,</div><div class="l">qui medius Nixique genu est anguemque tenentis.</div><span class="">card 183</span><span class="">tale Daedalus et Icarus. Perdix.</span><span class="">para </span><div class="l">Daedalus interea Creten longumque perosus</div><div class="l">exsilium tactusque loci natalis amore</div><div class="l">clausus erat pelago. “Terras licet” inquit “et undas</div><div class="l">obstruat: at caelum certe patet; ibimus illac.</div><div class="l">Omnia possideat, non possidet aera Minos.”</div><span class="">para </span><div class="l">Dixit et ignotas animum dimittit in artes</div><div class="l">naturamque novat. Nam ponit in ordine pennas,</div><div class="l">a minima coeptas, longam breviore sequenti,</div><div class="l">ut clivo crevisse putes. Sic rustica quondam</div><div class="l">fistula disparibus paulatim surgit avenis.</div><div class="l">Tum lino medias et ceris adligat imas,</div><div class="l">atque ita compositas parvo curvamine flectit,</div><div class="l">ut veras imitetur aves. Puer Icarus una</div><div class="l">stabat et, ignarus sua se tractare pericla,</div><div class="l">ore renidenti modo, quas vaga moverat aura,</div><div class="l">captabat plumas, flavam modo pollice ceram</div><div class="l">mollibat lusuque suo mirabile patris</div><div class="l">impediebat opus. Postquam manus ultima coepto</div><div class="l">imposita est, geminas opifex libravit in alas</div><div class="l">ipse suum corpus motaque pependit in aura.</div><span class="">para </span><div class="l">Instruit et natum “medio” que “ut limite curras,</div><div class="l">Icare,” ait “moneo, ne, si demissior ibis,</div><div class="l">unda gravet pennas, si celsior, ignis adurat.</div><div class="l">Inter utrumque vola. Nec te spectare Booten</div><div class="l">aut Helicen iubeo strictumque Orionis ensem:</div><div class="l">me duce carpe viam.” Pariter praecepta volandi</div><div class="l">tradit et ignotas umeris accommodat alas.</div><div class="l">Inter opus monitusque genae maduere seniles,</div><div class="l">et patriae tremuere manus. Dedit oscula nato</div><div class="l">non iterum repetenda suo, pennisque levatus</div><div class="l">ante volat comitique timet, velut ales, ab alto</div><div class="l">quae teneram prolem produxit in aera nido,</div><div class="l">hortaturque sequi damnosasque erudit artes</div><div class="l">et movet ipse suas et nati respicit alas.</div><div class="l">Hos aliquis tremula dum captat harundine pisces,</div><div class="l">aut pastor baculo stivave innixus arator</div><div class="l">vidit et obstipuit, quique aethera carpere possent</div><div class="l">credidit esse deos. Et iam Iunonia laeva</div><div class="l">parte Samos (fuerant Delosque Parosque relictae),</div><div class="l">dextra Lebinthos erat fecundaque melle Calymne,</div><div class="l">cum puer audaci coepit gaudere volatu</div><div class="l">deseruitque ducem caelique cupidine tractus</div><div class="l">altius egit iter. Rapidi vicinia solis</div><div class="l">mollit odoratas, pennarum vincula, ceras.</div><div class="l">Tabuerant cerae: nudos quatit ille lacertos,</div><div class="l">remigioque carens non ullas percipit auras,</div><div class="l">oraque caerulea patrium clamantia nomen</div><div class="l">excipiuntur aqua: quae nomen traxit ab illo.</div><span class="">para </span><div class="l">At pater infelix, nec iam pater, “Icare,” dixit,</div><div class="l">“Icare,” dixit “ubi es? qua te regione requiram?”</div><div class="l">“Icare” dicebat: pennas adspexit in undis</div><div class="l">devovitque suas artes corpusque sepulcro</div><div class="l">condidit, et tellus a nomine dicta sepulti.</div><span class="">para </span><div class="l">Hunc miseri tumulo ponentem corpora nati</div><div class="l">garrula limoso prospexit ab elice perdix</div><div class="l">et plausit pennis testataque gaudia cantu est:</div><div class="l">unica tunc volucris nec visa prioribus annis,</div><div class="l">factaque nuper avis, longum tibi, Daedale, crimen.</div><div class="l">Namque huic tradiderat, fatorum ignara, docendam</div><div class="l">progeniem germana suam, natalibus actis</div><div class="l">bis puerum senis, animi ad praecepta capacis.</div><div class="l">Ille etiam medio spinas in pisce notatas</div><div class="l">traxit in exemplum ferroque incidit acuto</div><div class="l">perpetuos dentes et serrae repperit usum.</div><div class="l">Primus et ex uno duo ferrea bracchia nodo</div><div class="l">vinxit, ut aequali spatio distantibus illis</div><div class="l">altera pars staret, pars altera duceret orbem.</div><div class="l">Daedalus invidit sacraque ex arce Minervae</div><div class="l">praecipitem misit, lapsum mentitus. At illum</div><div class="l">quae favet ingeniis excepit Pallas avemque</div><div class="l">reddidit et medio velavit in aere pennis.</div><div class="l">Sed vigor ingenii quondam velocis in alas</div><div class="l">inque pedes abiit: nomen quod et ante remansit.</div><div class="l">Non tamen haec alte volucris sua corpora tollit,</div><div class="l">nec facit in ramis altoque cacumine nidos:</div><div class="l">propter humum volitat ponitque in saepibus ova</div><div class="l">antiquique memor metuit sublimia casus.</div><span class="">card 260</span><span class="">tale Aper Calydonius. Meleager.</span><span class="">para </span><div class="l">Iamque fatigatum tellus Aetnaea tenebat</div><div class="l">Daedalon, et sumptis pro supplice Cocalus armis</div><div class="l">mitis habebatur, <span class="">tale ATALANTA AND MELEAGER</span>iam lamentabile Athenae</div><div class="l">pendere desierant Thesea laude tributum.</div><div class="l">Templa coronantur, bellatricemque Minervam</div><div class="l">cum Iove disque vocant aliis, quos sanguine voto</div><div class="l">muneribusque datis et acerris turis honorant.</div><span class="">para </span><div class="l">Sparserat Argolicas nomen vaga fama per urbes</div><div class="l">Theseos, et populi, quos dives Achaia cepit,</div><div class="l">huius opem magnis imploravere periclis.</div><div class="l">Huius opem Calydon, quamvis Meleagron haberet,</div><div class="l">sollicita supplex petiit prece. Causa petendi</div><div class="l">sus erat, infestae famulus vindexque Dianae.</div><span class="">para </span><div class="l">Oenea namque ferunt pleni successibus anni</div><div class="l">primitias frugum Cereri, sua vina Lyaeo,</div><div class="l">Palladios flavae latices libasse Minervae.</div><div class="l">Coeptus ab agricolis superos pervenit ad omnes</div><div class="l">ambitiosus honor; solas sine ture relictas</div><div class="l">praeteritae cessasse ferunt Latoidos aras.</div><div class="l">Tangit et ira deos. “At non impune feremus,</div><div class="l">quaeque inhonoratae, non et dicemur inultae”</div><div class="l">inquit, et Oeneos ultorem spreta per agros</div><div class="l">misit aprum, quanto maiores herbida tauros</div><div class="l">non habet Epiros, sed habent Sicula arva minores.</div><div class="l">Sanguine et igne micant oculi, riget horrida cervix,</div><div class="note" id="Note15"><span class="noteLabel">Note: </span><div class="l"><span class="strikethrough">et sactae similes rigidis hastilibus horrent</span></div> <div class="l"><span class="strikethrough">stantque velut vallum, velut alta hastilia saetae</span></div></div><div class="l">fervida cum rauco latos stridore per armos</div><div class="l">spuma fluit, dentes aequantur dentibus Indis,</div><div class="l">fulmen ab ore venit, frondes adflatibus ardent.</div><div class="l">Is modo crescentes segetes proculcat in herba,</div><div class="l">nunc matura metit fleturi vota coloni</div><div class="l">et Cererem in spicis intercipit. Area frustra</div><div class="l">et frustra exspectant promissas horrea messes.</div><div class="l">Sternuntur gravidi longo cum palmite fetus</div><div class="l">bacaque cum ramis semper frondentis olivae.</div><div class="l">Saevit et in pecudes: non has pastorve canisve,</div><div class="l">non armenta truces possunt defendere tauri.</div><span class="">para </span><div class="l">Diffugiunt populi nec se nisi moenibus urbis</div><div class="l">esse putant tutos, donec Meleagros et una</div><div class="l">lecta manus iuvenum coiere cupidine laudis:</div><div class="l">Tyndaridae gemini, spectatus caestibus alter,</div><div class="l">alter equo, primaeque ratis molitor Iason,</div><div class="l">et cum Pirithoo, felix concordia, Theseus;</div><div class="l">et duo Thestiadae prolesque Aphareia, Lynceus</div><div class="l">et velox Idas, et iam non femina Caeneus</div><div class="l">Leucippusque ferox iaculoque insignis Acastus</div><div class="l">Hippothousque Dryasque et cretus Amyntore Phoenix,</div><div class="l">Actoridaeque pares et missus ab Elide Phyleus.</div><div class="l">Nec Telamon aberat magnique creator Achillis</div><div class="l">cumque Pheretiade et Hyanteo Iolao</div><div class="l">impiger Eurytion, et cursu invictus Echion,</div><div class="l">Naryciusque Lelex Panopeusque Hyleusque feroxque</div><div class="l">Hippasus et primis etiamnum Nestor in annis,</div><div class="l">et quos Hippocoon antiquis misit Amyclis,</div><div class="l">Penelopaeque socer cum Parrhasio Ancaeo,</div><div class="l">Ampycidesque sagax et adhuc a coniuge tutus</div><div class="l">Oeclides, nemorisque decus Tegeaea Lycaei.</div><div class="l">Rasilis huic summam mordebat fibula vestem,</div><div class="l">crinis erat simplex, nodum conlectus in unum.</div><div class="l">Ex umero pendens resonabat eburnea laevo</div><div class="l">telorum custos, arcum quoque laeva tenebat.</div><div class="l">Talis erat cultu; facies, quam dicere vere</div><div class="l">virgineam in puero, puerilem in virgine possis.</div><div class="l">Hanc pariter vidit, pariter Calydonius heros</div><div class="l">optavit renuente deo flammasque latentes</div><div class="l">hausit et “o felix, siquem dignabitur” inquit</div><div class="l">“ista virum.” Nec plura sinit tempusque pudorque</div><div class="l">dicere: maius opus magni certaminis urget.</div><span class="">para </span><div class="l">Silva frequens trabibus, quam nulla ceciderat aetas,</div><div class="l">incipit a plano devexaque prospicit arva.</div><div class="l">Quo postquam venere viri, pars retia tendunt,</div><div class="l">vincula pars adimunt canibus, pars pressa sequuntur</div><div class="l">signa pedum cupiuntque suum reperire periclum.</div><div class="l">Concava vallis erat, quo se demittere rivi</div><div class="l">adsuerant pluvialis aquae: tenet ima lacunae</div><div class="l">lenta salix ulvaeque leves iuncique palustres</div><div class="l">viminaque et longa parvae sub harundine cannae.</div><div class="l">Hinc aper excitus medios violentus in hostes</div><div class="l">fertur, ut excussis elisi nubibus ignes.</div><div class="l">Sternitur incursu nemus et propulsa fragorem</div><div class="l">silva dat. Exclamant iuvenes praetentaque forti</div><div class="l">tela tenent dextra lato vibrantia ferro.</div><div class="l">Ille ruit spargitque canes, ut quisque furenti</div><div class="l">obstat, et obliquo latrantes dissipat ictu.</div><span class="">para </span><div class="l">Cuspis Echionio primum contorta lacerto</div><div class="l">vana fuit truncoque dedit leve vulnus acerno.</div><div class="l">Proxima, si nimiis mittentis viribus usa</div><div class="l">non foret, in tergo visa est haesura petito:</div><div class="l">longius it. Auctor teli Pagasaeus Iason.</div><div class="l">“Phoebe,” ait Ampycides “si te coluique coloque,</div><div class="l">da mihi quod petitur certo contingere telo!”</div><div class="l">Qua potuit, precibus deus adnuit: ictus ab illo est,</div><div class="l">sed sine vulnere, aper; ferrum Diana volanti</div><div class="l">abstulerat iaculo: lignum sine acumine venit.</div><span class="">para </span><div class="l">Ira feri mota est, nec fulmine lenius arsit:</div><div class="l">emicat ex oculis, spirat quoque pectore flamma.</div><div class="l">Utque volat moles adducto concita nervo,</div><div class="l">cum petit aut muros aut plenas milite turres,</div><div class="l">in iuvenes certo sic impete vulnificus sus</div><div class="l">fertur et Hippalmon Pelagonaque, dextra tuentes</div><div class="l">cornua, prosternit; socii rapuere iacentes.</div><div class="l">At non letiferos effugit Enaesimus ictus,</div><div class="l">Hippocoonte satus: trepidantem et terga parantem</div><div class="l">vertere succiso liquerunt poplite nervi.</div><span class="">card 365</span><span class="">para </span><div class="l">Forsitan et Pylius citra Troiana perisset</div><div class="l">tempora: sed sumpto posita conamine ab hasta</div><div class="l">arboris insiluit, quae stabat proxima, ramis</div><div class="l">despexitque, loco tutus, quem fugerat hostem.</div><span class="">para </span><div class="l">Dentibus ille ferox in querno stipite tritis</div><div class="l">inminet exitio fidensque recentibus armis</div><div class="l">Eurytidae magni rostro femur hausit adunco.</div><span class="">para </span><div class="l">At gemini, nondum caelestia sidera, fratres,</div><div class="l">ambo conspicui, nive candidioribus ambo</div><div class="l">vectabantur equis, ambo vibrata per auras</div><div class="l">hastarum tremulo quatiebant spicula motu.</div><div class="l">Vulnera fecissent, nisi saetiger inter opacas</div><div class="l">nec iaculis isset nec equo loca pervia silvas.</div><div class="l">Persequitur Telamon studioque incautus eundi</div><div class="l">pronus ab arborea cecidit radice retentus.</div><span class="">para </span><div class="l">Dum levat hunc Peleus, celerem Tegeaea sagittam</div><div class="l">imposuit nervo sinuatoque expulit arcu.</div><div class="l">Fixa sub aure feri summum destrinxit harundo</div><div class="l">corpus et exiguo rubefecit sanguine saetas.</div><div class="l">Nec tamen illa sui successu laetior ictus,</div><div class="l">quam Meleagros erat. Primus vidisse putatur</div><div class="l">et primus sociis visum ostendisse cruorem</div><div class="l">et “meritum” dixisse “feres virtutis honorem.”</div><div class="l">Erubuere viri seque exhortantur et addunt</div><div class="l">cum clamore animos iaciuntque sine ordine tela:</div><div class="l">turba nocet iactis et, quos petit, impedit ictus.</div><span class="">para </span><div class="l">Ecce furens contra sua fata bipennifer Arcas</div><div class="l">“discite, femineis quid tela virilia praestent,</div><div class="l">o iuvenes, operique meo concedite!” dixit.</div><div class="l">“Ipsa suis licet hunc Latonia protegat armis,</div><div class="l">invita tamen hunc perimet mea dextra Diana.”</div><div class="l">Talia magniloquo tumidus memoraverat ore</div><div class="l">ancipitemque manu tollens utraque securim</div><div class="l">institerat digitis, primos suspensus in artus.</div><div class="l">Occupat audentem, quaque est via proxima leto,</div><div class="l">summa ferus geminos direxit ad inguina dentes.</div><div class="l">Concidit Ancaeus glomerataque sanguine multo</div><div class="l">viscera lapsa fluunt: madefacta est terra cruore.</div><span class="">para </span><div class="l">Ibat in adversum proles Ixionis hostem</div><div class="l">Pirithous valida quatiens venabula dextra.</div><div class="l">Cui “procul” Aegides “o me mihi carior” inquit</div><div class="l">“pars animae consiste meae! licet eminus esse</div><div class="l">fortibus: Ancaeo nocuit temeraria virtus.”</div><div class="l">Dixit et aerata torsit grave cuspide cornum.</div><div class="l">Quo bene librato votique potente futuro,</div><div class="l">obstitit abscisa frondosus ab arbore ramus.</div><span class="">para </span><div class="l">Misit et Aesonides iaculum: quod casus ab illo</div><div class="l">vertit in inmeriti fatum latrantis et inter</div><div class="l">ilia coniectum tellure per ilia fixum est.</div><span class="">para </span><div class="l">At manus Oenidae variat, missisque duabus</div><div class="l">hasta prior terra, medio stetit altera tergo.</div><div class="l">Nec mora, dum saevit, dum corpora versat in orbem</div><div class="l">stridentemque novo spumam cum sanguine fundit,</div><div class="l">vulneris auctor adest hostemque inritat ad iram</div><div class="l">splendidaque adversos venabula condit in armos.</div><span class="">para </span><div class="l">Gaudia testantur socii clamore secundo</div><div class="l">victricemque petunt dextrae coniungere dextram</div><div class="l">inmanemque ferum multa tellure iacentem</div><div class="l">mirantes spectant, neque adhuc contingere tutum</div><div class="l">esse putant; sed tela tamen sua quisque cruentat.</div><div class="l">Ipse pede imposito caput exitiabile pressit</div><div class="l">atque ita “sume mei spolium, Nonacria, iuris,”</div><div class="l">dixit “et in partem veniat mea gloria tecum.”</div><div class="l">Protinus exuvias rigidis horrentia saetis</div><div class="l">terga dat et magnis insignia dentibus ora.</div><div class="l">Illi laetitiae est cum munere muneris auctor:</div><div class="l">invidere alii, totoque erat agmine murmur.</div><div class="l">E quibus ingenti tendentes bracchia voce</div><div class="l">“pone age nec titulos intercipe, femina, nostros,”</div><div class="l">Thestiadae clamant “nec te fiducia formae</div><div class="l">decipiat, ne sit longe tibi captus amore</div><div class="l">auctor” et huic adimunt munus, ius muneris illi.</div><span class="">para </span><div class="l">Non tulit et tumida frendens Mavortius ira</div><div class="l">“discite, raptores alieni” dixit “honoris,</div><div class="l">facta minis quantum distent,” hausitque nefando</div><div class="l">pectora Plexippi nil tale timentia ferro.</div><div class="l">Toxea, quid faciat, dubium pariterque volentem</div><div class="l">ulcisci fratrem fraternaque fata timentem</div><div class="l">haud patitur dubitare diu calidumque priori</div><div class="l">caede recalfecit consorti sanguine telum.</div><span class="">tale ALTHAEA AND THE DEATH OF MELEAGER</span><span class="">para </span><div class="l">Dona deum templis nato victore ferebat,</div><div class="l">cum videt exstinctos fratres Althaea referri.</div><div class="l">Quae plangore dato maestis clamoribus urbem</div><div class="l">implet et auratis mutavit vestibus atras.</div><div class="l">At simul est auctor necis editus, excidit omnis</div><div class="l">luctus et a lacrimis in poenae versus amorem est.</div><span class="">card 451</span><span class="">para </span><div class="l">Stipes erat, quem, cum partus enixa iaceret</div><div class="l">Thestias, in flammam triplices posuere sorores;</div><div class="l">staminaque impresso fatalia pollice nentes</div><div class="l">“tempora” dixerunt “eadem lignoque tibique,</div><div class="l">o modo nate, damus.” Quo postquam carmine dicto</div><div class="l">excessere deae, flagrantem mater ab igne</div><div class="l">eripuit ramum sparsitque liquentibus undis.</div><div class="l">Ille diu fuerat penetralibus abditus imis</div><div class="l">servatusque tuos, iuvenis, servaverat annos.</div><div class="l">Protulit hunc genetrix taedasque et fragmina poni</div><div class="l">imperat et positis inimicos admovet ignes.</div><div class="l">Tum conata quater flammis imponere ramum,</div><div class="l">coepta quater tenuit. Pugnant materque sororque,</div><div class="l">et diversa trahunt unum duo nomina pectus.</div><div class="l">Saepe metu sceleris pallebant ora futuri,</div><div class="l">saepe suum fervens oculis dabat ira ruborem.</div><div class="l">Et modo nescio quid similis crudele minanti</div><div class="l">vultus erat, modo quem misereri credere posses.</div><div class="l">Cumque ferus lacrimas animi siccaverat ardor,</div><div class="l">inveniebantur lacrimae tamen. Utque carina,</div><div class="l">quam ventus ventoque rapit contrarius aestus,</div><div class="l">vim geminam sentit paretque incerta duobus:</div><div class="l">Thestias haud aliter dubiis adfectibus errat</div><div class="l">inque vices ponit positamque resuscitat iram.</div><span class="">para </span><div class="l">Incipit esse tamen melior germana parente,</div><div class="l">et consanguineas ut sanguine leniat umbras,</div><div class="l">impietate pia est. Nam postquam pestifer ignis</div><div class="l">convaluit, “rogus iste cremet mea viscera” dixit.</div><div class="l">Utque manu dira lignum fatale tenebat,</div><div class="l">ante sepulcrales infelix adstitit aras</div><div class="l">“poenarum” que “deae triplices, furialibus,” inquit,</div><div class="l">“Eumenides, sacris vultus advertite vestros.</div><div class="l">Ulciscor facioque nefas: mors morte pianda est,</div><div class="l">in scelus addendum scelus est, in funera funus.</div><div class="l">Per coacervatos pereat domus impia luctus.</div><div class="l">An felix Oeneus nato victore fruetur,</div><div class="l">Thestius orbus erit? Melius lugebitis ambo.</div><div class="l">Vos modo, fraterni manes animaeque recentes,</div><div class="l">officium sentite meum magnoque paratas</div><div class="l">accipite inferias, uteri mala pignera nostri! —</div><div class="l">Ei mihi! quo rapior? Fratres, ignoscite matri.</div><div class="l">Deficiunt ad coepta manus. Meruisse fatemur</div><div class="l">illum, cur pereat: mortis mihi displicet auctor. —</div><div class="l">Ergo impune feret, vivusque et victor et ipso</div><div class="l">successu tumidus regnum Calydonis habebit:</div><div class="l">vos cinis exiguus gelidaeque iacebitis umbrae?</div><div class="l">Haud equidem patiar. Pereat sceleratus et ille</div><div class="l">spemque patris regnumque trahat patriaeque ruinam.</div><div class="l">Mens ubi materna est? Ubi sunt pia iura parentum</div><div class="l">et quos sustinui bis mensum quinque labores?</div><div class="l">O utinam primis arsisses ignibus infans,</div><div class="l">idque ego passa forem! Vixisti munere nostro:</div><div class="l">nunc merito moriere tuo. Cape praemia facti</div><div class="l">bisque datam, primum partu, mox stipite rapto,</div><div class="l">redde animam — vel me fraternis adde sepulcris!</div><div class="l">Et cupio et nequeo. Quid agam? modo vulnera fratrum</div><div class="l">ante oculos mihi sunt et tantae caedis imago,</div><div class="l">nunc animum pietas maternaque nomina frangunt. —</div><div class="l">Me miseram! male vincetis, sed vincite, fratres:</div><div class="l">dummodo quae dedero vobis solacia vosque</div><div class="l">ipsa sequar.” Dixit, dextraque aversa trementi</div><div class="l">funereum torrem medios coniecit in ignes.</div><div class="l">Aut dedit aut visus gemitus est ipse dedisse</div><div class="l">stipes, ut invitis correptus ab ignibus arsit.</div><span class="">para </span><div class="l">Inscius atque absens flamma Meleagros ab illa</div><div class="l">uritur et caecis torreri viscera sentit</div><div class="l">ignibus ac magnos superat virtute dolores.</div><div class="l">Quod tamen ignavo cadat et sine sanguine leto,</div><div class="l">maeret et Ancaei felicia vulnera dicit</div><div class="l">grandaevumque patrem fratresque piasque sorores</div><div class="l">cum gemitu sociamque tori vocat ore supremo,</div><div class="l">forsitan et matrem. Crescunt ignisque dolorque</div><div class="l">languescuntque iterum: simul est exstinctus uterque,</div><div class="l">inque leves abiit paulatim spiritus auras</div><div class="l">paulatim cana prunam velante favilla.</div><span class="">para </span><div class="l">Alta iacet Calydon: lugent iuvenesque senesque,</div><div class="l">vulgusque proceresque gemunt, scissaeque capillos</div><div class="l">planguntur matres Calydonides Eueninae.</div><div class="l">Pulvere canitiem genitor vultusque seniles</div><div class="l">foedat humi fusus spatiosumque increpat aevum.</div><div class="l">Nam de matre manus diri sibi conscia facti</div><div class="l">exegit poenas acto per viscera ferro.</div><div class="l">Non mihi si centum deus ora sonantia linguis</div><div class="l">ingeniumque capax totumque Helicona dedisset,</div><div class="l">tristia persequerer miserarum dicta sororum.</div><div class="l">Inmemores decoris liventia pectora tundunt,</div><div class="l">dumque manet corpus, corpus refoventque foventque,</div><div class="l">oscula dant ipsi, posito dant oscula lecto.</div><div class="l">Post cinerem cineres haustos ad pectora pressant,</div><div class="l">adfusaeque iacent tumulo signataque saxo</div><div class="l">nomina complexae lacrimas in nomina fundunt.</div><span class="">para </span><div class="l">Quas Parthaoniae tandem Latonia clade</div><div class="l">exsatiata domus praeter Gorgenque nurumque</div><div class="l">nobilis Alcmenae natis in corpore pennis</div><div class="l">adlevat et longas per bracchia porrigit alas</div><div class="l">corneaque ora facit versasque per aera mittit.</div><span class="">card 547</span><span class="">tale Theseus apud Acheloum. Perimele.</span><span class="">para </span><div class="l">Interea Theseus sociati parte laboris</div><div class="l">functus Erechtheas Tritonidos ibat ad arces.</div><div class="l">Clausit iter fecitque moras Achelous eunti</div><div class="l">imbre tumens. “Succede meis,” ait “inclite, tectis,</div><div class="l">Cecropida, nec te committe rapacibus undis:</div><div class="l">ferre trabes solidas obliquaque volvere magno</div><div class="l">murmure saxa solent. Vidi contermina ripae</div><div class="l">cum gregibus stabula alta trahi: nec fortibus illic</div><div class="l">profuit armentis, nec equis velocibus esse.</div><div class="l">Multa quoque hic torrens nivibus de monte solutis</div><div class="l">corpora turbineo iuvenalia flumine mersit.</div><div class="l">Tutior est requies, solito dum flumina currant</div><div class="l">limite, dum tenues capiat suus alveus undas.”</div><span class="">para </span><div class="l">Adnuit Aegides, “utar” que “Acheloe, domoque</div><div class="l">consilioque tuo” respondit; et usus utroque est.</div><span class="">para </span><div class="l">Pumice multicavo nec levibus atria tophis</div><div class="l">structa subit: molli tellus erat umida musco,</div><div class="l">summa lacunabant alterno murice conchae.</div><div class="l">Iamque duas lucis partes Hyperione menso</div><div class="l">discubuere toris Theseus comitesque laborum:</div><div class="l">hac Ixionides, illa Troezenius heros</div><div class="l">parte Lelex, raris iam sparsus tempora canis,</div><div class="l">quosque alios parili fuerat dignatus honore</div><div class="l">amnis Acarnanum, laetissimus hospite tanto.</div><div class="l">Protinus adpositas nudae vestigia nymphae</div><div class="l">instruxere epulis mensas dapibusque remotis</div><div class="l">in gemma posuere merum. Tum maximus heros,</div><div class="l">aequora prospiciens oculis subiecta, “quis” inquit</div><div class="l">“ille locus?” digitoque ostendit, “et insula nomen</div><div class="l">quod gerit illa, doce: quamquam non una videtur.”</div><span class="">para </span><div class="l">Amnis ad haec “non est” inquit “quod cernitis, unum:</div><div class="l">quinque iacent terrae: spatium discrimina fallit.</div><div class="l">Quoque minus spretae factum mirere Dianae,</div><div class="l">naides hae fuerant. Quae cum bis quinque iuvencos</div><div class="l">mactassent rurisque deos ad sacra vocassent,</div><div class="l">inmemores nostri festas duxere choreas.</div><div class="l">Intumui, quantusque feror, cum plurimus umquam,</div><div class="l">tantus eram, pariterque animis inmanis et undis</div><div class="l">a silvis silvas et ab arvis arva revelli</div><div class="l">cumque loco nymphas, memores tum denique nostri,</div><div class="l">in freta provolvi. Fluctus nosterque marisque</div><div class="l">continuam diduxit humum partesque resolvit</div><div class="l">in totidem, mediis quot cernis Echinadas undis.</div><div class="l">Ut tamen ipse vides, procul en procul una recessit</div><div class="l">insula, grata mihi; Perimelen navita dicit.</div><div class="l">Huic ego virgineum dilectae nomen ademi.</div><div class="l">Quod pater Hippodamas aegre tulit inque profundum</div><div class="l">propulit e scopulo periturae corpora natae.</div><div class="l">Excepi nantemque ferens “o proxima mundi</div><div class="l">regna vagae” dixi “sortite, tridentifer, undae,</div><div class="note" id="Note16"><span class="noteLabel">Note: </span>v. 597—608 in multis libris leguntur hi: <div class="l"><span class="strikethrough">In quo desinimus, quo sacri currimus amnes</span></div> <div class="l"><span class="strikethrough">huc ades atque audi placidus, Neptune, precantem.</span></div> <div class="l"><span class="strikethrough">Huic ego, quam porto, nocui. Si mitis et aequus,</span></div> <div class="l"><span class="strikethrough">si pater Hippodamas, aut si minus impius esset,</span></div> <div class="l"><span class="strikethrough">debuit illius misereri, ignoscere nobis.</span></div> Sequuntur v. 601—602, post quos inveniuntur haec: <div class="l"><span class="strikethrough">hunc quoque complectar.” Movit caput aequoreus rex</span></div> <div class="l"><span class="strikethrough">concussitque suis omnes adsensibus undas.</span></div> <div class="l"><span class="strikethrough">Extimuit nymphe, nabat tamen. Ipse natantis</span></div> <div class="l"><span class="strikethrough">pectora tangebam trepido salientia motu.</span></div> <div class="l"><span class="strikethrough">Dumque ea contrecto, totum durescere sensi</span></div> <div class="l"><span class="strikethrough">corpus et inducta condi praecordia terra.</span></div></div><div class="l">adfer opem mersaeque precor, feritate paterna</div><div class="l">da, Neptune, locum; vel sit locus ipsa licebit.”</div><span class="">para </span><div class="l">Dum loquor, amplexa est artus nova terra natantes,</div><div class="l">et gravis increvit mutatis insula membris.</div><span class="">card 611</span><span class="">tale Philemon et Baucis.</span><span class="">para </span><div class="l">Amnis ab his tacuit. Factum mirabile cunctos</div><div class="l">moverat: inridet credentes, utque deorum</div><div class="l">spretor erat mentisque ferox, Ixione natus</div><div class="l">“ficta refers nimiumque putas Acheloe potentes</div><div class="l">esse deos” dixit, “si dant adimuntque figuras.”</div><span class="">para </span><div class="l">Obstipuere omnes nec talia dicta probarunt,</div><div class="l">ante omnesque Lelex, animo maturus et aevo,</div><div class="l">sic ait: “Inmensa est finemque potentia caeli</div><div class="l">non habet, et quidquid superi voluere, peractum est.</div><div class="l">Quoque minus dubites, tiliae contermina quercus</div><div class="l">collibus est Phrygiis modico circumdata muro.</div><div class="l">Ipse locum vidi; nam me Pelopeia Pittheus</div><div class="l">misit in arva, suo quondam regnata parenti.</div><div class="l">Haud procul hinc stagnum est, tellus habitabilis olim,</div><div class="l">nunc celebres mergis fulicisque palustribus undae.</div><span class="">para </span><div class="l">Iuppiter huc specie mortali cumque parente</div><div class="l">venit Atlantiades positis caducifer alis.</div><div class="l">Mille domos adiere locum requiemque petentes,</div><div class="l">mille domos clausere serae. Tamen una recepit,</div><div class="l">parva quidem, stipulis et canna tecta palustri;</div><div class="l">sed pia Baucis anus parilique aetate Philemon</div><div class="l">illa sunt annis iuncti iuvenalibus, illa</div><div class="l">consenuere casa paupertatemque fatendo</div><div class="l">effecere levem nec iniqua mente ferendo.</div><div class="l">Nec refert, dominos illic famulosne requiras:</div><div class="l">tota domus duo sunt, idem parentque iubentque.</div><span class="">para </span><div class="l">Ergo ubi caelicolae parvos tetigere penates</div><div class="l">submissoque humiles intrarunt vertice postes,</div><div class="l">membra senex posito iussit relevare sedili,</div><div class="l">quo superiniecit textum rude sedula Baucis.</div><div class="l">Inque foco tepidum cinerem dimovit et ignes</div><div class="l">suscitat hesternos foliisque et cortice sicco</div><div class="l">nutrit et ad flammas anima producit anili.</div><div class="l">Multifidasque faces ramaliaque arida tecto</div><div class="l">detulit et minuit parvoque admovit aeno.</div><div class="l">Quodque suus coniunx riguo conlegerat horto,</div><div class="l">truncat holus foliis; furca levat illa bicorni</div><div class="l">sordida terga suis nigro pendentia tigno</div><div class="l">servatoque diu resecat de tergore partem</div><div class="l">exiguam sectamque domat ferventibus undis.</div><span class="">para </span><div class="l">Interea medias fallunt sermonibus horas</div><div class="note" id="Note17"><span class="noteLabel">Note: </span>Pro v. 655 in multis libris leguntur hi versus: <div class="l"><span class="strikethrough">sentirique moram prohibent. Erat alveus illic</span></div> <div class="l"><span class="strikethrough">fagineus, dura clavo suspensus ab ansa.</span></div> <div class="l"><span class="strikethrough">Is tepidis inpletur aquis artusque fovendos</span></div> <div class="l"><span class="strikethrough">accipit. In medio torus est de mollibus ulvis,</span></div> <div class="l"><span class="strikethrough">impositus lecto <em>sq.</em></span></div></div><div class="l">concutiuntque torum de molli fluminis ulva</div><div class="l">impositum lecto sponda pedibusque salignis.</div><div class="l">Vestibus hunc velant, quas non nisi tempore festo</div><div class="l">sternere consuerant: sed et haec vilisque vetusque</div><div class="l">vestis erat, lecto non indignanda saligno.</div><div class="l">Accubuere dei. Mensam succincta tremensque</div><div class="l">ponit anus, mensae sed erat pes tertius impar.</div><div class="l">Testa parem fecit. Quae postquam subdita clivum</div><div class="l">sustulit, aequatam mentae tersere virentes.</div><div class="l">Ponitur hic bicolor sincerae baca Minervae</div><div class="l">conditaque in liquida corna autumnalia faece</div><div class="l">intibaque et radix et lactis massa coacti</div><div class="l">ovaque non acri leviter versata favilla,</div><div class="l">omnia fictilibus. Post haec caelatus eodem</div><div class="l">sistitur argento crater fabricataque fago</div><div class="l">pocula, qua cava sunt, flaventibus inlita ceris.</div><div class="l">Parva mora est, epulasque foci misere calentes,</div><div class="l">nec longae rursus referuntur vina senectae</div><div class="l">dantque locum mensis paulum seducta secundis.</div><div class="l">Hic nux, hic mixta est rugosis carica palmis</div><div class="l">prunaque et in patulis redolentia mala canistris</div><div class="l">et de purpureis conlectae vitibus uvae.</div><div class="l">Candidus in medio favus est. Super omnia vultus</div><div class="l">accessere boni nec iners pauperque voluntas.</div><span class="">para </span><div class="l">Interea totiens haustum cratera repleri</div><div class="l">sponte sua per seque vident succrescere vina:</div><div class="l">attoniti novitate pavent manibusque supinis</div><div class="l">concipiunt Baucisque preces timidusque Philemon</div><div class="l">et veniam dapibus nullisque paratibus orant.</div><div class="l">Unicus anser erat, minimae custodia villae:</div><div class="l">quem dis hospitibus domini mactare parabant.</div><div class="l">Ille celer penna tardos aetate fatigat</div><div class="l">eluditque diu tandemque est visus ad ipsos</div><div class="l">confugisse deos. Superi vetuere necari</div><div class="l">“di” que “sumus, meritasque luet vicinia poenas</div><div class="l">impia” dixerunt; “vobis inmunibus huius</div><div class="l">esse mali dabitur. Modo vestra relinquite tecta</div><div class="l">ac nostros comitate gradus et in ardua montis</div><div class="l">ite simul.” Parent ambo baculisque levati</div><div class="l">nituntur longo vestigia ponere clivo.</div><span class="">para </span><div class="l">Tantum aberant summo, quantum semel ire sagitta</div><div class="l">missa potest: flexere oculos et mersa palude</div><div class="l">cetera prospiciunt, tantum sua tecta manere.</div><div class="l">Dumque ea mirantur, dum deflent fata suorum,</div><div class="l">illa vetus, dominis etiam casa parva duobus</div><div class="l">vertitur in templum: furcas subiere columnae,</div><div class="l">stramina flavescunt, aurataque tecta videntur</div><div class="l">caelataeque fores adopertaque marmore tellus.</div><div class="l">Talia tum placido Saturnius edidit ore:</div><div class="l">“Dicite, iuste senex et femina coniuge iusto</div><div class="l">digna, quid optetis.” Cum Baucide pauca locutus</div><div class="l">iudicium superis aperit commune Philemon:</div><div class="l">“Esse sacerdotes delubraque vestra tueri</div><div class="l">poscimus; et quoniam concordes egimus annos,</div><div class="l">auferat hora duos eadem, ne coniugis umquam</div><div class="l">busta meae videam neu sim tumulandus ab illa.”</div><span class="">para </span><div class="l">Vota fides sequitur. Templi tutela fuere,</div><div class="l">donec vita data est. Annis aevoque soluti</div><div class="l">ante gradus sacros cum starent forte locique</div><div class="l">narrarent casus, frondere Philemona Baucis,</div><div class="l">Baucida conspexit senior frondere Philemon</div><div class="l">Iamque super geminos crescente cacumine vultus</div><div class="l">mutua, dum licuit reddebant dicta “vale” que</div><div class="l">“o coniunx” dixere simul, simul abdita texit</div><div class="l">ora frutex. Ostendit adhuc Thyneius illic</div><div class="l">incola de gemino vicinos corpore truncos.</div><span class="">para </span><div class="l">Haec mihi non vani (neque erat cur fallere vellent)</div><div class="l">narravere senes: equidem pendentia vidi</div><div class="l">serta super ramos, ponensque recentia dixi</div><div class="l">“cura deum di sint, et qui coluere colantur.””</div><span class="">card 725</span><span class="">tale Erysichthon. Fames.</span><span class="">para </span><div class="l">Desierat cunctosque et res et moverat auctor,</div><div class="l">Thesea praecipue. Quem facta audire volentem</div><div class="l">mira deum, innixus cubito Calydonius amnis</div><div class="l">talibus adloquitur: “Sunt, o fortissime, quorum</div><div class="l">forma semel mota est et in hoc renovamine mansit,</div><div class="l">sunt, quibus in plures ius est transire figuras,</div><div class="l">ut tibi, complexi terram maris incola, Proteu.</div><div class="l">Nam modo te iuvenem, modo te videre leonem;</div><div class="l">nunc violentus aper, nunc, quem tetigisse timerent,</div><div class="l">anguis eras, modo te faciebant cornua taurum.</div><div class="l">Saepe lapis poteras, arbor quoque saepe videri;</div><div class="l">interdum, faciem liquidarum imitatus aquarum,</div><div class="l">flumen eras, interdum undis contrarius ignis.</div><span class="">tale ERYSICHTHON AND MESTRA</span><span class="">para </span><div class="l">Nec minus Autolyci coniunx, Erysichthone nata,</div><div class="l">iuris habet. Pater huius erat, qui numina divum</div><div class="l">sperneret et nullos aris adoleret odores.</div><div class="l">Ille etiam Cereale nemus violasse securi</div><div class="l">dicitur et lucos ferro temerasse vetustos.</div><div class="l">Stabat in his ingens annoso robore quercus,</div><div class="l">una nemus; vittae mediam memoresque tabellae</div><div class="l">sertaque cingebant, voti argumenta potentis.</div><div class="l">Saepe sub hac dryades festas duxere choreas,</div><div class="l">saepe etiam manibus nexis ex ordine trunci</div><div class="l">circuiere modum, mensuraque roboris ulnas</div><div class="l">quinque ter implebat. Nec non et cetera tantum</div><div class="l">silva sub hac, silva quantum fuit herba sub omni.</div><span class="">para </span><div class="l">Non tamen idcirco ferrum Triopeius illa</div><div class="l">abstinuit famulosque iubet succidere sacrum</div><div class="l">robur; et ut iussos cunctari vidit, ab uno</div><div class="l">edidit haec rapta sceleratus verba securi:</div><div class="l">“Non dilecta deae solum, sed et ipsa licebit</div><div class="l">sit dea, iam tanget frondente cacumine terram.”</div><span class="">para </span><div class="l">Dixit, et obliquos dum telum librat in ictus,</div><div class="l">contremuit gemitumque dedit Deoia quercus:</div><div class="l">et pariter frondes, pariter pallescere glandes</div><div class="l">coepere ac longi pallorem ducere rami.</div><div class="l">Cuius ut in trunco fecit manus impia vulnus,</div><div class="l">haud aliter fluxit discusso cortice sanguis,</div><div class="l">quam solet, ante aras ingens ubi victima taurus</div><div class="l">concidit, abrupta cruor e cervice profundi.</div><span class="">para </span><div class="l">Obstipuere omnes, aliquisque ex omnibus audet</div><div class="l">deterrere nefas saevamque inhibere bipennem.</div><div class="l">Adspicit hunc “mentis” que “piae cape praemia!” dixit</div><div class="l">Thessalus, inque virum convertit ab arbore ferrum</div><div class="l">detruncatque caput repetitaque robora caedit,</div><div class="l">redditus et medio sonus est de robore talis:</div><div class="l">“Nympha sub hoc ego sum Cereri gratissima ligno,</div><div class="l">quae tibi factorum poenas instare tuorum</div><div class="l">vaticinor moriens, nostri solacia leti.”</div><span class="">para </span><div class="l">Persequitur scelus ille suum, labefactaque tandem</div><div class="l">ictibus innumeris adductaque funibus arbor</div><div class="l">corruit et multam prostravit pondere silvam.</div><div class="l">Attonitae dryades damno nemorumque suoque,</div><div class="l">omnes germanae, Cererem cum vestibus atris</div><div class="l">maerentes adeunt poenamque Erysichthonis orant.</div><div class="l">Adnuit his capitisque sui pulcherrima motu</div><div class="l">concussit gravidis oneratos messibus agros.</div><div class="l">Moliturque genus poenae miserabile, si non</div><div class="l">ille suis esset nulli miserabilis actis,</div><div class="l">pestifera lacerare Fame. Quae quatenus ipsi</div><div class="l">non adeunda deae est (neque enim Cereremque Famemque</div><div class="l">fata coire sinunt), montani numinis unam</div><div class="l">talibus agrestem compellat oreada dictis:</div><span class="">para </span><div class="l">“Est locus extremis Scythiae glacialis in oris,</div><div class="l">triste solum, sterilis, sine fruge, sine arbore tellus;</div><div class="l">Frigus iners illic habitant Pallorque Tremorque</div><div class="l">et ieiuna Fames. Ea se in praecordia condat</div><div class="l">sacrilegi scelerata iube; nec copia rerum</div><div class="l">vincat eam, superetque meas certamine vires.</div><div class="l">Neve viae spatium te terreat, accipe currus,</div><div class="l">accipe quos frenis alte moderere dracones.”</div><span class="">card 796</span><span class="">para </span><div class="l">Et dedit. Illa dato subvecta per aera curru</div><div class="l">devenit in Scythiam rigidique cacumine montis</div><div class="l">(Caucason appellant) serpentum colla levavit</div><div class="l">quaesitamque Famem lapidoso vidit in agro</div><div class="l">unguibus et raras vellentem dentibus herbas.</div><div class="l">Hirtus erat crinis, cava lumina, pallor in ore,</div><div class="l">labra incana situ, scabrae rubigine fauces,</div><div class="l">dura cutis, per quam spectari viscera possent;</div><div class="l">ossa sub incurvis exstabant arida lumbis,</div><div class="l">ventris erat pro ventre locus, pendere putares</div><div class="l">pectus et a spinae tantummodo crate teneri.</div><div class="l">Auxerat articulos macies, genuumque tumebat</div><div class="l">orbis, et inmodico prodibant tubere tali.</div><div class="l">Hanc procul ut vidit (neque enim est accedere iuxta</div><div class="l">ausa), refert mandata deae: paulumque morata,</div><div class="l">quamquam aberat longe, quamquam modo venerat illuc,</div><div class="l">visa tamen sensisse famem retroque dracones</div><div class="l">egit in Haemoniam, versis sublimis habenis.</div><span class="">para </span><div class="l">Dicta Fames Cereris, quamvis contraria semper</div><div class="l">illius est operi, peragit. Perque aera vento</div><div class="l">ad iussam delata domum est et protinus intrat</div><div class="l">sacrilegi thalamos altoque sopore solutum</div><div class="l">(noctis enim tempus) geminis amplectitur ulnis:</div><div class="l">seque viro inspirat faucesque et pectus et ora</div><div class="l">adflat et in vacuis spargit ieiunia venis.</div><div class="l">Functaque mandato fecundum deserit orbem</div><div class="l">inque domos inopes adsueta revertitur antra.</div><span class="">para </span><div class="l">Lenis adhuc somnus placidis Erysichthona pennis</div><div class="l">mulcebat: petit ille dapes sub imagine somni</div><div class="l">oraque vana movet dentemque in dente fatigat</div><div class="l">exercetque cibo delusum guttur inani</div><div class="l">proque epulis tenues nequiquam devorat auras.</div><div class="l">Ut vero est expulsa quies, furit ardor edendi</div><div class="l">perque avidas fauces incensaque viscera regnat.</div><div class="l">Nec mora, quod pontus, quod terra, quod educat aer,</div><div class="l">poscit et adpositis queritur ieiunia mensis</div><div class="l">inque epulis epulas quaerit; quodque urbibus esse</div><div class="l">quodque satis poterat populo, non sufficit uni,</div><div class="l">plusque cupit, quo plura suam demittit in alvum.</div><div class="l">Utque fretum recipit de tota flumina terra</div><div class="l">nec satiatur aquis peregrinosque ebibit amnes,</div><div class="l">utque rapax ignis non umquam alimenta recusat</div><div class="l">innumerasque faces cremat et, quo copia maior</div><div class="l">est data, plura petit turbaque voracior ipsa est:</div><div class="l">sic epulas omnes Erysichthonis ora profani</div><div class="l">accipiunt poscuntque simul. Cibus omnis in illo</div><div class="l">causa cibi est, semperque locus fit inanis edendo.</div><span class="">para </span><div class="l">Iamque fame patrias altaque voragine ventris</div><div class="l">attenuarat opes, sed inattenuata manebat</div><div class="l">tum quoque dira fames, implacataeque vigebat</div><div class="l">flamma gulae. Tandem, demisso in viscera censu,</div><div class="l">filia restabat, non illo digna parente.</div><div class="l">Hanc quoque vendit inops. Dominum generosa recusat</div><div class="l">et vicina suas tendens super aequora palmas</div><div class="l">“eripe me domino; qui raptae praemia nobis</div><div class="l">virginitatis habes” ait. Haec Neptunus habebat.</div><div class="l">Qui prece non spreta, quamvis modo visa sequenti</div><div class="l">esset ero, formamque novat vultumque virilem</div><div class="l">induit et cultus piscem capientibus aptos.</div><div class="l">Hanc dominus spectans “o qui pendentia parvo</div><div class="l">aera cibo celas, moderator harundinis,” inquit</div><div class="l">“sic mare compositum, sic sit tibi piscis in unda</div><div class="l">credulus et nullos, nisi fixus, sentiat hamos:</div><div class="l">quae modo cum vili turbatis veste capillis</div><div class="l">litore in hoc steterat (nam stantem in litore vidi),</div><div class="l">dic ubi sit: neque enim vestigia longius exstant.”</div><div class="l">Illa dei munus bene cedere sensit et a se</div><div class="l">se quaeri gaudens, his est resecuta rogantem:</div><div class="l">“Quisquis es, ignoscas; in nullam lumina partem</div><div class="l">gurgite ab hoc flexi studioque operatus inhaesi.</div><div class="l">Quoque minus dubites, sic has deus aequoris artes</div><div class="l">adiuvet, ut nemo iamdudum litore in isto,</div><div class="l">me tamen excepto, nec femina constitit ulla.”</div><span class="">para </span><div class="l">Credidit et verso dominus pede pressit harenam</div><div class="l">elususque abiit: illi sua reddita forma est.</div><span class="">para </span><div class="l">Ast ubi habere suam transformia corpora sensit, </div><div class="l">saepe pater dominis Triopeida tradit. At illa</div><div class="l">nunc equa, nunc ales, modo bos, modo cervus abibat</div><div class="l">praebebatque avido non iusta alimenta parenti.</div><div class="l">Vis tamen illa mali postquam consumpserat omnem</div><div class="l">materiam dederatque gravi nova pabula morbo,</div><div class="l">ipse suos artus lacero divellere morsu</div><div class="l">coepit et infelix minuendo corpus alebat.</div><span class="">para </span><div class="l">Quid moror externis? Etiam mihi nempe novandi est</div><div class="l">corporis, o iuvenis, numero finita potestas.</div><div class="l">Nam modo qui nunc sum videor, modo flector in anguem,</div><div class="l">armenti modo dux vires in cornua sumo, —</div><div class="l">cornua, dum potui! nunc pars caret altera telo</div><div class="l">frontis, ut ipse vides.” Gemitus sunt verba secuti.</div></div><div class="textpart" id="index.xml-body.1_div.1_div.9"><h3><span class="headingNumber">1.9. </span></h3><span class="">card 1</span><span class="">tale Achelous et Hercules.</span><span class="">para </span><div class="l">Quae gemitus truncaeque deo Neptunius heros</div><div class="l">causa rogat frontis, cum sic Calydonius amnis</div><div class="l">coepit inornatos redimitus harundine crines:</div><span class="">para </span><div class="l">“Triste petis munus. Quis enim sua proelia victus</div><div class="l">commemorare velit? Referam tamen ordine. Nec tam</div><div class="l">turpe fuit vinci, quam contendisse decorum est,</div><div class="l">magnaque dat nobis tantus solacia victor.</div><div class="l">Nomine siqua suo fando pervenit ad aures</div><div class="l">Deianira tuas—quondam pulcherrima virgo</div><div class="l">multorumque fuit spes invidiosa procorum.</div><div class="l">Cum quibus ut soceri domus est intrata petiti,</div><div class="l">“accipe me generum,” dixi “Parthaone nate:”</div><div class="l">dixit et Alcides. Alii cessere duobus.</div><div class="l">Ille Iovem socerum dare se famamque laborum</div><div class="l">et superata suae referebat iussa novercae.</div><div class="l">Contra ego “turpe deum mortali cedere” dixi</div><div class="l">(nondum erat ille deus), “regem me cernis aquarum</div><div class="l">cursibus obliquis inter tua regna fluentum.</div><div class="l">Nec gener externis hospes tibi missus ab oris,</div><div class="l">sed popularis ero et rerum pars una tuarum.</div><div class="l">Tantum ne noceat, quod me nec regia Iuno</div><div class="l">odit et omnis abest iussorum poena laborum.</div><div class="l">Nam, quo te iactas, Alcmena nate, creatum,</div><div class="l">Iuppiter aut falsus pater est, aut crimine verus.</div><div class="l">Matris adulterio patrem petis. Elige, fictum</div><div class="l">esse Iovem malis, an te per dedecus ortum.”</div><span class="">para </span><div class="l">Talia dicentem iamdudum lumine torvo</div><div class="l">spectat et accensae non fortiter imperat irae</div><div class="l">verbaque tot reddit: “Melior mihi dextera lingua.</div><div class="l">Dummodo pugnando superem, tu vince loquendo,”</div><div class="l">congrediturque ferox. Puduit modo magna locutum</div><div class="l">cedere: reieci viridem de corpore vestem</div><div class="l">bracchiaque opposui tenuique a pectore varas</div><div class="l">in statione manus et pugnae membra paravi.</div><div class="l">Ille cavis hausto spargit me pulvere palmis</div><div class="l">inque vicem fulvae tactu flavescit harenae.</div><div class="l">Et modo cervicem, modo crura micantia captat,</div><div class="l">aut captare putes, omnique a parte lacessit.</div><div class="l">Me mea defendit gravitas frustraque petebar,</div><div class="l">haud secus ac moles, quam magno murmure fluctus</div><div class="l">oppugnant: manet illa suoque est pondere tuta.</div><div class="l">Digredimur paulum rursusque ad bella coimus,</div><div class="l">inque gradu stetimus, certi non cedere; eratque</div><div class="l">cum pede pes iunctus, totoque ego pectore pronus</div><div class="l">et digitos digitis et frontem fronte premebam.</div><div class="l">Non aliter vidi fortes concurrere tauros,</div><div class="l">cum pretium pugnae toto nitidissima saltu</div><div class="l">expetitur coniunx: spectant armenta paventque</div><div class="l">nescia, quem maneat tanti victoria regni.</div><div class="l">Ter sine profectu voluit nitentia contra</div><div class="l">reicere Alcides a se mea pectora; quarto</div><div class="l">excutit amplexus adductaque bracchia solvit,</div><div class="l">inpulsumque manu (certum est mihi vera fateri)</div><div class="l">protinus avertit tergoque onerosus inhaesit.</div><div class="l">Siqua fides neque ficta mihi nunc gloria voce</div><div class="l">quaeritur, inposito pressus mihi monte videbar.</div><div class="l">Vix tamen inserui sudore fluentia multo</div><div class="l">bracchia, vix solvi duros a corpore nexus:</div><div class="l">instat anhelanti prohibetque resumere vires,</div><div class="l">et cervice mea potitur. Tum denique tellus</div><div class="l">pressa genu nostro est, et harenas ore momordi.</div><span class="">para </span><div class="l">Inferior virtute meas divertor ad artes,</div><div class="l">elaborque viro longum formatus in anguem.</div><div class="l">Qui postquam flexos sinuavi corpus in orbes</div><div class="l">cumque fero movi linguam stridore bisulcam,</div><div class="l">risit et inludens nostras Tirynthius artes</div><div class="l">“cunarum labor est angues superare mearum,”</div><div class="l">dixit “et ut vincas alios, Acheloe, dracones,</div><div class="l">pars quota Lernaeae serpens eris unus echidnae?</div><div class="l">Vulneribus fecunda suis erat illa, nec ullum</div><div class="l">de centum numero caput est inpune recisum,</div><div class="l">quin gemino cervix herede valentior esset.</div><div class="l">Hanc ego ramosam natis e caede colubris</div><div class="l">crescentemque malo domui domitamque reclusi.</div><div class="l">Quid fore te credas, falsum qui versus in anguem</div><div class="l">arma aliena moves, quem forma precaria celat?”</div><span class="">para </span><div class="l">Dixerat, et summo digitorum vincula collo</div><div class="l">inicit: angebar ceu guttura forcipe pressus,</div><div class="l">pollicibusque meas pugnabam evellere fauces.</div><div class="l">Sic quoque devicto restabat tertia tauri</div><div class="l">forma trucis: tauro mutatus membra rebello.</div><div class="l">Induit ille toris a laeva parte lacertos,</div><div class="l">admissumque trahens sequitur depressaque dura</div><div class="l">cornua figit humo meque alta sternit harena.</div><div class="l">Nec satis hoc fuerat: rigidum fera dextera cornu</div><div class="l">dum tenet, infregit truncaque a fronte revellit.</div><div class="l">Naides hoc, pomis et odoro flore repletum,</div><div class="l">sacrarunt, divesque meo Bona Copia cornu est.”</div><span class="">para </span><div class="l">Dixerat, et nymphe ritu succincta Dianae,</div><div class="l">una ministrarum, fusis utrimque capillis,</div><div class="l">incessit totumque tulit praedivite cornu</div><div class="l">autumnum et mensas, felicia poma, secundas.</div><div class="l">Lux subit, et primo feriente cacumina sole</div><div class="l">discedunt iuvenes: neque enim dum flumina pacem</div><div class="l">et placidos habeant lapsus totaeque residant,</div><div class="l">opperiuntur, aquae. Vultus Achelous agrestes</div><div class="l">et lacerum cornu mediis caput abdidit undis.</div><span class="">card 98</span><span class="">tale Nessus. Herculis mors.</span><span class="">para </span><div class="l">Hunc tamen ablati domuit iactura decoris,</div><div class="l">cetera sospes habet; capitis quoque fronde saligna</div><div class="l">aut super inposita celatur harundine damnum.</div><div class="l">At te, Nesse ferox, eiusdem virginis ardor</div><div class="l">perdiderat volucri traiectum terga sagitta.</div><div class="l">Namque nova repetens patrios cum coniuge muros</div><div class="l">venerat Eueni rapidas Iove natus ad undas.</div><div class="l">Uberior solito, nimbis hiemalibus auctus</div><div class="l">verticibusque frequens erat atque inpervius amnis.</div><div class="l">Intrepidum pro se, curam de coniuge agentem</div><div class="l">Nessus adit, membrisque valens scitusque vadorum,</div><div class="l">“officio” que “meo ripa sistetur in illa</div><div class="l">haec,” ait “Alcide. Tu viribus utere nando!”</div><div class="l">pallentemque metu fluviumque ipsumque timentem</div><div class="l">tradidit Aonius pavidam Calydonida Nesso.</div><div class="l">Mox, ut erat, pharetraque gravis spolioque leonis</div><div class="l">(nam clavam et curvos trans ripam miserat arcus),</div><div class="l">“quandoquidem coepi, superentur flumina!” dixit,</div><div class="l">nec dubitat nec, qua sit clementissimus amnis,</div><div class="l">quaerit et obsequio deferri spernit aquarum.</div><span class="">para </span><div class="l">Iamque tenens ripam, missos cum tolleret arcus,</div><div class="l">coniugis agnovit vocem: Nessoque paranti</div><div class="l">fallere depositum “quo te fiducia” clamat</div><div class="l">“vana pedum, violente, rapit? Tibi, Nesse biformis,</div><div class="l">dicimus. Exaudi nec res intercipe nostras!</div><div class="l">Si te nulla mei reverentia movit, at orbes</div><div class="l">concubitus vetitos poterant inhibere paterni.</div><div class="l">Haud tamen effugies, quamvis ope fidis equina:</div><div class="l">vulnere, non pedibus te consequar.” Ultima dicta</div><div class="l">res probat, et missa fugientia terga sagitta</div><div class="l">traicit: exstabat ferrum de pectore aduncum.</div><div class="l">Quod simul evulsum est, sanguis per utrumque foramen</div><div class="l">emicuit mixtus Lernaei tabe veneni.</div><div class="l">Excipit hunc Nessus “neque enim moriemur inulti”</div><div class="l">secum ait et calido velamina tincta cruore</div><div class="l">dat munus raptae velut inritamen amoris.</div><span class="">para </span><div class="l">Longa fuit medii mora temporis, actaque magni</div><div class="l">Herculis inplerant terras odiumque novercae.</div><div class="l">Victor ab Oechalia Cenaeo sacra parabat</div><div class="l">vota Iovi, cum Fama loquax praecessit ad aures,</div><div class="l">Deianira, tuas, quae veris addere falsa</div><div class="l">gaudet et e minimo sua per mendacia crescit,</div><div class="l">Amphitryoniaden Ioles ardore teneri.</div><div class="l">Credit amans, venerisque novae perterrita fama</div><div class="l">indulsit primo lacrimis flendoque dolorem</div><div class="l">diffudit miseranda suum; mox deinde “quid autem</div><div class="l">flemus?” ait “paelex lacrimis laetabitur istis.</div><div class="l">Quae quoniam adveniet, properandum aliquidque novandum est,</div><div class="l">dum licet et nondum thalamos tenet altera nostros.</div><div class="l">Conquerar an sileam? Repetam Calydona morerne?</div><div class="l">Excedam tectis an, si nihil amplius, obstem?</div><div class="l">Quid si me, Meleagre, tuam memor esse sororem</div><div class="l">forte paro facinus, quantumque iniuria possit</div><div class="l">femineusque dolor, iugulata paelice testor?”</div><span class="">para </span><div class="l">In cursus animus varios abit: omnibus illis</div><div class="l">praetulit inbutam Nesseo sanguine vestem</div><div class="l">mittere, quae vires defecto reddat amori.</div><div class="l">Ignaroque Lichae, quid tradat, nescia, luctus</div><div class="l">ipsa suos tradit blandisque (miserrima!) verbis,</div><div class="l">dona det illa viro, mandat. Capit inscius heros</div><div class="l">induiturque umeris Lernaeae virus echidnae.</div><span class="">para </span><div class="l">Tura dabat primis et verba precantia flammis</div><div class="l">vinaque marmoreas patera fundebat in aras:</div><div class="l">incaluit vis illa mali resolutaque flammis</div><div class="l">Herculeos abiit late dilapsa per artus.</div><div class="l">Dum potuit, solita gemitum virtute repressit;</div><div class="l">victa malis postquam est patientia, reppulit aras</div><div class="l">inplevitque suis nemorosam vocibus Oeten.</div><div class="l">Nec mora, letiferam conatur scindere vestem:</div><div class="l">qua trahitur, trahit illa cutem, foedumque relatu,</div><div class="l">aut haeret membris frustra temptata revelli,</div><div class="l">aut laceros artus et grandia detegit ossa.</div><div class="l">Ipse cruor, gelido ceu quondam lamina candens</div><div class="l">tincta lacu, stridit coquiturque ardente veneno.</div><span class="">card 172</span><span class="">para </span><div class="l">Nec modus est: sorbent avidae praecordia flammae,</div><div class="l">caeruleusque fluit toto de corpore sudor,</div><div class="l">ambustique sonant nervi: caecaque medullis</div><div class="l">tabe liquefactis tollens ad sidera palmas</div><div class="l">“cladibus,” exclanmat “Saturnia, pascere nostris,</div><div class="l">pascere et hanc pestem specta, crudelis, ab alto</div><div class="l">corque ferum satia. Vel si miserandus et hosti,</div><div class="l">hoc est, si tibi sum, diris cruciatibus aegram</div><div class="l">invisamque animam natamque laboribus aufer:</div><div class="l">hoc mihi munus erit; decet haec dare dona novercam.</div><div class="l">Ergo ego foedantem peregrino templa cruore</div><div class="l">Busirin domui saevoque alimenta parentis</div><div class="l">Antaeo eripui? Nec me pastoris Hiberi</div><div class="l">forma triplex, nec forma triplex tua, Cerbere, movit?</div><div class="l">Vosne, manus, validi pressistis cornua tauri?</div><div class="l">Vestrum opus Elis habet, vestrum Stymphalides undae</div><div class="l">Partheniumque nemus? Vestra virtute relatus</div><div class="l">Thermodontiaco caelatus balteus auro</div><div class="l">pomaque ab insomni concustodita dracone?</div><div class="l">Nec mihi Centauri potuere resistere, nec mi</div><div class="l">Arcadiae vastator aper? Nec profuit hydrae</div><div class="l">crescere per damnum geminasque resumere vires?</div><div class="l">Quid tum? Thracis equos humano sanguine pingues</div><div class="l">plenaque corporibus laceris praesepia vidi</div><div class="l">visaque deieci dominumque ipsosque peremi.</div><div class="l">His elisa iacet moles Nemeaea lacertis,</div><div class="l">hac caelum cervice tuli. Defessa iubendo est</div><div class="l">saeva Iovis coniunx: ego sum indefessus agendo.</div><div class="l">Sed nova pestis adest, cui nec virtute resisti</div><div class="l">nec telis armisque potest. Pulmonibus errat</div><div class="l">ignis edax imis perque omnes pascitur artus.</div><div class="l">At valet Eurystheus!—et sunt qui credere possint</div><div class="l">esse deos!” Dixit, perque altam saucius Oeten</div><div class="l">haud aliter graditur, quam si venabula taurus</div><div class="l">corpore fixa gerat, factique refugerit auctor.</div><div class="l">Saepe illum gemitus edentem, saepe frementem,</div><div class="l">saepe retemptantem totas infringere vestes</div><div class="l">sternentemque trabes irascentemque videres</div><div class="l">montibus aut patrio tendentem bracchia caelo.</div><span class="">para </span><div class="l">Ecce Lichan trepidum latitantem rupe cavata</div><div class="l">adspicit, utque dolor rabiem conlegerat omnem,</div><div class="l">“tune, Licha,” dixit “feralia dona dedisti?</div><div class="l">Tune meae necis auctor eris?” Tremit ille pavetque</div><div class="l">pallidus et timide verba excusantia dicit.</div><div class="l">Dicentem genibusque manus adhibere parantem</div><div class="l">corripit Alcides et terque quaterque rotatum</div><div class="l">mittit in Euboicas tormento fortius undas.</div><div class="l">Ille per aerias pendens induruit auras,</div><div class="l">utque ferunt imbres gelidis concrescere ventis,</div><div class="l">inde nives fieri, nivibus quoque molle rotatis</div><div class="l">adstringi et spissa glomerari grandine corpus:</div><div class="l">sic illum validis iactum per inane lacertis</div><div class="l">exsanguemque metu nec quicquam umoris habentem</div><div class="l">in rigidos versum silices prior edidit aetas.</div><div class="l">Nunc quoque in Euboico scopulus brevis eminet alto</div><div class="l">gurgite et humanae servat vestigia formae;</div><div class="l">quem, quasi sensurum, nautae calcare verentur</div><div class="l">appellantque Lichan.—At tu, Iovis inclita proles,</div><div class="l">arboribus caesis, quas ardua gesserat Oete,</div><div class="l">inque pyram structis, arcum pharetramque capacem</div><div class="l">regnaque visuras iterum Troiana sagittas</div><div class="l">ferre iubes Poeante satum. Quo flamma ministro est</div><div class="l">subdita; dumque avidis comprenditur ignibus agger,</div><div class="l">congeriem silvae Nemeaeo vellere summam</div><div class="l">sternis et inposita clavae cervice recumbis,</div><div class="l">haud alio vultu, quam si conviva iaceres</div><div class="l">inter plena meri redimitus pocula sertis.</div><span class="">para </span><div class="l">Iamque valens et in omne latus diffusa sonabat</div><div class="l">securosque artus contemptoremque petebat</div><div class="l">flamma suum; timuere dei pro vindice terrae.</div><div class="l">Quos ita (sensit enim) laeto Saturnius ore</div><div class="l">Iuppiter adloquitur: “Nostra est timor iste voluptas,</div><div class="l">o superi, totoque libens mihi pectore grator,</div><div class="l">quod memoris populi dicor rectorque paterque,</div><div class="l">et mea progenies vestro quoque tuta favore est.</div><div class="l">Nam quamquam ipsius datis hoc inmanibus actis,</div><div class="l">obligor ipse tamen. Sed enim ne pectora vano</div><div class="l">fida metu paveant: Oetaeas spernite flammas!</div><div class="l">Omnia qui vicit, vincet, quos cernitis, ignes</div><div class="l">nec nisi materna Vulcanum parte potentem</div><div class="l">sentiet: aeternum est a me quod traxit et expers</div><div class="l">atque inmune necis nullaque domabile flamma.</div><div class="l">Idque ego defunctum terra caelestibus oris</div><div class="l">accipiam, cunctisque meum laetabile factum</div><div class="l">dis fore confido. Siquis tamen Hercule, siquis</div><div class="l">forte deo doliturus erit, data praemia nolet,</div><div class="l">sed meruisse dari sciet invitusque probabit.”</div><span class="">para </span><div class="l">Adsensere dei: coniunx quoque regia visa est</div><div class="l">cetera non duro, duro tamen ultima vultu</div><div class="l">dicta tulisse Iovis seque indoluisse notatam.</div><span class="">para </span><div class="l">Interea quodcumque fuit populabile flammae</div><div class="l">Mulciber abstulerat, nec cognoscenda remansit</div><div class="l">Herculis effigies; nec quicquam ab imagine ductum</div><div class="l">matris habet, tantumque Iovis vestigia servat.</div><div class="l">Utque novus serpens posita cum pelle senecta</div><div class="l">luxuriare solet squamaque nitere recenti,</div><div class="l">sic, ubi mortales Tirynthius exuit artus,</div><div class="l">parte sui meliore viget maiorque videri</div><div class="l">coepit et augusta fieri gravitate verendus.</div><div class="l">Quem pater omnipotens inter cava nubila raptum</div><div class="l">quadriiugo curru radiantibus intulit astris.</div><span class="">card 273</span><span class="">tale Alcmene et Galanthis.</span><span class="">para </span><div class="l">Sensit Atlas pondus.—Neque adhuc Stheneleius iras</div><div class="l">solverat Eurystheus odiumque in prole paternum</div><div class="l">exercebat atrox. At longis anxia curis</div><div class="l">Argolis Alcmene, questus ubi ponat aniles,</div><div class="l">cui referat nati testatos orbe labores,</div><div class="l">cuive suos casus, Iolen habet. Herculis illam</div><div class="l">imperiis thalamoque animoque receperat Hyllus</div><div class="l">inpleratque uterum generoso semine, cum sic</div><div class="l">incipit Alcmene: “Faveant tibi numina saltem</div><div class="l">conripiantque moras, tum cum matura vocabis</div><div class="l">praepositam timidis parientibus Ilithyiam,</div><div class="l">quam mihi difficilem Iunonis gratia fecit.</div><span class="">para </span><div class="l">Namque laboriferi cum iam natalis adesset</div><div class="l">Herculis et decimum premeretur sidere signum,</div><div class="l">tendebat gravitas uterum mihi, quodque ferebam,</div><div class="l">tantum erat, ut posses auctorem dicere tecti</div><div class="l">ponderis esse Iovem. Nec iam tolerare labores</div><div class="l">ulterius poteram: quin nunc quoque frigidus artus,</div><div class="l">dum loquor, horror habet, parsque est meminisse doloris.</div><div class="l">Septem ego per noctes, totidem cruciata diebus,</div><div class="l">fessa malis tendensque ad caelum bracchia magno</div><div class="l">Lucinam Nixosque pares clamore vocabam.</div><div class="l">Illa quidem venit, sed praecorrupta meumque</div><div class="l">quae donare caput Iunoni vellet iniquae.</div><div class="l">Utque meos audit gemitus, subsedit in illa</div><div class="l">ante fores ara dextroque a poplite laevum</div><div class="l">pressa genu digitis inter se pectine iunctis</div><div class="l">sustinuit partus. Tacita quoque carmina voce</div><div class="l">dixit, et inceptos tenuerunt carmina partus.</div><div class="l">Nitor et ingrato facio convicia demens</div><div class="l">vana Iovi cupioque mori moturaque duros</div><div class="l">verba queror silices. Matres Cadmeides adsunt</div><div class="l">votaque suscipiunt exhortanturque dolentem.</div><div class="l">Una ministrarum, media de plebe, Galanthis,</div><div class="l">flava comas, aderat, faciendis strenua iussis,</div><div class="l">officiis dilecta suis. Ea sensit iniqua</div><div class="l">nescio quid Iunone geri, dumque exit et intrat</div><div class="l">saepe fores, divam residentem vidit in ara</div><div class="l">bracchiaque in genibus digitis conexa tenentem,</div><div class="l">et “quaecumque es,” ait “dominae gratare: levata est</div><div class="l">Argolis Alcmene potiturque puerpera voto.”</div><span class="">para </span><div class="l">Exsiluit iunctasque manus pavefacta remisit</div><div class="l">diva potens uteri: vinclis levor ipsa remissis.</div><div class="l">Numine decepto risisse Galanthida fama est:</div><div class="l">ridentem prensamque ipsis dea saeva capillis</div><div class="l">traxit, et e terra corpus relevare volentem</div><div class="l">arcuit inque pedes mutavit bracchia primos.</div><div class="l">Strenuitas antiqua manet, nec terga colorem</div><div class="l">amisere suum: forma est diversa priori.</div><div class="l">Quae quia mendaci parientem iuverat ore,</div><div class="l">ore parit nostrasque domos, ut et ante, frequentat.”</div><span class="">card 324</span><span class="">tale Dryope. Iolaus.</span><span class="">para </span><div class="l">Dixit, et admonitu veteris commota ministrae</div><div class="l">ingemuit. Quam sic nurus est adfata dolentem:</div><span class="">tale DRYOPE</span><span class="">para </span><div class="l">“Te tamen, o genetrix, alienae sanguine vestro</div><div class="l">rapta movet facies. Quid si tibi mira sororis</div><div class="l">fata meae referam? quamquam lacrimaeque dolorque</div><div class="l">impediunt prohibentque loqui. Fuit unica matri</div><div class="l">(me pater ex alia genuit) notissima forma</div><div class="l">Oechalidum Dryope. Quam virginitate carentem</div><div class="l">vimque dei passam Delphos Delumque tenentis</div><div class="l">excipit Andraemon, et habetur coniuge felix.</div><div class="l">Est lacus adclivis devexo margine formam</div><div class="l">litoris efficiens: summum myrteta coronant.</div><div class="l">Venerat huc Dryope fatorum nescia, quoque</div><div class="l">indignere magis, nymphis latura coronas;</div><div class="l">inque sinu puerum, qui nondum impleverat annum,</div><div class="l">dulce ferebat onus tepidique ope lactis alebat.</div><div class="l">Haud procul a stagno Tyrios imitata colores</div><div class="l">in spem bacarum florebat aquatica lotos.</div><div class="l">Carpserat hinc Dryope, quos oblectamina nato</div><div class="l">porrigeret, flores, et idem factura videbar</div><div class="l">(namque aderam): vidi guttas e flore cruentas</div><div class="l">decidere et tremulo ramos horrore moveri.</div><div class="l">Scilicet, ut referunt tardi nunc denique agrestes,</div><div class="l">Lotis in hanc nymphe, fugiens obscena Priapi,</div><div class="l">contulerat versos servato nomine, vultus.</div><span class="">para </span><div class="l">Nescierat soror hoc. Quae cum perterrita retro</div><div class="l">ire et adoratis vellet discedere nymphis,</div><div class="l">haeserunt radice pedes. Convellere pugnat,</div><div class="l">nec quicquam nisi summa movet. Subcrescit ab imo</div><div class="l">totaque paulatim lentus premit inguina cortex.</div><div class="l">Ut vidit, conata manu laniare capillos,</div><div class="l">fronde manum implevit: frondes caput omne tenebant.</div><div class="l">At puer Amphissos (namque hoc avus Eurytus illi</div><div class="l">addiderat nomen) materna rigescere sentit</div><div class="l">ubera, nec sequitur ducentem lacteus umor.</div><span class="">para </span><div class="l">Spectatrix aderam facti crudelis opemque</div><div class="l">non poteram tibi ferre, soror; quantumque valebam,</div><div class="l">crescentem truncum ramosque amplexa morabar</div><div class="l">et, fateor, volui sub eodem cortice condi.</div><div class="l">Ecce vir Andraemon genitorque miserrimus adsunt</div><div class="l">et quaerunt Dryopen: Dryopen quaerentibus illis</div><div class="l">ostendi loton. Tepido dant oscula ligno</div><div class="l">adfusique suae radicibus arboris haerent.</div><div class="l">Nil nisi iam faciem, quod non foret arbor, habebat</div><div class="l">cara soror: lacrimae misero de corpore factis</div><div class="l">inrorant foliis, et, dum licet oraque praestant</div><div class="l">vocis iter, tales effundit in aera questus:</div><span class="">para </span><div class="l">“Siqua fides miseris, hoc me per numina iuro</div><div class="l">non meruisse nefas: patior sine crimine poenam.</div><div class="l">Viximus innocuae: si mentior, arida perdam</div><div class="l">quas habeo, frondes et caesa securibus urar.</div><div class="l">Hunc tamen infantem maternis demite ramis</div><div class="l">et date nutrici; nostraque sub arbore saepe</div><div class="l">lac facitote bibat nostraque sub arbore ludat!</div><div class="l">Cumque loqui poterit, matrem facitote salutet,</div><div class="l">et tristis dicat “latet hoc in stipite mater.”</div><div class="l">Stagna tamen timeat nec carpat ab arbore flores,</div><div class="l">et frutices omnes corpus putet esse deorum!</div><div class="l">Care vale coniunx, et tu, germana, paterque!</div><div class="l">Qui, siqua est pietas, ab acutae vulnere falcis,</div><div class="l">a pecoris morsu frondes defendite nostras.</div><div class="l">Et quoniam mihi fas ad vos incumbere non est,</div><div class="l">erigite huc artus et ad oscula nostra venite,</div><div class="l">dum tangi possunt, parvumque attollite natum.</div><div class="l">Plura loqui nequeo. Nam iam per candida mollis</div><div class="l">colla liber serpit, summoque cacumine condor.</div><div class="l">Ex oculis removete manus: sine munere vestro</div><div class="l">contegat inductus morientia lumina cortex!”</div><div class="l">Desierant simul ora loqui, simul esse, diuque</div><div class="l">corpore mutato rami caluere recentes.”</div><span class="">tale IOLAUS</span><span class="">para </span><div class="l">Dumque refert Iole factum mirabile, dumque</div><div class="l">Eurytidos lacrimas admoto pollice siccat</div><div class="l">Alcmene (flet et ipsa tamen), conpescuit omnem</div><div class="l">res nova tristitiam. Nam limine constitit alto</div><div class="l">paene puer dubiaque tegens lanugine malas</div><div class="l">ora reformatus primos Iolaus in annos.</div><div class="l">Hoc illi dederat Iunonia muneris Hebe,</div><div class="l">victa viri precibus. Quae cum iurare pararet</div><div class="l">dona tributuram post hunc se talia nulli,</div><div class="l">non est passa Themis: “Nam iam discordia Thebae</div><div class="l">bella movent” dixit “Capaneusque nisi ab Iove vinci</div><div class="l">haud poterit, fientque pares in vulnere fratres,</div><div class="l">subductaque suos manes tellure videbit</div><div class="l">vivus adhuc vates; ultusque parente parentem</div><div class="l">natus erit facto pius et sceleratus eodem;</div><div class="l">attonitusque malis exsul mentisque domusque,</div><div class="l">vultibus Eumenidum matrisque agitabitur umbris,</div><div class="l">donec eum coniunx fatale poposcerit aurum,</div><div class="l">cognatumque latus Phegeius hauserit ensis.</div><div class="l">Tum demum magno petet hos Acheloia supplex</div><div class="l">ab Iove Callirhoe natis infantibus annos</div><div class="l">neve necem sinat esse diu victoris inultam,</div><div class="l">Iuppiter his motus privignae dona nurusque</div><div class="l">praecipiet facietque viros inpubibus annis.”</div><span class="">card 418</span><span class="">tale Byblis.</span><span class="">para </span><div class="l">Haec ubi faticano venturi praescia dixit</div><div class="l">ore Themis, vario superi sermone fremebant,</div><div class="l">et “cur non aliis eadem dare dona liceret”</div><div class="l">murmur erat: queritur veteres Pallantias annos</div><div class="l">coniugis esse sui, queritur canescere mitis</div><div class="l">Iasiona Ceres, repetitum Mulciber aevum</div><div class="l">poscit Erichthonio. Venerem quoque cura futuri</div><div class="l">tangit et Anchisae renovare paciscitur annos.</div><div class="l">Cui studeat, deus omnis habet, crescitque favore</div><div class="l">turbida seditio, donec sua Iuppiter ora</div><div class="l">solvit et “o nostri siqua est reverentia,” dixit</div><div class="l">“quo ruitis? Tantumne aliquis sibi posse videtur,</div><div class="l">fata quoque ut superet? Fatis Iolaus in annos,</div><div class="l">quos egit, rediit, fatis iuvenescere debent</div><div class="l">Callirhoe geniti, non ambitione nec armis.</div><div class="l">Vos etiam, quoque hoc animo meliore feratis,</div><div class="l">me quoque fata regunt. Quae si mutare valerem,</div><div class="l">nec nostrum seri curvarent Aeacon anni,</div><div class="l">perpetuumque aevi florem Rhadamanthus haberet</div><div class="l">cum Minoe meo, qui propter amara senectae</div><div class="l">pondera despicitur nec quo prius ordine regnat.”</div><span class="">para </span><div class="l">Dicta Iovis movere deos, nec sustinet ullus,</div><div class="l">cum videat fessos Rhadamanthon et Aeacon annis</div><div class="l">et Minoa, queri. Qui, dum fuit integer aevi,</div><div class="l">terruerat magnas ipso quoque nomine gentes.</div><div class="l">Tunc erat invalidus Deionidenque iuventae</div><div class="l">robore Miletum Phoeboque parente superbum</div><div class="l">pertimuit credensque suis insurgere regnis,</div><div class="l">haud tamen est patriis arcere penatibus ausus.</div><span class="">para </span><div class="l">Sponte fugis, Milete, tua, celerique carina</div><div class="l">Aegaeas metiris aquas et in Aside terra</div><div class="l">moenia constituis positoris habentia nomen.</div><span class="">tale BYBLIS AND CAUNUS</span><div class="l">Hic tibi, dum sequitur patriae curvamina ripae,</div><div class="l">filia Maeandri totiens redeuntis eodem</div><div class="l">cognita Cyanee, praestantia corpora forma,</div><div class="l">Byblida cum Cauno, prolem est enixa gemellam.</div><div class="l">Byblis in exemplo est, ut ament concessa puellae:</div><div class="l">Byblis Apollinei correpta cupidine fratris:</div><div class="l">non soror ut fratrem, nec qua debebat, amabat.</div><div class="l">Illa quidem primo nullos intellegit ignes</div><div class="l">nec peccare putat, quod saepius oscula iungat,</div><div class="l">quod sua fraterno circumdet bracchia collo,</div><div class="l">mendacique diu pietatis fallitur umbra.</div><div class="l">Paulatim declinat amor, visuraque fratrem</div><div class="l">culta venit nimiumque cupit formosa videri</div><div class="l">et siqua est illic formosior, invidet illi.</div><div class="l">Sed nondum manifesta sibi est nullumque sub illo</div><div class="l">igne facit votum: verumtamen aestuat intus.</div><div class="l">Iam dominum appellat, iam nomina sanguinis odit:</div><div class="l">Byblida iam mavult, quam se vocet ille sororem.</div><div class="l">Spes tamen obscenas animo demittere non est</div><div class="l">ausa suo vigilans: placida resoluta quiete</div><div class="l">saepe videt, quod amat; visa est quoque iungere fratri</div><div class="l">corpus et erubuit, quamvis sopita iacebat.</div><div class="l">Somnus abit: silet illa diu repetitque quietis</div><div class="l">ipsa suae speciem dubiaque ita mente profatur:</div><span class="">para </span><div class="l">“Me miseram! tacitae quid vult sibi noctis imago?</div><div class="l">Quam nolim rata sit! cur haec ego somnia vidi?</div><div class="l">Ille quidem est oculis quamvis formosus iniquis</div><div class="l">et placet, et possim, si non sit frater, amare,</div><div class="l">et me dignus erat. Verum nocet esse sororem.—</div><div class="l">Dummodo tale nihil vigilans committere temptem,</div><div class="l">saepe licet simili redeat sub imagine somnus!</div><div class="l">testis abest somno, nec abest imitata voluptas.</div><div class="l">Pro! Venus et tenera volucer cum matre Cupido,</div><div class="l">gaudia quanta tuli! quam me manifesta libido</div><div class="l">contigit! ut iacui totis resoluta medullis!</div><div class="l">ut meminisse iuvat! quamvis brevis illa voluptas</div><div class="l">noxque fuit praeceps et coeptis invida nostris.</div><div class="l">O ego, si liceat mutato nomine iungi,</div><div class="l">quam bene, Caune, tuo poteram nurus esse parenti!</div><div class="l">quam bene, Caune, meo poteras gener esse parenti!</div><div class="l">Omnia, di facerent, essent communia nobis,</div><div class="l">praeter avos: tu me vellem generosior esses!</div><div class="l">Nescioquam facies igitur, pulcherrime, matrem:</div><div class="l">at mihi, quae male sum quos tu sortita parentes,</div><div class="l">nil nisi frater eris. Quod obest, id habebimus unum.</div><div class="l">Quid mihi significant ergo mea visa?—quod autem</div><div class="l">somnia pondus habent?—an habent et somnia pondus?</div><div class="l">Di melius!—di nempe suas habuere sorores:</div><div class="l">Sic Saturnus Opem iunctam sibi sanguine duxit,</div><div class="l">Oceanus Tethyn, Iunonem rector Olympi.</div><div class="l">Sunt superis sua iura! Quid ad caelestia ritus</div><div class="l">exigere humanos diversaque foedera tempto?</div><div class="l">Aut nostro vetitus de corde fugabitur ardor,</div><div class="l">aut hoc si nequeo, peream, precor, ante toroque</div><div class="l">mortua conponar, positaeque det oscula frater.—</div><div class="l">Et tamen arbitrium quaerit res ista duorum.</div><div class="l">Finge placere mihi: scelus esse videbitur illi!</div><div class="l">At non Aeolidae thalamos timuere sororum!</div><div class="l">Unde sed hos novi? Cur haec exempla paravi?</div><div class="l">Quo feror? Obscenae procul hinc discedite flammae,</div><div class="l">nec, nisi qua fas est germanae, frater ametur!—</div><div class="l">Si tamen ipse mei captus prior esset amore,</div><div class="l">forsitan illius possem indulgere furori.</div><div class="l">Ergo ego, quae fueram non reiectura petentem,</div><div class="l">ipsa petam! Poterisne loqui? poterisne fateri?</div><div class="l">Coget amor: potero! vel, si pudor ora tenebit,</div><div class="l">littera celatos arcana fatebitur ignis:</div><div class="l">hoc placet, haec dubiam vicit sententia mentem.”</div><span class="">card 518</span><span class="">para </span><div class="l">In latus erigitur cubitoque innixa sinistro</div><div class="l">“viderit: insanos” inquit “fateamur amores.</div><div class="l">Ei mihi! quo labor? quem mens mea concipit ignem?”</div><div class="l">et meditata manu componit verba trementi:</div><div class="l">dextra tenet ferrum, vacuam tenet altera ceram.</div><div class="l">Incipit et dubitat, scribit damnatque tabellas</div><div class="l">et notat et delet, mutat culpatque probatque,</div><div class="l">inque vicem sumptas ponit positasque resumit.</div><div class="l">Quid velit ignorat; quidquid factura videtur,</div><div class="l">displicet. In vultu est audacia mixta pudori.</div><div class="l">Scripta “soror” fuerat, visum est delere sororem</div><div class="l">verbaque correctis incidere talia ceris:</div><span class="">para </span><div class="l">“Quam, nisi tu dederis, non est habitura salutem,</div><div class="l">hanc tibi mittit amans: pudet, a! pudet edere nomen.</div><div class="l">Et si, quid cupiam, quaeris, sine nomine vellem</div><div class="l">posset agi mea causa meo, nec cognita Byblis</div><div class="l">ante forem, quam spes votorum certa fuisset.</div><div class="l">Esse quidem laesi poterat tibi pectoris index</div><div class="l">et color et macies et vultus et umida saepe</div><div class="l">lumina nec causa suspiria mota patenti</div><div class="l">et crebri amplexus, et quae, si forte notasti,</div><div class="l">oscula sentiri non esse sororia possent:</div><div class="l">ipsa tamen, quamvis animo grave vulnus habebam,</div><div class="l">quamvis intus erat furor igneus, omnia feci</div><div class="l">(sunt mihi di testes), ut tandem sanior essem,</div><div class="l">pugnavique diu violenta Cupidinis arma</div><div class="l">effugere infelix et plus, quam ferre puellam</div><div class="l">posse putes, ego dura tuli. Superata fateri</div><div class="l">cogor opemque tuam timidis exposcere votis.</div><div class="l">Tu servare potes, tu perdere solus amantem:</div><div class="l">elige, utrum facias! Non hoc inimica precatur,</div><div class="l">sed quae, cum tibi sit iunctissima, iunctior esse</div><div class="l">expetit et vinclo tecum propiore ligari.</div><div class="l">Iura senes norint et, quid liceatque nefasque</div><div class="l">fasque sit, inquirant legumque examina servent:</div><div class="l">conveniens Venus est annis temeraria nostris!</div><div class="l">Quid liceat, nescimus adhuc et cuncta licere</div><div class="l">credimus et sequimur magnorum exempla deorum.</div><div class="l">Nec nos aut durus pater aut reverentia famae</div><div class="l">aut timor impediet (tantum sit causa timendi!).</div><div class="l">Dulcia fraterno sub nomine furta tegemus:</div><div class="l">est mihi libertas tecum secreta loquendi,</div><div class="l">et damus amplexus et iungimus oscula coram,</div><div class="l">quantum est, quod desit? Miserere fatentis amores</div><div class="l">et non fassurae, nisi cogeret ultimus ardor,</div><div class="l">neve merere meo subscribi causa sepulcro!”</div><span class="">para </span><div class="l">Talia nequiquam perarantem plena reliquit</div><div class="l">cera manum, summusque in margine versus adhaesit.</div><div class="l">Protinus inpressa signat sua crimina gemma,</div><div class="l">quam tinxit lacrimis (linguam defecerat umor),</div><div class="l">deque suis unum famulis pudibunda vocavit</div><div class="l">et pavidum blandita “fer has, fidissime, nostro”—</div><div class="l">dixit, et adiecit longo post tempore “fratri.”</div><div class="l">Cum daret, elapsae manibus cecidere tabellae.</div><div class="l">Omine turbata est: misit tamen. Apta minister</div><div class="l">tempora nactus adit traditque latentia verba.</div><span class="">para </span><div class="l">Attonitus subita iuvenis Maeandrius ira</div><div class="l">proicit acceptas lecta sibi parte tabellas</div><div class="l">vixque manus retinens trepidantis ab ore ministri</div><div class="l">“dum licet, o vetitae scelerate libidinis auctor,</div><div class="l">effuge!” ait: “qui, si nostrum tua fata pudorem</div><div class="l">non traherent secum, poenas mihi morte dedisses.”</div><div class="l">Ille fugit pavidus dominaeque ferocia Cauni</div><div class="l">dicta refert. Palles audita, Bybli, repulsa,</div><div class="l">et pavet obsessum glaciali frigore corpus.</div><div class="l">Mens tamen ut rediit, pariter rediere furores,</div><div class="l">linguaque vix tales icto dedit aere voces:</div><span class="">para </span><div class="l">“Et merito! quid enim temeraria vulneris huius</div><div class="l">indicium feci? Quid, quae celanda fuerunt,</div><div class="l">tam cito commisi properatis verba tabellis?</div><div class="l">Ante erat ambiguis animi sententia dictis</div><div class="l">praetemptanda mihi. Ne non sequeretur euntem,</div><div class="l">parte aliqua veli, qualis foret aura, notare</div><div class="l">debueram tutoque mari decurrere, quae nunc</div><div class="l">non exploratis inplevi lintea ventis.</div><div class="l">Auferor in scopulos igitur subversaque toto</div><div class="l">obruor oceano, neque habent mea vela recursus.</div><div class="l">Quid quod et ominibus certis prohibebar amori</div><div class="l">indulgere meo, tum cum mihi ferre iubenti</div><div class="l">excidit et fecit spes nostras cera caducas?</div><div class="l">Nonne vel illa dies fuerat vel tota voluntas,</div><div class="l">sed potius mutanda dies? Deus ipse monebat</div><div class="l">signaque certa dabat, si non male sana fuissem.</div><div class="l">Et tamen ipsa loqui, nec me committere cerae</div><div class="l">debueram praesensque meos aperire furores</div><div class="l">(vidisset lacrimas, vultum vidisset amantis!),</div><div class="l">plura loqui poteram, quam quae cepere tabellae.</div><div class="l">Invito potui circumdare bracchia collo</div><div class="l">et, si reicerer, potui moritura videri</div><div class="l">amplectique pedes adfusaque poscere vitam.</div><div class="l">Omnia fecissem, quorum si singula duram</div><div class="l">flectere non poterant, potuissent omnia, mentem.</div><div class="l">Forsitan et missi sit quaedam culpa ministri:</div><div class="l">non adiit apte nec legit idonea, credo,</div><div class="l">tempora nec petiit horamque animumque vacantem.</div><div class="l">Haec nocuere mihi. Neque enim est de tigride natus</div><div class="l">nec rigidas silices solidumve in pectore ferrum</div><div class="l">aut adamanta gerit nec lac bibit ille leaenae.</div><div class="l">Vincetur! Repetendus erit, nec taedia coepti</div><div class="l">ulla mei capiam, dum spiritus iste manebit.</div><div class="l">Nam primum, si facta mihi revocare liceret,</div><div class="l">non coepisse fuit: coepta expugnare secundum est.</div><div class="l">Quippe nec ille potest, ut iam mea vota relinquam,</div><div class="l">non tamen ausorum semper memor esse meorum,</div><div class="l">et, quia desierim, leviter voluisse videbor</div><div class="l">aut etiam temptasse illum insidiisque petisse;</div><div class="l">vel certe non hoc, qui plurimus urget et urit</div><div class="l">pectora nostra, deo, sed victa libidine credar.</div><div class="l">Denique iam nequeo nil commisisse nefandum.</div><div class="l">Et scripsi et petii: temerata est nostra voluntas;</div><div class="l">ut nihil adiciam, non possum innoxia dici.</div><div class="l">Quod superest, multum est in vota, in crimina parvum.”</div><span class="">card 630</span><span class="">para </span><div class="l">Dixit, et (incertae tanta est discordia mentis)</div><div class="l">cum pigeat temptasse, libet temptare: modumque</div><div class="l">exit et infelix committit saepe repelli.</div><div class="l">Mox ubi finis abest, patriam fugit ille nefasque</div><div class="l">inque peregrina ponit nova moenia terra.</div><span class="">para </span><div class="l">Tum vero maestam tota Miletida mente</div><div class="l">defecisse ferunt, tum vero a pectore vestem</div><div class="l">diripuit planxitque suos furibunda lacertos.</div><div class="l">Iamque palam est demens inconcessamque fatetur</div><div class="l">spem veneris, siquidem patriam invisosque penates</div><div class="l">deserit et profugi sequitur vestigia fratris.</div><div class="l">Utque tuo motae, proles Semeleia, thyrso</div><div class="l">Ismariae celebrant repetita triennia bacchae,</div><div class="l">Byblida non aliter latos ululasse per agros</div><div class="l">Bubasides videre nurus. Quibus illa relictis</div><div class="l">Caras et armiferos Lelegas Lyciamque pererrat.</div><div class="l">Iam Cragon et Limyren Xanthique reliquerat undas,</div><div class="l">quoque Chimaera iugo mediis in partibus ignem,</div><div class="l">pectus et ora leae, caudam serpentis habebat;</div><div class="l">deficiunt silvae, cum tu lassata sequendo</div><div class="l">concidis et dura positis tellure capillis,</div><div class="l">Bybli, iaces frondesque tuo premis ore caducas.</div><div class="l">Saepe etiam nymphae teneris Lelegeides ulnis</div><div class="l">tollere conantur; saepe, ut medeatur amori,</div><div class="l">praecipiunt surdaeque adhibent solacia menti:</div><div class="l">muta iacet viridesque suis tenet unguibus herbas</div><div class="l">Byblis, et umectat lacrimarum gramina rivus.</div><div class="l">Naidas his venam, quae numquam arescere posset,</div><div class="l">subposuisse ferunt: quid enim dare maius habebant?</div><span class="">para </span><div class="l">Protinus, ut secto piceae de cortice guttae,</div><div class="l">utve tenax gravida manat tellure bitumen,</div><div class="l">utve sub adventu spirantis lene favoni</div><div class="l">sole remollescit, quae frigore constitit, unda,</div><div class="l">sic lacrimis consumpta suis Phoebeia Byblis</div><div class="l">vertitur in fontem, qui nunc quoque vallibus illis</div><div class="l">nomen habet dominae nigraque sub ilice manat.</div><span class="">card 666</span><span class="">tale Iphis.</span><span class="">para </span><div class="l">Fama novi centum Cretaeas forsitan urbes</div><div class="l">implesset monstri, si non miracula nuper</div><div class="l">Iphide mutata Crete propiora tulisset.</div><span class="">para </span><div class="l">Proxima Cnosiaco nam quondam Phaestia regno</div><div class="l">progenuit tellus ignotum nomine Ligdum,</div><div class="l">ingenua de plebe virum. Nec census in illo</div><div class="l">nobilitate sua maior, sed vita fidesque</div><div class="l">inculpata fuit. Gravidae qui coniugis aures</div><div class="l">vocibus his monuit, cum iam prope partus adesset:</div><div class="l">“Quae voveam, duo sunt; minimo ut relevere dolore,</div><div class="l">utque marem parias; onerosior altera sors est,</div><div class="l">et vires fortuna negat. Quod abominor, ergo</div><div class="l">edita forte tuo fuerit si femina partu,</div><div class="l">(invitus mando: pietas, ignosce!) necetur.”</div><span class="">para </span><div class="l">Dixerat, et lacrimis vultus lavere profusis,</div><div class="l">tam qui mandabat, quam cui mandata dabantur.</div><div class="l">Sed tamen usque suum vanis Telethusa maritum</div><div class="l">sollicitat precibus, ne spem sibi ponat in arto.</div><div class="l">Certa sua est Ligdo sententia. Iamque ferendo</div><div class="l">vix erat illa gravem maturo pondere ventrem,</div><div class="l">cum medio noctis spatio sub imagine somni</div><div class="l">Inachis ante torum, pompa comitata sacrorum,</div><div class="l">aut stetit aut visa est. Inerant lunaria fronti</div><div class="l">cornua cum spicis nitido flaventibus auro</div><div class="l">et regale decus. Cum qua latrator Anubis</div><div class="l">sanctaque Bubastis variusque coloribus Apis,</div><div class="l">quique premit vocem digitoque silentia suadet,</div><div class="l">sistraque erant numquamque satis quaesitus Osiris</div><div class="l">plenaque somniferis serpens peregrina venenis.</div><div class="l">Tum velut excussam somno et manifesta videntem</div><div class="l">sic adfata dea est: “Pars o Telethusa mearum,</div><div class="l">pone graves curas mandataque falle mariti.</div><div class="l">Nec dubita, cum te partu Lucina levarit,</div><div class="l">tollere quidquid erit. Dea sum auxiliaris opemque</div><div class="l">exorata fero, nec te coluisse quereris</div><div class="l">ingratum numen.” Monuit thalamoque recessit.</div><span class="">para </span><div class="l">Laeta toro surgit purasque ad sidera supplex</div><div class="l">Cressa manus tollens, rata sint sua visa, precatur.</div><div class="l">Ut dolor increvit, seque ipsum pondus in auras</div><div class="l">expulit et nata est ignaro femina patre,</div><div class="l">iussit ali mater puerum mentita: fidemque</div><div class="l">res habuit, neque erat ficti nisi conscia nutrix.</div><div class="l">Vota pater solvit nomenque inponit avitum:</div><div class="l">Iphis avus fuerat. Gavisa est nomine mater,</div><div class="l">quod commune foret nec quemquam falleret illo.</div><div class="l">Inde incepta pia mendacia fraude latebant:</div><div class="l">cultus erat pueri, facies, quam sive puellae,</div><div class="l">sive dares puero, fuerat formosus uterque.</div><span class="">para </span><div class="l">Tertius interea decimo successerat annus,</div><div class="l">cum pater, Iphi, tibi flavam despondet Ianthen,</div><div class="l">inter Phaestiadas quae laudatissima formae</div><div class="l">dote fuit virgo, Dictaeo nata Teleste.</div><div class="l">Par aetas, par forma fuit, primasque magistris</div><div class="l">accepere artes, elementa aetatis, ab isdem.</div><span class="">para </span><div class="l">Hinc amor ambarum tetigit rude pectus et aequum</div><div class="l">vulnus utrique dedit. Sed erat fiducia dispar:</div><div class="l">coniugium pactaeque exspectat tempora taedae</div><div class="l">quamque virum putat esse, virum fore credit Ianthe;</div><div class="l">Iphis amat, qua posse frui desperat, et auget</div><div class="l">hoc ipsum flammas, ardetque in virgine virgo;</div><div class="l">vixque tenens lacrimas “quis me manet exitus” inquit,</div><div class="l">“cognita quam nulli, quam prodigiosa novaeque</div><div class="l">cura tenet Veneris? Si di mihi parcere vellent,</div><div class="note" id="Note18"><span class="noteLabel">Note: </span><div class="l"><span class="strikethrough">parcere debuerant; si non, et perdere vellent,</span></div></div><div class="l">naturale malum saltem et de more dedissent.</div><div class="l">Nec vaccam vaccae, nec equas amor urit equarum:</div><div class="l">urit oves aries, sequitur sua femina cervum.</div><div class="l">Sic et aves coeunt, interque animalia cuncta</div><div class="l">femina femineo conrepta cupidine nulla est.</div><div class="l">Vellem nulla forem! Ne non tamen omnia Crete</div><div class="l">monstra ferat, taurum dilexit filia Solis,</div><div class="l">femina nempe marem: meus est furiosior illo,</div><div class="l">si verum profitemur, amor! Tamen illa secuta est</div><div class="l">spem Veneris, tamen illa dolis et imagine vaccae</div><div class="l">passa bovem est, et erat, qui deciperetur adulter!</div><div class="l">Huc licet e toto sollertia confluat orbe,</div><div class="l">ipse licet revolet ceratis Daedalus alis,</div><div class="l">quid faciet? Num me puerum de virgine doctis</div><div class="l">artibus efficiet? num te mutabit, Ianthe?</div><div class="l">Quin animum firmas, teque ipsa reconligis, Iphi,</div><div class="l">consiliique inopes et stultos excutis ignes?</div><div class="l">Quid sis nata, vide, nisi te quoque decipis ipsa,</div><div class="l">et pete quod fas est, et ama quod femina debes!</div><div class="l">Spes est, quae capiat, spes est, quae pascit amorem:</div><div class="l">hanc tibi res adimit. Non te custodia caro</div><div class="l">arcet ab amplexu nec cauti cura mariti,</div><div class="l">non patris asperitas, non se negat ipsa roganti:</div><div class="l">nec tamen est potienda tibi, nec, ut omnia fiant,</div><div class="l">esse potes felix, ut dique hominesque laborent.</div><div class="l">Nunc quoque votorum nulla est pars vana meorum,</div><div class="l">dique mihi faciles, quidquid valuere, dederunt;</div><div class="l">quodque ego, vult genitor, vult ipsa socerque futurus.</div><div class="l">At non vult natura, potentior omnibus istis,</div><div class="l">quae mihi sola nocet. Venit ecce optabile tempus,</div><div class="l">luxque iugalis adest, et iam mea fiet Ianthe—</div><div class="l">nec mihi continget: mediis sitiemus in undis.</div><div class="l">Pronuba quid Iuno, quid ad haec, Hymenaee, venitis</div><div class="l">sacra, quibus qui ducat abest, ubi nubimus ambae?”</div><span class="">card 764</span><span class="">para </span><div class="l">Pressit ab his vocem. Nec lenius altera virgo</div><div class="l">aestuat, utque celer venias, Hymenaee, precatur.</div><div class="l">Quod petit haec, Telethusa timens modo tempora differt,</div><div class="l">nunc ficto languore moram trahit, omina saepe</div><div class="l">visaque causatur. Sed iam consumpserat omnem</div><div class="l">materiam ficti, dilataque tempora taedae</div><div class="l">institerant, unusque dies restabat. At illa</div><div class="l">crinalem capiti vittam nataeque sibique</div><div class="l">detrahit et passis aram complexa capillis</div><div class="l">“Isi, Paraetonium Mareoticaque arva Pharonque</div><div class="l">quae colis et septem digestum in cornua Nilum:</div><div class="l">fer, precor” inquit “opem nostroque medere timori!</div><div class="l">Te, dea, te quondam tuaque haec insignia vidi</div><div class="l">cunctaque cognovi, sonitum comitantiaque aera</div><div class="l">sistrorum, memorique animo tua iussa notavi.</div><div class="l">Quod videt haec lucem, quod non ego punior, ecce</div><div class="l">consilium munusque tuum est. Miserere duarum</div><div class="l">auxilioque iuva!” Lacrimae sunt verba secutae.</div><span class="">para </span><div class="l">Visa dea est movisse suas (et moverat) aras,</div><div class="l">et templi tremuere fores, imitataque lunam</div><div class="l">cornua fulserunt, crepuitque sonabile sistrum.</div><span class="">para </span><div class="l">Non secura quidem, fausto tamen omine laeta</div><div class="l">mater abit templo: sequitur comes Iphis euntem,</div><div class="l">quam solita est, maiore gradu, nec candor in ore</div><div class="l">permanet, et vires augentur, et acrior ipse est</div><div class="l">vultus, et incomptis brevior mensura capillis,</div><div class="l">plusque vigoris adest, habuit quam femina. Nam quae</div><div class="l">femina nuper eras, puer es. Date munera templis</div><div class="l">nec timida gaudete fide! Dant munera templis,</div><div class="l">addunt et titulum; titulus breve carmen habebat:</div><div class="l">DONA PUER SOLVIT QUAE FEMINA VOVERAT IPHIS</div><span class="">para </span><div class="l">Postera lux radiis latum patefecerat orbem,</div><div class="l">cum Venus et Iuno sociosque Hymenaeus ad ignes</div><div class="l">conveniunt, potiturque sua puer Iphis Ianthe.</div></div><div class="textpart" id="index.xml-body.1_div.1_div.10"><h3><span class="headingNumber">1.10. </span></h3><span class="">card 1</span><span class="">tale Orpheus et Eurydice.</span><span class="">para </span><div class="l">Inde per inmensum croceo velatus amictu</div><div class="l">aethera digreditur Ciconumque Hymenaeus ad oras</div><div class="l">tendit et Orphea nequiquam voce vocatur.</div><div class="l">Adfuit ille quidem, sed nec sollemnia verba</div><div class="l">nec laetos vultus nec felix attulit omen.</div><div class="l">Fax quoque, quam tenuit, lacrimoso stridula fumo</div><div class="l">usque fuit nullosque invenit motibus ignes.</div><div class="l">Exitus auspicio gravior: nam nupta per herbas</div><div class="l">dum nova naiadum turba comitata vagatur,</div><div class="l">occidit in talum serpentis dente recepto.</div><span class="">para </span><div class="l">Quam satis ad superas postquam Rhodopeius auras</div><div class="l">deflevit vates, ne non temptaret et umbras,</div><div class="l">ad Styga Taenaria est ausus descendere porta;</div><div class="l">perque leves populos simulacraque functa sepulcro</div><div class="l">Persephonen adiit inamoenaque regna tenentem</div><div class="l">umbrarum dominum. Pulsisque ad carmina nervis</div><div class="l">sic ait: “O positi sub terra numina mundi,</div><div class="l">in quem reccidimus, quidquid mortale creamur,</div><div class="l">si licet et falsi positis ambagibus oris</div><div class="l">vera loqui sinitis, non huc, ut opaca viderem</div><div class="l">Tartara, descendi, nec uti villosa colubris</div><div class="l">terna Medusaei vincirem guttura monstri:</div><div class="l">causa viae est coniunx, in quam calcata venenum</div><div class="l">vipera diffudit crescentesque abstulit annos.</div><div class="l">Posse pati volui nec me temptasse negabo:</div><div class="l">vicit Amor. Supera deus hic bene notus in ora est,</div><div class="l">an sit et hic, dubito. Sed et hic tamen auguror esse;</div><div class="l">famaque si veteris non est mentita rapinae,</div><div class="l">vos quoque iunxit Amor. Per ego haec loca plena timoris,</div><div class="l">per chaos hoc ingens vastique silentia regni,</div><div class="l">Eurydices, oro, properata retexite fata.</div><div class="l">Omnia debemur vobis, paulumque morati</div><div class="l">serius aut citius sedem properamus ad unam.</div><div class="l">Tendimus huc omnes, haec est domus ultima, vosque</div><div class="l">humani generis longissima regna tenetis.</div><div class="l">Haec quoque, cum iustos matura peregerit annos,</div><div class="l">iuris erit vestri: pro munere poscimus usum.</div><div class="l">Quod si fata negant veniam pro coniuge, certum est</div><div class="l">nolle redire mihi: leto gaudete duorum.”</div><span class="">para </span><div class="l">Talia dicentem nervosque ad verba moventem</div><div class="l">exsangues flebant animae: nec Tantalus undam</div><div class="l">captavit refugam, stupuitque Ixionis orbis,</div><div class="l">nec carpsere iecur volucres, urnisque vacarunt</div><div class="l">Belides, inque tuo sedisti, Sisyphe, saxo.</div><div class="l">Tunc primum lacrimis victarum carmine fama est</div><div class="l">Eumenidum maduisse genas. Nec regia coniunx</div><div class="l">sustinet oranti nec qui regit ima negare,</div><div class="l">Eurydicenque vocant. Umbras erat illa recentes</div><div class="l">inter et incessit passu de vulnere tardo.</div><div class="l">Hanc simul et legem Rhodopeius accipit Orpheus,</div><div class="l">ne flectat retro sua lumina, donec Avernas</div><div class="l">exierit valles: aut inrita dona futura.</div><span class="">para </span><div class="l">Carpitur acclivis per muta silentia trames,</div><div class="l">arduus, obscurus, caligine densus opaca.</div><div class="l">Nec procul afuerunt telluris margine summae:</div><div class="l">hic, ne deficeret, metuens avidusque videndi</div><div class="l">flexit amans oculos; et protinus illa relapsa est,</div><div class="l">bracchiaque intendens prendique et prendere certans</div><div class="l">nil nisi cedentes infelix arripit auras.</div><div class="l">Iamque iterum moriens non est de coniuge quicquam</div><div class="l">questa suo: quid enim nisi se quereretur amatam?</div><div class="l">Supremumque “vale,” quod iam vix auribus ille</div><div class="l">acciperet, dixit revolutaque rursus eodem est.</div><span class="">para </span><div class="l">Non aliter stupuit gemina nece coniugis Orpheus,</div><div class="l">quam tria qui timidus, medio portante catenas,</div><div class="l">colla canis vidit, quem non pavor ante reliquit,</div><div class="l">quam natura prior, saxo per corpus oborto;</div><div class="l">quique in se crimen traxit voluitque videri</div><div class="l">Olenos esse nocens, tuque, o confisa figurae,</div><div class="l">infelix Lethaea, tuae, iunctissima quondam</div><div class="l">pectora, nunc lapides, quos umida sustinet Ide.</div><span class="">para </span><div class="l">Orantem frustraque iterum transire volentem</div><div class="l">portitor arcuerat. Septem tamen ille diebus</div><div class="l">squalidus in ripa Cereris sine munere sedit:</div><div class="l">cura dolorque animi lacrimaeque alimenta fuere.</div><div class="l">Esse deos Erebi crudeles questus, in altam</div><div class="l">se recipit Rhodopen pulsumque aquilonibus Haemum.</div><span class="">para </span><div class="l">Tertius aequoreis inclusum piscibus annum</div><div class="l">finierat Titan, omnemque refugerat Orpheus</div><div class="l">femineam venerem, seu quod male cesserat illi,</div><div class="l">sive fidem dederat. Multas tamen ardor habebat</div><div class="l">iungere se vati, multae doluere repulsae.</div><div class="l">Ille etiam Thracum populis fuit auctor amorem</div><div class="l">in teneros transferre mares citraque iuventam</div><div class="l">aetatis breve ver et primos carpere flores.</div><span class="">card 86</span><span class="">tale Arbores motae. Cyparissus.</span><span class="">para </span><div class="l">Collis erat collemque super planissima campi</div><div class="l">area, quam viridem faciebant graminis herbae.</div><div class="l">Umbra loco deerat: qua postquam parte resedit</div><div class="l">dis genitus vates et fila sonantia movit, </div><div class="l">umbra loco venit. Non Chaonis afuit arbor.</div><div class="l">non nemus Heliadum, non frondibus aesculus altis,</div><div class="l">nec tiliae molles, nec fagus et innuba laurus,</div><div class="l">et coryli fragiles et fraxinus utilis hastis</div><div class="l">enodisque abies curvataque glandibus ilex</div><div class="l">et platanus genialis acerque coloribus impar</div><div class="l">amnicolaeque simul salices et aquatica lotos</div><div class="l">perpetuoque virens buxum tenuesque myricae</div><div class="l">et bicolor myrtus et bacis caerula tinus.</div><div class="l">Vos quoque, flexipedes hederae, venistis et una</div><div class="l">pampineae vites et amictae vitibus ulmi,</div><div class="l">ornique et piceae pomoque onerata rubenti</div><div class="l">arbutus et lentae, victoris praemia, palmae</div><div class="l">et succincta comas hirsutaque vertice pinus,</div><div class="l">grata deum matri; siquidem Cybeleius Attis</div><div class="l">exuit hac hominem truncoque induruit illo.</div><span class="">tale CYPARISSUS</span><span class="">para </span><div class="l">Adfuit huic turbae metas imitata cupressus,</div><div class="l">nunc arbor, puer ante deo dilectus ab illo,</div><div class="l">qui citharam nervis et nervis temperat arcum.</div><div class="l">Namque sacer nymphis Carthaea tenentibus arva</div><div class="l">ingens cervus erat, lateque patentibus altas</div><div class="l">ipse suo capiti praebebat cornibus umbras.</div><div class="l">Cornua fulgebant auro, demissaque in armos</div><div class="l">pendebant tereti gemmata monilia collo.</div><div class="l">Bulla super frontem parvis argentea loris</div><div class="l">vincta movebatur parilique aetate: nitebant</div><div class="l">auribus e geminis circum cava tempora bacae.</div><div class="l">Isque metu vacuus naturalique pavore</div><div class="l">deposito celebrare domos mulcendaque colla</div><div class="l">quamlibet ignotis manibus praebere solebat.</div><div class="l">Sed tamen ante alios, Ceae pulcherrime gentis,</div><div class="l">gratus erat, Cyparisse, tibi. Tu pabula cervum</div><div class="l">ad nova, tu liquidi ducebas fontis ad undam,</div><div class="l">tu modo nectebas varios per cornua flores,</div><div class="l">nunc eques in tergo residens huc laetus et illuc</div><div class="l">mollia purpureis frenabas ora capistris.</div><span class="">para </span><div class="l">Aestus erat mediusque dies, solisque vapore</div><div class="l">concava litorei fervebant bracchia cancri:</div><div class="l">fessus in herbosa posuit sua corpora terra</div><div class="l">cervus et arborea frigus ducebat ab umbra.</div><div class="l">Hunc puer imprudens iaculo Cyparissus acuto</div><div class="l">fixit; et ut saevo morientem vulnere vidit,</div><div class="l">velle mori statuit. Quae non solacia Phoebus</div><div class="l">dixit et ut leviter pro materiaque doleret,</div><div class="l">admonuit! Gemit ille tamen munusque supremum</div><div class="l">hoc petit a superis, ut tempore lugeat omni.</div><div class="l">Iamque per inmensos egesto sanguine fletus</div><div class="l">in viridem verti coeperunt membra colorem,</div><div class="l">et modo qui nivea pendebant fronte capilli,</div><div class="l">horrida caesaries fieri sumptoque rigore</div><div class="l">sidereum gracili spectare cacumine caelum.</div><div class="l">Ingemuit tristisque deus “lugebere nobis</div><div class="l">lugebisque alios aderisque dolentibus” inquit.</div><span class="">card 143</span><span class="">tale Ganymedes. Hyacinthus.</span><span class="">para </span><div class="l">Tale nemus vates attraxerat inque ferarum</div><div class="l">concilio medius turba volucrumque sedebat.</div><div class="l">Ut satis impulsas temptavit pollice chordas</div><div class="l">et sensit varios, quamvis diversa sonarent,</div><div class="l">concordare modos, hoc vocem carmine movit:</div><span class="">para </span><div class="l">“Ab Iove, Musa parens, (cedunt Iovis omnia regno!)</div><div class="l">carmina nostra move! Iovis est mihi saepe potestas</div><div class="l">dicta prius: cecini plectro graviore Gigantas</div><div class="l">sparsaque Phlegraeis victricia fulmina campis:</div><div class="l">nunc opus est leviore lyra, puerosque canamus</div><div class="l">dilectos superis, inconcessisque puellas</div><div class="l">ignibus attonitas meruisse libidine poenam.</div><span class="">para </span><div class="l">Rex superum Phrygii quondam Ganymedis amore</div><div class="l">arsit, et inventum est aliquid, quod Iuppiter esse,</div><div class="l">quam quod erat, mallet. Nulla tamen alite verti</div><div class="l">dignatur, nisi quae posset sua fulmina ferre.</div><div class="l">Nec mora, percusso mendacibus aere pennis</div><div class="l">abripit Iliaden; qui nunc quoque pocula miscet</div><div class="l">invitaque Iovi nectar Iunone ministrat.</div><span class="">tale HYACINTHUS</span><span class="">para </span><div class="l">Te quoque, Amyclide, posuisset in aethere Phoebus,</div><div class="l">tristia si spatium ponendi fata dedissent.</div><div class="l">Qua licet, aeternus tamen es: quotiensque repellit</div><div class="l">ver hiemem piscique aries succedit aquoso,</div><div class="l">tu totiens oreris viridique in caespite flores.</div><div class="l">Te meus ante omnes genitor dilexit, et orbe</div><div class="l">in medio positi caruerunt praeside Delphi,</div><div class="l">dum deus Eurotan inmunitamque frequentat</div><div class="l">Sparten. Nec citharae nec sunt in honore sagittae:</div><div class="l">inmemor ipse sui non retia ferre recusat,</div><div class="l">non tenuisse canes, non per iuga montis iniqui</div><div class="l">ire comes, longaque alit adsuetudine flammas.</div><span class="">para </span><div class="l">Iamque fere medius Titan venientis et actae</div><div class="l">noctis erat spatioque pari distabat utrimque:</div><div class="l">corpora veste levant et suco pinguis olivi</div><div class="l">splendescunt latique ineunt certamina disci.</div><div class="l">Quem prius aerias libratum Phoebus in auras</div><div class="l">misit et oppositas disiecit pondere nubes.</div><div class="l">Reccidit in solidam longo post tempore terram</div><div class="l">pondus et exhibuit iunctam cum viribus artem.</div><div class="l">Protinus imprudens actusque cupidine lusus</div><div class="l">tollere Taenarides orbem properabat. At illum</div><div class="l">dura repercusso subiecit verbere tellus</div><div class="l">in vultus, Hyacinthe, tuos. Expalluit aeque</div><div class="l">quam puer ipse deus conlapsosque excipit artus,</div><div class="l">et modo te refovet, modo tristia vulnera siccat,</div><div class="l">nunc animam admotis fugientem sustinet herbis.</div><div class="l">Nil prosunt artes: erat inmedicabile vulnus.</div><div class="l">Ut siquis violas rigidumve papaver in horto</div><div class="l">liliaque infringat fulvis horrentia linguis,</div><div class="l">marcida demittant subito caput illa vietum</div><div class="l">nec se sustineant spectentque cacumine terram:</div><div class="l">sic vultus moriens iacet, et defecta vigore</div><div class="l">ipsa sibi est oneri cervix umeroque recumbit.</div><div class="l">“Laberis, Oebalide, prima fraudate iuventa,”</div><div class="l">Phoebus ait “videoque tuum, mea crimina, vulnus.</div><div class="l">Tu dolor es facinusque meum: mea dextera leto</div><div class="l">inscribenda tuo est! Ego sum tibi funeris auctor.</div><div class="l">Quae mea culpa tamen? Nisi si lusisse vocari</div><div class="l">culpa potest, nisi culpa potest et amasse vocari.</div><div class="l">Atque utinam merito vitam tecumque liceret</div><div class="l">reddere! Quod quoniam fatali lege tenemur,</div><div class="l">semper eris mecum memorique haerebis in ore.</div><div class="l">Te lyra pulsa manu, te carmina nostra sonabunt,</div><div class="l">flosque novus scripto gemitus imitabere nostros.</div><div class="l">Tempus et illud erit, quo se fortissimus heros</div><div class="l">addat in hunc florem folioque legatur eodem.”</div><span class="">para </span><div class="l">Talia dum vero memorantur Apollinis ore,</div><div class="l">ecce cruor, qui fusus humo signaverat herbas,</div><div class="l">desinit esse cruor, Tyrioque nitentior ostro</div><div class="l">flos oritur formamque capit quam lilia, si non</div><div class="l">purpureus color his, argenteus esset in illis.</div><span class="">para </span><div class="l">Non satis hoc Phoebo est (is enim fuit auctor honoris):</div><div class="l">ipse suos gemitus foliis inscribit, et AI AI</div><div class="l">flos habet inscriptum, funestaque littera dicta est.</div><div class="l">Nec genuisse pudet Sparten Hyacinthon, honorque</div><div class="l">durat in hoc aevi, celebrandaque more priorum</div><div class="l">annua praelata redeunt Hyacinthia pompa.</div><span class="">card 220</span><span class="">tale Cerastae et Propoetides.</span><span class="">para </span><div class="l">At si forte roges fecundam Amathunta metallis,</div><div class="l">an genuisse velit Propoetidas, abnuat aeque</div><div class="l">atque illos, gemino quondam quibus aspera cornu</div><div class="l">frons erat: unde etiam nomen traxere Cerastae.</div><div class="l">Ante fores horum stabat Iovis Hospitis ara;</div><div class="l">ignarus sceleris quam siquis sanguine tinctam</div><div class="l">advena vidisset, mactatos crederet illic</div><div class="l">lactantes vitulos Amathusiacasque bidentes:</div><div class="l">hospes erat caesus. Sacris offensa nefandis</div><div class="l">ipsa suas urbes Ophiusiaque arva parabat</div><div class="l">deserere alma Venus. “Sed quid loca grata, quid urbes</div><div class="l">peccavere meae? Quod” dixit “crimen in illis?</div><div class="l">Exsilio poenam potius gens impia pendat,</div><div class="l">vel nece, vel siquid medium est mortisque fugaeque.</div><div class="l">Idque quid esse potest, nisi versae poena figurae?”</div><div class="l">Dum dubitat, quo mutet eos, ad cornua vultum</div><div class="l">flexit et admonita est haec illis posse relinqui:</div><div class="l">grandiaque in torvos transformat membra iuvencos.</div><span class="">para </span><div class="l">Sunt tamen obscenae Venerem Propoetides ausae</div><div class="l">esse negare deam. Pro quo sua, numinis ira,</div><div class="l">corpora cum forma primae vulgasse feruntur:</div><div class="l">utque pudor cessit sanguisque induruit oris,</div><div class="l">in rigidum parvo silicem discrimine versae.</div><span class="">card 243</span><span class="">tale Pygmalion.</span><span class="">para </span><div class="l">Quas quia Pygmalion aevum per crimen agentes</div><div class="l">viderat, offensus vitiis, quae plurima menti</div><div class="l">femineae natura dedit, sine coniuge caelebs</div><div class="l">vivebat thalamique diu consorte carebat.</div><div class="l">Interea niveum mira feliciter arte</div><div class="l">sculpsit ebur formamque dedit, qua femina nasci</div><div class="l">nulla potest: operisque sui concepit amorem.</div><div class="l">Virginis est verae facies, quam vivere credas,</div><div class="l">et, si non obstet reverentia, velle moveri:</div><div class="l">ars adeo latet arte sua. Miratur et haurit</div><div class="l">pectore Pygmalion simulati corporis ignes.</div><div class="l">Saepe manus operi temptantes admovet, an sit</div><div class="l">corpus an illud ebur: nec adhuc ebur esse fatetur.</div><div class="l">Oscula dat reddique putat loquiturque tenetque,</div><div class="l">et credit tactis digitos insidere membris,</div><div class="l">et metuit, pressos veniat ne livor in artus.</div><div class="l">Et modo blanditias adhibet, modo grata puellis</div><div class="l">munera fert illi conchas teretesque lapillos</div><div class="l">et parvas volucres et flores mille colorum</div><div class="l">liliaque pictasque pilas et ab arbore lapsas</div><div class="l">Heliadum lacrimas; ornat quoque vestibus artus,</div><div class="l">dat digitis gemmas, dat longa monilia collo:</div><div class="l">aure leves bacae, redimicula pectore pendent.</div><div class="l">Cuncta decent: nec nuda minus formosa videtur.</div><div class="l">Conlocat hanc stratis concha Sidonide tinctis</div><div class="l">appellatque tori sociam, acclinataque colla</div><div class="l">mollibus in plumis, tamquam sensura, reponit.</div><span class="">para </span><div class="l">Festa dies Veneris tota celeberrima Cypro</div><div class="l">venerat, et pandis inductae cornibus aurum</div><div class="l">conciderant ictae nivea cervice iuvencae,</div><div class="l">turaque fumabant: cum munere functus ad aras</div><div class="l">constitit et timide, “si di dare cuncta potestis,</div><div class="l">sit coniunx, opto” (non ausus “eburnea virgo”</div><div class="l">dicere) Pygmalion “similis mea” dixit “eburnae.”</div><div class="l">Sensit, ut ipsa suis aderat Venus aurea festis,</div><div class="l">vota quid illa velint; et, amici numinis omen,</div><div class="l">flamma ter accensa est apicemque per aera duxit.</div><span class="">para </span><div class="l">Ut rediit, simulacra suae petit ille puellae</div><div class="l">incumbensque toro dedit oscula: visa tepere est.</div><div class="l">Admovet os iterum, manibus quoque pectora temptat:</div><div class="l">temptatum mollescit ebur positoque rigore</div><div class="l">subsidit digitis ceditque, ut Hymettia sole</div><div class="l">cera remollescit tractataque pollice multas</div><div class="l">flectitur in facies ipsoque fit utilis usu.</div><div class="l">Dum stupet et dubie gaudet fallique veretur,</div><div class="l">rursus amans rursusque manu sua vota retractat.</div><div class="l">Corpus erat: saliunt temptatae pollice venae.</div><div class="l">Tum vero Paphius plenissima concipit heros</div><div class="l">verba, quibus Veneri grates agat, oraque tandem</div><div class="l">ore suo non falsa premit: dataque oscula virgo</div><div class="l">sensit et erubuit timidumque ad lumina lumen</div><div class="l">attollens pariter cum caelo vidit amantem.</div><span class="">para </span><div class="l">Coniugio, quod fecit, adest dea. Iamque coactis</div><div class="l">cornibus in plenum noviens lunaribus orbem</div><div class="l">illa Paphon genuit, de qua tenet insula nomen.</div><span class="">card 298</span><span class="">tale Myrrha.</span><span class="">para </span><div class="l">Editus hac ille est, qui, si sine prole fuisset,</div><div class="l">inter felices Cinyras potuisset haberi.</div><span class="">para </span><div class="l">Dira canam: procul hinc natae, procul este parentes!</div><div class="l">Aut, mea si vestras mulcebunt carmina mentes,</div><div class="l">desit in hac mihi parte fides, nec credite factum,</div><div class="l">vel, si credetis, facti quoque credite poenam.</div><div class="l">Si tamen admissum sinit hoc natura videri,</div><div class="note" id="Note19"><span class="noteLabel">Note: </span><div class="l"><span class="strikethrough">gentibus Ismariis et nostro gratulor orbi,</span></div></div><div class="l">gratulor huic terrae, quod abest regionibus illis,</div><div class="l">quae tantum genuere nefas. Sit dives amomo</div><div class="l">cinnamaque costumque suum sudataque ligno</div><div class="l">tura ferat floresque alios Panchaia tellus,</div><div class="l">dum ferat et murram: tanti nova non fuit arbor.</div><div class="l">Ipse negat nocuisse tibi sua tela Cupido,</div><div class="l">Myrrha, facesque suas a crimine vindicat isto.</div><div class="l">Stipite te Stygio tumidisque adflavit echidnis</div><div class="l">e tribus una soror. Scelus est odisse parentem:</div><div class="l">hic amor est odio maius scelus. Undique lecti</div><div class="l">te cupiunt proceres, totoque oriente iuventus</div><div class="l">ad thalami certamen adest. Ex omnibus unum</div><div class="l">elige, Myrrha, virum: dum ne sit in omnibus unus.</div><div class="l">Illa quidem sentit foedoque repugnat amori</div><div class="l">et secum “quo mente feror? quid molior?” inquit:</div><div class="l">“di, precor, et pietas sacrataque iura parentum,</div><div class="l">hoc prohibete nefas scelerique resistite nostro, —</div><div class="l">si tamen hoc scelus est. Sed enim damnare negatur</div><div class="l">hanc venerem pietas, coeuntque animalia nullo</div><div class="l">cetera delicto. Nec habetur turpe iuvencae</div><div class="l">ferre patrem tergo, fit equo sua filia coniunx,</div><div class="l">quasque creavit init pecudes caper, ipsaque, cuius</div><div class="l">semine concepta est, ex illo concipit ales.</div><div class="l">Felices, quibus ista licent! Humana malignas</div><div class="l">cura dedit leges, et quod natura remittit,</div><div class="l">invida iura negant. Gentes tamen esse feruntur,</div><div class="l">in quibus et nato genetrix et nata parenti</div><div class="l">iungitur, ut pietas geminato crescat amore.</div><div class="l">Me miseram, quod non nasci mihi contigit illic,</div><div class="l">fortunaque loci laedor! — Quid in ista revolvor?</div><div class="l">Spes interdictae discedite! Dignus amari</div><div class="l">ille, sed ut pater, est. — Ergo si filia magni</div><div class="l">non essem Cinyrae, Cinyrae concumbere possem;</div><div class="l">nunc quia iam meus est, non est meus, ipsaque damno</div><div class="l">est mihi proximitas: aliena potentior essem.</div><div class="l">Ire libet procul hinc patriaeque relinquere fines,</div><div class="l">dum scelus effugiam. Retinet malus ardor amantem,</div><div class="l">ut praesens spectem Cinyram tangamque loquarque</div><div class="l">osculaque admoveam, si nil conceditur ultra.</div><div class="l">Ultra autem spectare aliquid potes, impia virgo?</div><div class="l">Et quot confundas et iura et nomina, sentis!</div><div class="l">Tune eris et matris paelex et adultera patris?</div><div class="l">Tune soror nati genetrixque vocabere fratris?</div><div class="l">Nec metues atro crinitas angue sorores,</div><div class="l">quas facibus saevis oculos atque ora petentes</div><div class="l">noxia corda vident? At tu, dum corpore non es</div><div class="l">passa nefas, animo ne concipe, neve potentis</div><div class="l">concubitu vetito naturae pollue foedus.</div><div class="l">Velle puta: res ipsa vetat. Pius ille memorque est</div><div class="l">moris — et o vellem similis furor esset in illo!”</div><span class="">para </span><div class="l">Dixerat, at Cinyras, quem copia digna procorum,</div><div class="l">quid faciat, dubitare facit, scitatur ab ipsa</div><div class="l">nominibus dictis, cuius velit esse mariti.</div><div class="l">Illa silet primo, patriisque in vultibus haerens</div><div class="l">aestuat et tepido suffundit lumina rore.</div><div class="l">Virginei Cinyras haec credens esse timoris,</div><div class="l">flere vetat siccatque genas atque oscula iungit.</div><div class="l">Myrrha datis nimium gaudet: consultaque, qualem</div><div class="l">optet habere virum, “similem tibi” dixit. At ille</div><div class="l">non intellectam vocem conlaudat et “esto</div><div class="l">tam pia semper” ait. Pietatis nomine dicto</div><div class="l">demisit vultus sceleris sibi conscia virgo.</div><span class="">para </span><div class="l">Noctis erat medium, curasque et corpora somnus</div><div class="l">solverat. At virgo Cinyreia pervigil igni</div><div class="l">carpitur indomito furiosaque vota retractat.</div><div class="l">Et modo desperat, modo vult temptare, pudetque</div><div class="l">et cupit, et, quid agat, non invenit. Utque securi</div><div class="l">saucia trabs ingens, ubi plaga novissima restat,</div><div class="l">quo cadat, in dubio est omnique a parte timetur:</div><div class="l">sic animus vario labefactus vulnere nutat</div><div class="l">huc levis atque illuc momentaque sumit utroque.</div><div class="l">Nec modus aut requies, nisi mors, reperitur amoris.</div><div class="l">Mors placet. Erigitur laqueoque innectere fauces</div><div class="l">destinat et zona summo de poste revincta</div><div class="l">“care vale Cinyra causamque intellege mortis!”</div><div class="l">dixit et aptabat pallenti vincula collo.</div><span class="">para </span><div class="l">Murmura verborum fidas nutricis ad aures</div><div class="l">pervenisse ferunt limen servantis alumnae.</div><div class="l">Surgit anus reseratque fores, mortisque paratae</div><div class="l">instrumenta videns spatio conclamat eodem</div><div class="l">seque ferit scinditque sinus ereptaque collo</div><div class="l">vincula dilaniat. Tum denique flere vacavit,</div><div class="l">tum dare complexus laqueique requirere causam.</div><div class="l">Muta silet virgo terramque inmota tuetur</div><div class="l">et deprensa dolet tardae conamina mortis.</div><div class="l">Instat anus canosque suos et inania nudans</div><div class="l">ubera per cunas alimentaque prima precatur,</div><div class="l">ut sibi committat, quidquid dolet. Illa rogantem</div><div class="l">aversata gemit. Certa est exquirere nutrix</div><div class="l">nec solam spondere fidem: “dic” inquit “opemque</div><div class="l">me sine ferre tibi; non est mea pigra senectus.</div><div class="l">Seu furor est, habeo, quae carmine sanet et herbis,</div><div class="l">sive aliquis nocuit, magico lustrabere ritu,</div><div class="l">ira deum sive est, sacris placabilis ira.</div><div class="l">Quid rear ulterius ? Certe fortuna domusque</div><div class="l">sospes et in cursu est, vivit genetrixque paterque.”</div><span class="">para </span><div class="l">Myrrha, patre audito, suspiria duxit ab imo</div><div class="l">pectore. Nec nutrix etiamnum concipit ullum</div><div class="l">mente nefas, aliquemque tamen praesentit amorem;</div><div class="l">propositique tenax, quodcumque est, orat, ut ipsi</div><div class="l">indicet, et gremio lacrimantem tollit anili</div><div class="l">atque ita complectens infirmis membra lacertis</div><div class="l">“sensimus,” inquit “amas! sed et hic mea (pone timorem)</div><div class="l">sedulitas erit apta tibi, nec sentiet umquam</div><div class="l">hoc pater.” Exsiluit gremio furibunda torumque</div><div class="l">ore premens “discede, precor, miseroque pudori</div><div class="l">parce!” ait. Instanti “discede, aut desine” dixit</div><div class="l">“quaerere, quid doleam: scelus est, quod scire laboras.”</div><span class="">para </span><div class="l">Horret anus tremulasque manus annisque metuque</div><div class="l">tendit et ante pedes supplex procumbit alumnae</div><div class="l">et modo blanditur, modo, si non conscia fiat,</div><div class="l">terret; et indicium laquei coeptaeque minatur</div><div class="l">mortis et officium commisso spondet amori.</div><div class="l">Extulit illa caput lacrimisque implevit obortis</div><div class="l">pectora nutricis; conataque saepe fateri</div><div class="l">saepe tenet vocem, pudibundaque vestibus ora</div><div class="l">texit et “o” dixit “felicem coniuge matrem!”</div><div class="l">Hactenus, et gemuit. Gelidus nutricis in artus</div><div class="l">ossaque (sensit enim) penetrat tremor, albaque toto</div><div class="l">vertice canities rigidis stetit hirta capillis.</div><div class="l">Multaque, ut excuteret diros, si posset, amores,</div><div class="l">addidit: at virgo scit se non falsa moneri,</div><div class="l">certa mori tamen est, si non potiatur amore.</div><div class="l">“Vive,” ait haec “potiere tuo” — et, non ausa “parente”</div><div class="l">dicere, conticuit promissaque numine firmat.</div><span class="">para </span><div class="l">Festa piae Cereris celebrabant annua matres</div><div class="l">illa, quibus nivea velatae corpora veste</div><div class="l">primitias frugum dant spicea serta suarum</div><div class="l">perque novem noctes venerem tactusque viriles</div><div class="l">in vetitis numerant. Turba Cenchreis in illa</div><div class="l">regis adest coniunx, arcanaque sacra frequentat.</div><div class="l">Ergo legitima vacuus dum coniuge lectus,</div><div class="l">nacta gravem vino Cinyram male sedula nutrix,</div><div class="l">nomine mentito veros exponit amores</div><div class="l">et faciem laudat. Quaesitis virginis annis</div><div class="l">“par” ait “est Myrrhae.” Quam postquam adducere iussa est</div><div class="l">utque domum rediit, “gaude mea” dixit “alumna:</div><div class="l">vicimus.” Infelix non toto pectore sentit</div><div class="l">laetitiam virgo, praesagaque pectora maerent;</div><div class="l">sed tamen et gaudet: tanta est discordia mentis.</div><span class="">para </span><div class="l">Tempus erat, quo cuncta silent, interque triones</div><div class="l">flexerat obliquo plaustrum temone Bootes:</div><div class="l">ad facinus venit illa suum. Fugit aurea caelo</div><div class="l">luna, tegunt nigrae latitantia sidera nubes:</div><div class="l">nox caret igne suo. Primus tegis, Icare, vultus</div><div class="l">Erigoneque pio sacrata parentis amore.</div><div class="l">Ter pedis offensi signo est revocata, ter omen</div><div class="l">funereus bubo letali carmine fecit:</div><div class="l">it tamen, et tenebrae minuunt noxque atra pudorem;</div><div class="l">nutricisque manum laeva tenet, altera motu</div><div class="l">caecum iter explorat. Thalami iam limina tangit,</div><div class="l">iamque fores aperit, iam ducitur intus: at illi</div><div class="l">poplite succiduo genua intremuere, fugitque</div><div class="l">et color et sanguis, animusque relinquit euntem.</div><div class="l">Quoque suo propior sceleri est, magis horret, et ausi</div><div class="l">paenitet, et vellet non cognita posse reverti.</div><div class="l">Cunctantem longaeva manu deducit et alto</div><div class="l">admotam lecto cum traderet “accipe,” dixit</div><div class="l">“ista tua est, Cinyra” devotaque corpora iunxit.</div><div class="l">Accipit obsceno genitor sua viscera lecto</div><div class="l">virgineosque metus levat hortaturque timentem.</div><div class="l">Forsitan aetatis quoque nomine “filia” dixit,</div><div class="l">dixit et illa “pater,” sceleri ne nomina desint.</div><div class="l">Plena patris thalamis excedit et impia diro</div><div class="l">semina fert utero conceptaque crimina portat.</div><span class="">para </span><div class="l">Postera nox facinus geminat. Nec finis in illa est:</div><div class="l">cum tandem Cinyras, avidus cognoscere amantem</div><div class="l">post tot concubitus, inlato lumine vidit</div><div class="l">et scelus et natam, verbisque dolore retentis</div><div class="l">pendenti nitidum vagina deripit ensem.</div><div class="l">Myrrha fugit, tenebrisque et caecae munere noctis</div><div class="l">intercepta neci est: latosque vagata per agros</div><div class="l">palmiferos Arabas Panchaeaque rura reliquit;</div><div class="l">perque novem erravit redeuntis cornua lunae,</div><div class="l">cum tandem terra requievit fessa Sabaea;</div><div class="l">vixque uteri portabat onus. Tum nescia voti</div><div class="l">atque inter mortisque metus et taedia vitae</div><div class="l">est tales complexa preces: “O siqua patetis</div><div class="l">numina confessis, merui nec triste recuso</div><div class="l">supplicium. Sed ne violem vivosque superstes</div><div class="l">mortuaque exstinctos, ambobus pellite regnis</div><div class="l">mutataeque mihi vitamque necemque negate.”</div><span class="">para </span><div class="l">Numen confessis aliquod patet: ultima certe</div><div class="l">vota suos habuere deos. Nam crura loquentis</div><div class="l">terra supervenit, ruptosque obliqua per ungues</div><div class="l">porrigitur radix, longi firmamina trunci;</div><div class="l">ossaque robur agunt, mediaque manente medulla</div><div class="l">sanguis it in sucos, in magnos bracchia ramos,</div><div class="l">in parvos digiti, duratur cortice pellis.</div><div class="l">Iamque gravem crescens uterum perstrinxerat arbor</div><div class="l">pectoraque obruerat collumque operire parabat,</div><div class="l">non tulit illa moram venientique obvia ligno</div><div class="l">subsedit mersitque suos in cortice vultus.</div><div class="l">Quae quamquam amisit veteres cum corpore sensus,</div><div class="l">flet tamen, et tepidae manant ex arbore guttae.</div><div class="l">Est honor et lacrimis, stillataque robore murra</div><div class="l">nomen erile tenet nulloque tacebitur aevo.</div><span class="">para </span><div class="l">At male conceptus sub robore creverat infans</div><div class="l">quaerebatque viam, qua se genetrice relicta</div><div class="l">exsereret: media gravidus tumet arbore venter.</div><div class="l">Tendit onus matrem: neque habent sua verba dolores,</div><div class="l">nec Lucina potest parientis voce vocari.</div><div class="l">Nitenti tamen est similis curvataque crebros</div><div class="l">dat gemitus arbor lacrimisque cadentibus umet.</div><div class="l">Constitit ad ramos mitis Lucina dolentes</div><div class="l">admovitque manus et verba puerpera dixit.</div><div class="l">Arbor agit rimas et fissa cortice vivum</div><div class="l">reddit onus, vagitque puer; quem mollibus herbis</div><div class="l">naides impositum lacrimis unxere parentis.</div><div class="l">Laudaret faciem Livor quoque. Qualia namque</div><div class="l">corpora nudorum tabula pinguntur Amorum,</div><div class="l">talis erat: sed, ne faciat discrimina cultus,</div><div class="l">aut huic adde leves, aut illi deme pharetras.</div><span class="">card 519</span><span class="">tale Venus et Adonis. Atalanta.</span><span class="">para </span><div class="l">Labitur occulte fallitque volatilis aetas,</div><div class="l">et nihil est annis velocius. Ille sorore</div><div class="l">natus avoque suo, qui conditus arbore nuper,</div><div class="l">nuper erat genitus, modo formosissimus infans,</div><div class="l">iam iuvenis, iam vir, iam se formosior ipso est:</div><div class="l">iam placet et Veneri matrisque ulciscitur ignes.</div><div class="l">Namque pharetratus dum dat puer oscula matri,</div><div class="l">inscius exstanti destrinxit harundine pectus.</div><div class="l">Laesa manu natum dea reppulit. Altius actum</div><div class="l">vulnus erat specie primoque fefellerat ipsam.</div><span class="">para </span><div class="l">Capta viri forma non iam Cythereia curat</div><div class="l">litora, non alto repetit Paphon aequore cinctam</div><div class="l">piscosamque Gnidon gravidamve Amathunta metallis;</div><div class="l">abstinet et caelo: caelo praefertur Adonis.</div><div class="l">Hunc tenet, huic comes est; adsuetaque semper in umbra</div><div class="l">indulgere sibi formamque augere colendo</div><div class="l">per iuga, per silvas dumosaque saxa vagatur</div><div class="l">fine genu vestem ritu succincta Dianae</div><div class="l">hortaturque canes; tutaeque animalia praedae,</div><div class="l">aut pronos lepores aut celsum in cornua cervum,</div><div class="l">aut agitat dammas: a fortibus abstinet apris</div><div class="l">raptoresque lupos armatosque unguibus ursos</div><div class="l">vitat et armenti saturatos caede leones.</div><div class="l">Te quoque, ut hos timeas, siquid prodesse monendo</div><div class="l">possit, Adoni, monet, “fortis” que “fugacibus esto”</div><div class="l">inquit “in audaces non est audacia tuta.</div><div class="l">Parce meo, iuvenis, temerarius esse periclo,</div><div class="l">neve feras, quibus arma dedit natura, lacesse,</div><div class="l">stet mihi ne magno tua gloria. Non movet aetas</div><div class="l">nec facies nec quae Venerem movere, leones</div><div class="l">saetigerosque sues oculosque animosque ferarum.</div><div class="l">Fulmen habent acres in aduncis dentibus apri,</div><div class="l">impetus est fulvis et vasta leonibus ira,</div><div class="l">invisumque mihi genus est.” Quae causa, roganti</div><div class="l">“dicam,” ait “et veteris monstrum mirabere culpae.</div><div class="l">Sed labor insolitus iam me lassavit, et ecce</div><div class="l">opportuna sua blanditur populus umbra,</div><div class="l">datque torum caespes; libet hac requiescere tecum”</div><div class="l">(et requievit) “humo” pressitque et gramen et ipsum,</div><div class="l">inque sinu iuvenis posita cervice reclinis</div><div class="l">sic ait ac mediis interserit oscula verbis:</div><span class="">card 560</span><span class="">tale ATALANTA</span><div class="l">“Forsitan audieris aliquam certamine cursus</div><div class="l">veloces superasse viros. Non fabula rumor</div><div class="l">ille fuit: superabat enim; nec dicere posses,</div><div class="l">laude pedum formaene bono praestantior esset.</div><div class="l">Scitanti deus huic de coniuge “coniuge” dixit</div><div class="l">“nil opus est, Atalanta, tibi: fuge coniugis usum!</div><div class="l">nec tamen effugies teque ipsa viva carebis.”</div><div class="l">Territa sorte dei per opacas innuba silvas</div><div class="l">vivit et instantem turbam violenta procorum</div><div class="l">condicione fugat, nec “sum potienda, nisi” inquit</div><div class="l">“victa prius cursu. Pedibus contendite mecum:</div><div class="l">praemia veloci coniunx thalamique dabuntur,</div><div class="l">mors pretium tardis. Ea lex certaminis esto.”</div><div class="l">Illa quidem inmitis: sed (tanta potentia formae est)</div><div class="l">venit ad hanc legem temeraria turba procorum.</div><span class="">para </span><div class="l">Sederat Hippomenes cursus spectator iniqui</div><div class="l">et “petitur cuiquam per tanta pericula coniunx?”</div><div class="l">dixerat ac nimios iuvenum damnarat amores.</div><div class="l">Ut faciem et posito corpus velamine vidit,</div><div class="l">quale meum, vel quale tuum, si femina fias,</div><div class="l">obstipuit tollensque manus “ignoscite,” dixit</div><div class="l">“quos modo culpavi. Nondum mihi praemia nota,</div><div class="l">quae peteretis, erant.” Laudando concipit ignes</div><div class="l">et, ne quis iuvenum currat velocius, optat</div><div class="l">invidiaque timet. “Sed cur certaminis huius</div><div class="l">intemptata mihi fortuna relinquitur?” inquit</div><div class="l">“audentes deus ipse iuvat.” Dum talia secum</div><div class="l">exigit Hippomenes, passu volat alite virgo.</div><div class="l">Quae quamquam Scythica non setius ire sagitta</div><div class="l">Aonio visa est iuveni, tamen ille decorem</div><div class="l">miratur magis; et cursus facit ipse decorem.</div><div class="l">Aura refert ablata citis talaria plantis,</div><div class="l">tergaque iactantur crines per eburnea, quaeque</div><div class="l">poplitibus suberant picto genualia limbo;</div><div class="l">inque puellari corpus candore ruborem</div><div class="l">traxerat, haud aliter, quam cum super atria velum</div><div class="l">candida purpureum simulatas inficit umbras.</div><div class="l">Dum notat haec hospes, decursa novissima meta est</div><div class="l">et tegitur festa victrix Atalanta corona.</div><div class="l">Dant gemitum victi penduntque ex foedere poenas.</div><span class="">para </span><div class="l">Non tamen eventu iuvenis deterritus horum</div><div class="l">constitit in medio, vultuque in virgine fixo</div><div class="l">“quid facilem titulum superando quaeris inertes?</div><div class="l">mecum confer!” ait. “Seu me fortuna potentem</div><div class="l">fecerit, a tanto non indignabere vinci:</div><div class="l">namque mihi genitor Megareus Onchestius, illi</div><div class="l">est Neptunus avus, pronepos ego regis aquarum,</div><div class="l">nec virtus citra genus est; seu vincar, habebis</div><div class="l">Hippomene victo magnum et memorabile nomen.”</div><span class="">para </span><div class="l">Talia dicentem molli Schoeneia vultu</div><div class="l">adspicit et dubitat, superari an vincere malit.</div><div class="l">Atque ita “quis deus hunc formosis” inquit “iniquus</div><div class="l">perdere vult caraeque iubet discrimine vitae</div><div class="l">coniugium petere hoc? Non sum, me iudice, tanti. —</div><div class="l">Nec forma tangor (poteram tamen hac quoque tangi),</div><div class="l">sed quod adhuc puer est: non me movet ipse, sed aetas.</div><div class="l">Quid quod inest virtus et mens interrita leti?</div><div class="l">Quid quod ab aequorea numeratur origine quartus?</div><div class="l">Quid quod amat tantique putat conubia nostra,</div><div class="l">ut pereat, si me fors illi dura negarit?</div><div class="l">Dum licet, hospes, abi thalamosque relinque cruentos:</div><div class="l">coniugium crudele meum est. Tibi nubere nulla</div><div class="l">nolet, et optari potes a sapiente puella. —</div><div class="l">Cur tamen est mihi cura tui tot iam ante peremptis?</div><div class="l">Viderit! Intereat, quoniam tot caede procorum</div><div class="l">admonitus non est agiturque in taedia vitae. —</div><div class="l">Occidet hic igitur, voluit quia vivere mecum,</div><div class="l">indignamque necem pretium patietur amoris?</div><div class="l">Non erit invidiae victoria nostra ferendae.</div><div class="l">Sed non culpa mea est. Utinam desistere velles,</div><div class="l">aut, quoniam es demens, utinam velocior esses!</div><div class="l">A! quam virgineus puerili vultus in ore est!</div><div class="l">A! miser Hippomene, nollem tibi visa fuissem!</div><div class="l">Vivere dignus eras. Quod si felicior essem,</div><div class="l">nec mihi coniugium fata importuna negarent,</div><div class="l">unus eras, cum quo sociare cubilia vellem.”</div><span class="">para </span><div class="l">Dixerat; utque rudis primoque Cupidine tacta,</div><div class="l">quid facit ignorans, amat et non sentit amorem.</div><span class="">para </span><div class="l">Iam solitos poscunt cursus populusque paterque,</div><div class="l">cum me sollicita proles Neptunia voce</div><div class="l">invocat Hippomenes “Cytherea” que “comprecor, ausis</div><div class="l">adsit” ait “nostris et quos dedit adiuvet ignes.”</div><div class="l">Detulit aura preces ad me non invida blandas;</div><div class="l">motaque sum, fateor. Nec opis mora longa dabatur.</div><div class="l">Est ager, indigenae Tamasenum nomine dicunt,</div><div class="l">telluris Cypriae pars optima, quam mihi prisci</div><div class="l">sacravere senes templisque accedere dotem</div><div class="l">hanc iussere meis. Medio nitet arbor in arvo,</div><div class="l">fulva comas, fulvo ramis crepitantibus auro.</div><div class="l">Hinc tria forte mea veniens decerpta ferebam</div><div class="l">aurea poma manu: nullique videnda nisi ipsi</div><div class="l">Hippomenen adii docuique, quis usus in illis.</div><span class="">card 652</span><span class="">para </span><div class="l">Signa tubae dederant, cum carcere pronus uterque</div><div class="l">emicat et summam celeri pede libat harenam.</div><div class="l">Posse putes illos sicco freta radere passu</div><div class="l">et segetis canae stantes percurrere aristas.</div><div class="l">Adiciunt animos iuveni clamorque favorque</div><div class="l">verbaque dicentum: “Nunc, nunc incumbere tempus!</div><div class="l">Hippomene, propera! nunc viribus utere totis!</div><div class="l">pelle moram, vinces!” Dubium, Megareius heros</div><div class="l">gaudeat, an virgo magis his Schoeneia dictis.</div><div class="l">O quotiens, cum iam posset transire, morata est</div><div class="l">spectatosque diu vultus invita reliquit!</div><div class="l">Aridus e lasso veniebat anhelitus ore,</div><div class="l">metaque erat longe. Tum denique de tribus unum</div><div class="l">fetibus arboreis proles Neptunia misit.</div><div class="l">Obstipuit virgo, nitidique cupidine pomi</div><div class="l">declinat cursus aurumque volubile tollit.</div><div class="l">Praeterit Hippomenes! Resonant spectacula plausu.</div><div class="l">Illa moram celeri cessataque tempora cursu</div><div class="l">corrigit atque iterum iuvenem post terga relinquit.</div><div class="l">Et rursus pomi iactu remorata secundi</div><div class="l">consequitur transitque virum. Pars ultima cursus</div><div class="l">restabat; “nunc” inquit “ades, dea muneris auctor!”</div><div class="l">inque latus campi, quo tardius illa rediret,</div><div class="l">iecit ab obliquo nitidum iuvenaliter aurum.</div><div class="l">An peteret, virgo visa est dubitare: coegi</div><div class="l">tollere et adieci sublato pondera malo</div><div class="l">impediique oneris pariter gravitate moraque.</div><div class="l">Neve meus sermo cursu sit tardior ipso,</div><div class="l">praeterita est virgo: duxit sua praemia victor.</div><span class="">para </span><div class="l">Dignane, cui grates ageret, cui turis honorem</div><div class="l">ferret, Adoni, fui? — nec grates inmemor egit,</div><div class="l">nec mihi tura dedit. Subitam convertor in iram;</div><div class="l">contemptuque dolens, ne sim spernenda futuris,</div><div class="l">exemplo caveo meque ipsa exhortor in ambos.</div><span class="">para </span><div class="l">Templa, deum Matri quae quondam clarus Echion</div><div class="l">fecerat ex voto, nemorosis abdita silvis,</div><div class="l">transibant, et iter longum requiescere suasit.</div><div class="l">Illic concubitus intempestiva cupido</div><div class="l">occupat Hippomenen, a numine concita nostro.</div><div class="l">Luminis exigui fuerat prope templa recessus,</div><div class="l">speluncae similis, nativo pumice tectus,</div><div class="l">religione sacer prisca, quo multa sacerdos</div><div class="l">lignea contulerat veterum simulacra deorum.</div><div class="l">Hunc init et vetito temerat sacraria probro.</div><div class="l">Sacra retorserunt oculos; turritaque Mater</div><div class="l">an Stygia sontes dubitavit mergeret unda.</div><div class="l">Poena levis visa est. Ergo modo levia fulvae</div><div class="l">colla iubae velant, digiti curvantur in ungues,</div><div class="l">ex umeris armi fiunt, in pectora totum</div><div class="l">pondus abit, summae cauda verruntur harenae.</div><div class="l">Iram vultus habet, pro verbis murmura reddunt,</div><div class="l">pro thalamis celebrant silvas: aliisque timendi</div><div class="l">dente premunt domito Cybeleia frena leones.</div><div class="l">Hos tu, care mihi, cumque his genus omne ferarum,</div><div class="l">quod non terga fugae, sed pugnae pectora praebet,</div><div class="l">effuge, ne virtus tua sit damnosa duobus.”</div><span class="">tale ADONIS TRANSFORMED</span><span class="">para </span><div class="l">Illa quidem monuit iunctisque per aera cygnis</div><div class="l">carpit iter: sed stat monitis contraria virtus.</div><span class="">para </span><div class="l">Forte suem latebris vestigia certa secuti</div><div class="l">excivere canes, silvisque exire parantem</div><div class="l">fixerat obliquo iuvenis Cinyreius ictu.</div><div class="l">Protinus excussit pando venabula rostro</div><div class="l">sanguine tincta suo trepidumque et tuta petentem</div><div class="l">trux aper insequitur totosque sub inguine dentes</div><div class="l">abdidit et fulva moribundum stravit harena.</div><span class="">para </span><div class="l">Vecta levi curru medias Cytherea per auras</div><div class="l">Cypron olorinis nondum pervenerat alis,</div><div class="l">agnovit longe gemitum morientis et albas</div><div class="l">flexit aves illuc. Utque aethere vidit ab alto</div><div class="l">exanimem inque suo iactantem sanguine corpus,</div><div class="l">desiluit pariterque sinum pariterque capillos</div><div class="l">rupit et indignis percussit pectora palmis.</div><div class="l">Questaque cum fatis “at non tamen omnia vestri</div><div class="l">iuris erunt” dixit. “Luctus monimenta manebunt</div><div class="l">semper, Adoni, mei, repetitaque mortis imago</div><div class="l">annua plangoris peraget simulamina nostri.</div><div class="l">At cruor in florem mutabitur. An tibi quondam</div><div class="l">femineos artus in olentes vertere mentas,</div><div class="l">Persephone, licuit: nobis Cinyreius heros</div><div class="l">invidiae mutatus erit ?” — Sic fata cruorem</div><div class="l">nectare odorato sparsit: qui tactus ab illo</div><div class="l">intumuit sic ut fulvo perlucida caeno</div><div class="l">surgere bulla solet. Nec plena longior hora</div><div class="l">facta mora est, cum flos de sanguine concolor ortus,</div><div class="l">qualem, quae lento celant sub cortice granum,</div><div class="l">punica ferre solent. Brevis est tamen usus in illo:</div><div class="l">namque male haerentem et nimia levitate caducum</div><div class="l">excutiunt idem, qui praestant nomina, venti.”</div></div><div class="textpart" id="index.xml-body.1_div.1_div.11"><h3><span class="headingNumber">1.11. </span></h3><span class="">card 1</span><span class="">tale Orphei mors.</span><span class="">para </span><div class="l">Carmine dum tali silvas animosque ferarum</div><div class="l">Threicius vates et saxa sequentia ducit,</div><div class="l">ecce nurus Ciconum, tectae lymphata ferinis</div><div class="l">pectora velleribus, tumuli de vertice cernunt</div><div class="l">Orphea percussis sociantem carmina nervis.</div><div class="l">E quibus una, leves iactato crine per auras,</div><div class="l">“en,” ait “en hic est nostri contemptor!” et hastam</div><div class="l">vatis Apollinei vocalia misit in ora,</div><div class="l">quae foliis praesuta notam sine vulnere fecit;</div><div class="l">alterius telum lapis est, qui missus in ipso</div><div class="l">aere concentu victus vocisque lyraeque est</div><div class="l">ac veluti supplex pro tam furialibus ausis</div><div class="l">ante pedes iacuit. Sed enim temeraria crescunt</div><div class="l">bella modusque abiit, insanaque regnat Erinys.</div><div class="l">Cunctaque tela forent cantu mollita, sed ingens</div><div class="l">clamor et infracto Berecyntia tibia cornu</div><div class="l">tympanaque et plausus et Bacchei ululatus</div><div class="l">obstrepuere sono citharae: tum denique saxa</div><div class="l">non exauditi rubuerunt sanguine vatis.</div><span class="">para </span><div class="l">Ac primum attonitas etiamnum voce canentis</div><div class="l">innumeras volucres anguesque agmenque ferarum</div><div class="l">Maenades, Orphei titulum, rapuere, theatri.</div><div class="l">Inde cruentatis vertuntur in Orphea dextris</div><div class="l">et coeunt ut aves, si quando luce vagantem</div><div class="l">noctis avem cernunt. Structoque utrimque theatro</div><div class="l">ceu matutina cervus periturus harena</div><div class="l">praeda canum est, vatemque petunt et fronde virentes</div><div class="l">coniciunt thyrsos non haec in munera factos.</div><div class="l">Hae glaebas, illae direptos arbore ramos,</div><div class="l">pars torquent silices. Neu desint tela furori,</div><div class="l">forte boves presso subigebant vomere terram,</div><div class="l">nec procul hinc multo fructum sudore parantes</div><div class="l">dura lacertosi fodiebant arva coloni.</div><div class="l">Agmine qui viso fugiunt operisque relinquunt</div><div class="l">arma sui, vacuosque iacent dispersa per agros</div><div class="l">sarculaque rastrique graves longique ligones.</div><span class="">para </span><div class="l">Quae postquam rapuere ferae cornuque minaci</div><div class="l">divulsere boves, ad vatis fata recurrunt</div><div class="l">Tendentemque manus et in illo tempore primum</div><div class="l">inrita dicentem nec quicquam voce moventem</div><div class="l">sacrilegae perimunt. Perque os, pro Iuppiter! illud</div><div class="l">auditum saxis intellectumque ferarum</div><div class="l">sensibus in ventos anima exhalata recessit.</div><span class="">para </span><div class="l">Te maestae volucres, Orpheu, te turba ferarum,</div><div class="l">te rigidi silices, tua carmina saepe secutae</div><div class="l">fleverunt silvae, positis te frondibus arbor</div><div class="l">tonsa comas luxit. Lacrimis quoque flumina dicunt</div><div class="l">increvisse suis, obstrusaque carbasa pullo</div><div class="l">naides et dryades passosque habuere capillos.</div><div class="l">Membra iacent diversa locis. Caput, Hebre, lyramque</div><div class="l">excipis, et (mirum!) medio dum labitur amne,</div><div class="l">flebile nescio quid queritur lyra, flebile lingua</div><div class="l">murmurat exanimis, respondent flebile ripae.</div><span class="">para </span><div class="l">Iamque mare invectae flumen populare relinquunt</div><div class="l">et Methymnaeae potiuntur litore Lesbi.</div><div class="l">Hic ferus expositum peregrinis anguis harenis</div><div class="l">os petit et sparsos stillanti rore capillos.</div><div class="l">Tandem Phoebus adest morsusque inferre parantem</div><div class="l">arcet et in lapidem rictus serpentis apertos</div><div class="l">congelat et patulos, ut erant, indurat hiatus.</div><span class="">para </span><div class="l">Umbra subit terras et quae loca viderat ante,</div><div class="l">cuncta recognoscit quaerensque per arva piorum</div><div class="l">invenit Eurydicen cupidisque amplectitur ulnis.</div><div class="l">Hic modo coniunctis spatiantur passibus ambo,</div><div class="l">nunc praecedentem sequitur, nunc praevius anteit</div><div class="l">Eurydicenque suam iam tutus respicit Orpheus.</div><span class="">para </span><div class="l">Non impune tamen scelus hoc sinit esse Lyaeus,</div><div class="l">amissoque dolens sacrorum vate suorum</div><div class="l">protinus in silvis matres Edonidas omnes,</div><div class="l">quae videre nefas, torta radice ligavit.</div><div class="note" id="Note20"><span class="noteLabel">Note: </span><div class="l"><span class="strikethrough">Quippe pedum digitos, in quantum est quaeque secuta,</span></div> <div class="l"><span class="strikethrough">traxit et in solidam detrusit acumina terram,</span></div></div><div class="l">utque suum laqueis, quos callidus abdidit auceps,</div><div class="l">crus ubi commisit volucris sensitque teneri,</div><div class="l">plangitur ac trepidans adstringit vincula motu:</div><div class="l">sic, ut quaeque solo defixa cohaeserat harum,</div><div class="l">exsternata fugam frustra temptabat; at illam</div><div class="l">lenta tenet radix exsultantemque coercet,</div><div class="l">dumque ubi sint digiti, dum pes ubi, quaerit, et ungues,</div><div class="l">adspicit in teretes lignum succedere suras,</div><div class="l">et conata femur maerenti plangere dextra,</div><div class="l">robora percussit: pectus quoque robora fiunt,</div><div class="l">robora sunt umeri, porrectaque bracchia veros</div><div class="l">esse putes ramos, et non fallere putando.</div><span class="">card 85</span><span class="">tale Midas aureus.</span><span class="">para </span><div class="l">Nec satis hoc Baccho est: ipsos quoque deserit agros</div><div class="l">cumque choro meliore sui vineta Timoli</div><div class="l">Pactolonque petit, quamvis non aureus illo</div><div class="l">tempore nec caris erat invidiosus harenis.</div><div class="l">Hunc adsueta cohors satyri bacchaeque frequentant,</div><div class="l">at Silenus abest: titubantem annisque meroque</div><div class="l">ruricolae cepere Phryges vinctumque coronis</div><div class="l">ad regem duxere Midan, cui Thracius Orpheus</div><div class="l">orgia tradiderat cum Cecropio Eumolpo.</div><div class="l">Quem simul agnovit socium comitemque sacrorum,</div><div class="l">hospitis adventu festum genialiter egit</div><div class="l">per bis quinque dies et iunctas ordine noctes.</div><div class="l">Et iam stellarum sublime coegerat agmen</div><div class="l">Lucifer undecimus, Lydos cum laetus in agros</div><div class="l">rex venit et iuveni Silenum reddit alumno.</div><span class="">para </span><div class="l">Huic deus optandi gratum, sed inutile, fecit</div><div class="l">muneris arbitrium, gaudens altore recepto.</div><div class="l">Ille male usurus donis ait “effice, quidquid</div><div class="l">corpore contigero fulvum vertatur in aurum.”</div><div class="l">Adnuit optatis nocituraque munera solvit</div><div class="l">Liber, et indoluit, quod non meliora petisset.</div><span class="">para </span><div class="l">Laetus abit gaudetque malo Berecyntius heros</div><div class="l">pollicitique fidem tangendo singula temptat</div><div class="l">Vixque sibi credens non alta fronde virentem</div><div class="l">ilice detraxit virgam: virga aurea facta est.</div><div class="l">Tollit humo saxum: saxum quoque palluit auro.</div><div class="l">Contigit et glaebam: contactu glaeba potenti</div><div class="l">massa fit. Arentes Cereris decerpsit aristas:</div><div class="l">aurea messis erat. Demptum tenet arbore pomum:</div><div class="l">Hesperidas donasse putes. Si postibus altis</div><div class="l">admovit digitos, postes radiare videntur.</div><div class="l">Ille etiam liquidis palmas ubi laverat undis,</div><div class="l">unda fluens palmis Danaen eludere posset.</div><div class="l">Vix spes ipse suas animo capit aurea fingens</div><div class="l">omnia. Gaudenti mensas posuere ministri</div><div class="l">exstructas dapibus nec tostae frugis egentes.</div><span class="">para </span><div class="l">Tum vero, sive ille sua Cerealia dextra</div><div class="l">munera contigerat, Cerealia dona rigebant,</div><div class="l">sive dapes avido convellere dente parabat,</div><div class="l">lammina fulva dapes admoto dente premebat.</div><div class="l">Miscuerat puris auctorem muneris undis:</div><div class="l">fusile per rictus aurum fluitare videres.</div><span class="">para </span><div class="l">Attonitus novitate mali, divesque miserque,</div><div class="l">effugere optat opes et, quae modo voverat, odit.</div><div class="l">Copia nulla famem relevat; sitis arida guttur</div><div class="l">urit, et inviso meritus torquetur ab auro</div><div class="l">Ad caelumque manus et splendida bracchia tollens</div><div class="l">“da veniam, Lenaee pater! peccavimus,” inquit,</div><div class="l">“sed miserere, precor, speciosoque eripe damno.”</div><div class="l">Mite deum numen: Bacchus peccasse fatentem</div><div class="l">restituit factique fide data munera solvit</div><div class="l">“Neve male optato maneas circumlitus auro,</div><div class="l">vade” ait “ad magnis vicinum Sardibus amnem</div><div class="l">perque iugum ripae labentibus obvius undis</div><div class="l">carpe viam, donec venias ad fluminis ortus,</div><div class="l">spumigeroque tuum fonti, qua plurimus exit,</div><div class="l">subde caput corpusque simul, simul elue crimen.”</div><span class="">para </span><div class="l">Rex iussae succedit aquae: vis aurea tinxit</div><div class="l">flumen et humano de corpore cessit in amnem.</div><div class="l">Nunc quoque iam veteris percepto semine venae</div><div class="l">arva rigent auro madidis pallentia glaebis.</div><span class="">card 146</span><span class="">tale Midae aures.</span><span class="">para </span><div class="l">Ille, perosus opes, silvas et rura colebat</div><div class="l">Panaque montanis habitantem semper in antris.</div><div class="l">Pingue sed ingenium mansit, nocituraque, ut ante,</div><div class="l">rursus erant domino stultae praecordia mentis.</div><div class="l">Nam freta prospiciens late riget arduus alto</div><div class="l">Tmolus in adscensu, clivoque extensus utroque</div><div class="l">Sardibus hinc, illinc parvis finitur Hypaepis.</div><div class="l">Pan ibi dum teneris iactat sua carmina nymphis</div><div class="l">et leve cerata modulatur harundine carmen,</div><div class="l">ausus Apollineos prae se contemnere cantus,</div><div class="l">iudice sub Tmolo certamen venit ad impar.</div><span class="">para </span><div class="l">Monte suo senior iudex consedit et aures</div><div class="l">liberat arboribus: quercu coma caerula tantum</div><div class="l">cingitur, et pendent circum cava tempora glandes.</div><div class="l">Isque deum pecoris spectans “in indice” dixit</div><div class="l">“nulla mora est.” Calamis agrestibus insonat ille</div><div class="l">barbaricoque Midan (aderat nam forte canenti)</div><div class="l">carmine delenit. Post hunc sacer ora retorsit</div><div class="l">Tmolus ad os Phoebi: vultum sua silva secuta est.</div><div class="l">Ille caput flavum lauro Parnaside vinctus</div><div class="l">verrit humum Tyrio saturata murice palla,</div><div class="l">instrictamque fidem gemmis et dentibus Indis</div><div class="l">sustinet a laeva; tenuit manus altera plectrum.</div><div class="l">Artificis status ipse fuit. Tum stamina docto</div><div class="l">pollice sollicitat, quorum dulcedine captus</div><div class="l">Pana iubet Tmolus citharae submittere cannas.</div><span class="">para </span><div class="l">Iudicium sanctique placet sententia montis</div><div class="l">omnibus, arguitur tamen atque iniusta vocatur</div><div class="l">unius sermone Midae; nec Delius aures</div><div class="l">humanam stolidas patitur retinere figuram,</div><div class="l">sed trahit in spatium villisque albentibus implet</div><div class="l">instabilesque imas facit et dat posse moveri,</div><div class="l">cetera sunt hominis: partem damnatur in unam</div><div class="l">induiturque aures lente gradientis aselli.</div><span class="">para </span><div class="l">Ille quidem celare cupit, turpisque pudore</div><div class="l">tempora purpureis temptat velare tiaris.</div><div class="l">Sed solitus longos ferro resecare capillos</div><div class="l">viderat hoc famulus. Qui cum nec prodere visum</div><div class="l">dedecus auderet, cupiens efferre sub auras,</div><div class="l">nec posset reticere tamen, secedit humumque</div><div class="l">effodit et, domini quales adspexerit aures,</div><div class="l">voce refert parva terraeque inmurmurat haustae,</div><div class="l">indiciumque suae vocis tellure regesta</div><div class="l">obruit et scrobibus tacitus discedit opertis.</div><div class="l">Creber harundinibus tremulis ibi surgere lucus</div><div class="l">coepit et, ut primum pleno maturuit anno,</div><div class="l">prodidit agricolam: leni nam motus ab austro</div><div class="l">obruta verba refert dominique coarguit aures.</div><span class="">card 194</span><span class="">tale Laomedon. Hesione.</span><span class="">para </span><div class="l">Ultus abit Tmolo liquidumque per aera vectus</div><div class="l">angustum citra pontum Nepheleidos Helles</div><div class="l">Laomedonteis Latoius adstitit arvis.</div><div class="l">Dextera Sigei, Rhoetei laeva profundi</div><div class="l">ara Panomphaeo vetus est sacrata Tonanti.</div><div class="l">Inde novae primum moliri moenia Troiae</div><div class="l">Laomedonta videt susceptaque magna labore</div><div class="l">crescere difficili nec opes exposcere parvas</div><div class="l">cumque tridentigero tumidi genitore profundi</div><div class="l">mortalem induitur formam Phrygiaeque tyranno</div><div class="l">aedificat muros, pactus pro moenibus aurum.</div><span class="">para </span><div class="l">Stabat opus: pretium rex infitiatur et addit,</div><div class="l">perfidiae cumulum, falsis periuria verbis.</div><div class="l">“Non impune feres” rector maris inquit et omnes</div><div class="l">inclinavit aquas ad avarae litora Troiae,</div><div class="l">inque freti formam terras complevit opesque</div><div class="l">abstulit agricolis et fluctibus obruit agros.</div><div class="l">Poena neque haec satis est: regis quoque filia monstro</div><div class="l">poscitur aequoreo; quam dura ad saxa revinctam</div><div class="l">vindicat Alcides promissaque munera, dictos</div><div class="l">poscit equos, tantique operis mercede negata</div><div class="l">bis periura capit superatae moenia Troiae.</div><div class="l">Nec pars militiae, Telamon, sine honore recessit,</div><div class="l">Hesioneque data potitur. Nam coniuge Peleus</div><div class="l">clarus erat diva: nec avi magis ille superbus</div><div class="l">nomine, quam soceri, siquidem Iovis esse nepoti</div><div class="l">contigit haud uni, coniunx dea contigit uni.</div><span class="">card 221</span><span class="">tale Peleus et Thetis.</span><span class="">para </span><div class="l">Namque senex Thetidi Proteus “dea” dixerat “undae,</div><div class="l">concipe: mater eris iuvenis, qui fortibus annis</div><div class="l">acta patris vincet maiorque vocabitur illo.”</div><div class="l">Ergo, ne quicquam mundus Iove maius haberet,</div><div class="l">quamvis haud tepidos sub pectore senserat ignes,</div><div class="l">Iuppiter aequoreae Thetidis conubia fugit</div><div class="l">in suaque Aeaciden succedere vota nepotem</div><div class="l">iussit et amplexus in virginis ire marinae.</div><span class="">para </span><div class="l">Est sinus Haemoniae curvos falcatus in arcus:</div><div class="l">bracchia procurrunt, ubi, si foret altior unda,</div><div class="l">portus erat (summis inductum est aequor harenis);</div><div class="l">litus habet solidum, quod nec vestigia servet</div><div class="l">nec remoretur iter, nec opertum pendeat alga.</div><div class="l">Myrtea silva subest bicoloribus obsita bacis</div><div class="l">et specus in medio (natura factus an arte,</div><div class="l">ambiguum, magis arte tamen), quo saepe venire</div><div class="l">frenato delphine sedens, Theti, nuda solebas.</div><div class="l">Illic te Peleus, ut somno vincta iacebas,</div><div class="l">occupat: et quoniam precibus temptata repugnas,</div><div class="l">vim parat, innectens ambobus colla lacertis.</div><div class="l">Quod nisi venisses variatis saepe figuris</div><div class="l">ad solitas artes, auso foret ille potitus.</div><div class="l">Sed modo tu volucris (volucrem tamen ille tenebat),</div><div class="l">nunc gravis arbor eras (haerebat in arbore Peleus),</div><div class="l">tertia forma fuit maculosae tigridis: illa</div><div class="l">territus Aeacides a corpore bracchia solvit.</div><div class="l">Isque deos pelagi vino super aequora fuso</div><div class="l">et pecoris fibris et fumo turis adorat,</div><div class="l">donec Carpathius medio de gurgite vates</div><div class="l">“Aeacide,” dixit, “thalamis potiere petitis!</div><div class="l">Tu modo, cum rigido sopita quiescit in antro,</div><div class="l">ignaram laqueis vincloque innecte tenaci.</div><div class="l">Nec te decipiat centum mentita figuras,</div><div class="l">sed preme, quidquid erit, dum, quod fuit ante, reformet!”</div><span class="">para </span><div class="l">Dixerat haec Proteus et condidit aequore vultum</div><div class="l">admisitque suos in verba novissima fluctus.</div><div class="l">Pronus erat Titan inclinatoque tenebat</div><div class="l">Hesperium temone fretum, cum pulchra relecto</div><div class="l">Nereis ingreditur consueta cubilia saxo.</div><div class="l">Vix bene virgineos Peleus invaserat artus,</div><div class="l">illa novat formas, donec sua membra teneri</div><div class="l">sentit et in partes diversas bracchia tendi.</div><div class="l">Tum demum ingemuit, “neque” ait “sine numine vincis”</div><div class="l">exhibita estque Thetis. Confessam amplectitur heros</div><div class="l">et potitur votis ingentique implet Achille.</div><span class="">card 266</span><span class="">tale Peleus apud Ceycem.</span><span class="">para </span><div class="l">Felix et nato, felix et coniuge Peleus</div><div class="l">et cui, si demas iugulati crimina Phoci,</div><div class="l">omnia contigerant. Fraterno sanguine sontem</div><div class="l">expulsumque domo patria Trachinia tellus</div><div class="l">accipit. Hic regnum sine vi, sine caede regebat</div><div class="l">Lucifero genitore satus patriumque nitorem</div><div class="l">ore ferens Ceyx, illo qui tempore maestus</div><div class="l">dissimilisque sui fratrem lugebat ademptum.</div><span class="">para </span><div class="l">Quo postquam Aeacides fessus curaque viaque</div><div class="l">venit et intravit paucis comitantibus urbem,</div><div class="l">quosque greges pecorum, quae secum armenta trahebat,</div><div class="l">haud procul a muris sub opaca valle reliquit,</div><div class="l">copia cum facta est adeundi prima tyranni,</div><div class="l">velamenta manu praetendens supplice, qui sit</div><div class="l">se quoque satus, memorat, tantum sua crimina celat</div><div class="l">mentiturque fugae causam: petit, urbe vel agro</div><div class="l">se iuvet. Hunc contra placido Trachinius ore</div><div class="l">talibus adloquitur: “Mediae quoque commoda plebi</div><div class="l">nostra patent, Peleu, nec inhospita regna tenemus.</div><div class="l">Adicis huic animo momento potentia, clarum</div><div class="l">nomen avumque Iovem. Ne tempora perde precando!</div><div class="l">Quod petis, omne feres tuaque haec pro parte vocato,</div><div class="l">qualiacumque vides! Utinam meliora videres!'</div><div class="l">Et flebat: moveat tantos quae causa dolores,</div><div class="l">Peleusque comitesque rogant. Quibus ille profatur:</div><span class="">para </span><div class="l">“Forsitan hanc volucrem, rapto quae vivit et omnes</div><div class="l">terret aves, semper pennas habuisse putetis:</div><div class="note" id="Note21"><span class="noteLabel">Note: </span><div class="l"><span class="strikethrough">vir fuit et (tanta est animi constantia!) iam tum</span></div></div><div class="l">acer erat belloque ferox ad vimque paratus,</div><div class="l">nomine Daedalion. Illo genitore creatis,</div><div class="l">qui vocat auroram caeloque novissimus exit,</div><div class="l">(cura mihi pax est) pacis mihi cura tenendae</div><div class="l">coniugiique fuit, fratri fera bella placebant:</div><div class="l">illius virtus reges gentesque subegit,</div><div class="l">quae nunc Thisbaeas agitat mutata columbas.</div><span class="">para </span><div class="l">Nata erat huic Chione. Quae dotatissima forma</div><div class="l">mille procos habuit, bis septem nubilis annis.</div><div class="l">Forte revertentes Phoebus Maiaque creatus,</div><div class="l">ille suis Delphis, hic vertice Cylleneo,</div><div class="l">videre hanc pariter, pariter traxere calorem.</div><div class="l">Spem veneris differt in tempora noctis Apollo,</div><div class="l">non fert ille moras virgaque movente soporem</div><div class="l">virginis os tangit: tactu iacet illa potenti</div><div class="l">vimque dei patitur. Nox caelum sparserat astris:</div><div class="l">Phoebus anum simulat praereptaque gaudia sumit.</div><span class="">para </span><div class="l">Ut sua maturus complevit tempora venter,</div><div class="l">alipedis de stirpe dei versuta propago</div><div class="l">nascitur, Autolycus, furtum ingeniosus ad omne,</div><div class="l">candida de nigris et de candentibus atra</div><div class="l">qui facere adsuerat, patriae non degener artis;</div><div class="l">nascitur e Phoebo (namque est enixa gemellos)</div><div class="l">carmine vocali clarus citharaque Philammon.</div><div class="l">Quid peperisse duos et dis placuisse duobus</div><div class="l">et forti genitore et progenitore Tonanti</div><div class="l">esse satam prodest? An obest quoque gloria? multis</div><div class="l">Offuit, huic certe! Quae se praeferre Dianae</div><div class="l">sustinuit faciemque deae culpavit. At illi</div><div class="l">ira ferox mota est “factis” que “placebimus” inquit.</div><span class="">para </span><div class="l">Nec mora, curvavit cornu nervoque sagittam</div><div class="l">impulit et meritam traiecit harundine linguam.</div><div class="l">Lingua tacet, nec vox temptataque verba sequuntur,</div><div class="l">conantemque loqui cum sanguine vita reliquit.</div><div class="l">Quo miser amplexus ego tum patriumque dolorem</div><div class="l">corde tuli fratrique pio solacia dixi!</div><div class="l">Quae pater haud aliter quam cautes murmura ponti</div><div class="l">accipit et natam delamentatur ademptam.</div><div class="l">Ut vero ardentem vidit, quater impetus illi</div><div class="l">in medios fuit ire rogos; quater inde repulsus</div><div class="l">concita membra fugae mandat similisque iuvenco</div><div class="l">spicula crabronum pressa cervice gerenti,</div><div class="l">qua via nulla, ruit. Iam tum mihi currere visus</div><div class="l">plus homine est, alasque pedes sumpsisse putares.</div><div class="l">Effugit ergo omnes veloxque cupidine leti</div><div class="l">vertice Parnasi potitur. Miseratus Apollo,</div><div class="l">cum se Daedalion saxo misisset ab alto,</div><div class="l">fecit avem et subitis pendentem sustulit alis</div><div class="l">oraque adunca dedit, curvos dedit unguibus hamos,</div><div class="l">virtutem antiquam, maiores corpore vires.</div><div class="l">Et nunc accipiter, nulli satis aequus, in omnes</div><div class="l">saevit aves aliisque dolens fit causa dolendi.”</div><span class="">tale PELEUS AND THE WOLF</span><span class="">para </span><div class="l">Quae dum Lucifero genitus miracula narrat</div><div class="l">de consorte suo, cursu festinus anhelo</div><div class="l">advolat armenti custos Phoceus Onetor</div><div class="l">et “Peleu, Peleu! magnae tibi nuntius adsum</div><div class="l">cladis” ait. Quodcumque ferat, iubet edere Peleus,</div><div class="l">pendet et ipse metu trepidi Trachinius oris.</div><span class="">card 352</span><span class="">para </span><div class="l">Ille refert: “Fessos ad litora curva iuvencos</div><div class="l">adpuleram, medio cum Sol altissimus orbe</div><div class="l">tantum respiceret, quantum superesse videret;</div><div class="l">parsque boum fulvis genua inclinarat harenis</div><div class="l">latarumque iacens campos spectabat aquarum,</div><div class="l">pars gradibus tardis illuc errabat et illuc,</div><div class="l">nant alii celsoque exstant super aequora collo.</div><div class="l">Templa mari subsunt nec marmore clara neque auro,</div><div class="l">sed trabibus densis lucoque umbrosa vetusto.</div><div class="l">Nereides Nereusque tenent: hos navita ponti</div><div class="l">edidit esse deos, dum retia litore siccat.</div><div class="l">Iuncta palus huic est, densis obsessa salictis,</div><div class="l">quam restagnantis fecit maris unda paludem.</div><div class="l">Inde fragore gravi strepitus loca proxima terret</div><div class="l">belua vasta, lupus! Udisque paludibus exit,</div><div class="l">oblitus et spumis et sparsus sanguine rictus,</div><div class="l">fulmineus, rubra suffusus lumina flamma.</div><div class="l">Qui quamquam saevit pariter rabieque fameque,</div><div class="l">acrior est rabie: neque enim ieiunia curat</div><div class="l">caede boum diramque famem finire, sed omne</div><div class="l">vulnerat armentum sternitque hostiliter omne.</div><div class="l">Pars quoque de nobis funesto saucia morsu,</div><div class="l">dum defensamus, leto est data. Sanguine litus</div><div class="l">undaque prima rubet demugitaeque paludes. —</div><div class="l">Sed mora damnosa est, nec res dubitare remittit:</div><div class="l">dum superest aliquid, cuncti coeamus et arma,</div><div class="l">arma capessamus coniunctaque tela feramus!”</div><span class="">para </span><div class="l">Dixerat agrestis; nec Pelea damna movebant,</div><div class="l">sed, memor admissi, Nereida conligit orbam</div><div class="l">damna sua inferias exstincto mittere Phoco.</div><div class="l">Induere arma viros violentaque sumere tela</div><div class="l">rex iubet Oetaeus; cum quis simul ipse parabat</div><div class="l">ire, sed Alcyone coniunx excita tumultu</div><div class="l">prosilit et, nondum totos ornata capillos,</div><div class="l">disicit hos ipsos, colloque infusa mariti,</div><div class="l">mittat ut auxilium sine se, verbisque precatur</div><div class="l">et lacrimis, animasque duas ut servet in una.</div><span class="">para </span><div class="l">Aeacides illi: “Pulchros, regina, piosque</div><div class="l">pone metus! Plena est promissi gratia vestri.</div><div class="l">Non placet arma mihi contra nova monstra moveri:</div><div class="l">numen adorandum pelagi est.” Erat ardua turris</div><div class="l">arce focus summa, fessis loca grata carinis.</div><div class="l">Adscendunt illuc stratosque in litore tauros</div><div class="l">cum gemitu adspiciunt vastatoremque cruento</div><div class="l">ore ferum, longos infectum sanguine villos.</div><span class="">para </span><div class="l">Inde manus tendens in aperti litora ponti</div><div class="l">caeruleam Peleus Psamathen, ut finiat iram,</div><div class="l">orat, opemque ferat; nec vocibus illa rogantis</div><div class="l">flectitur Aeacidae: Thetis hanc pro coniuge supplex</div><div class="l">accepit veniam. Sed enim revocatus ab acri</div><div class="l">caede lupus perstat, dulcedine sanguinis asper,</div><div class="l">donec inhaerentem lacerae cervice iuvencae</div><div class="l">marmore mutavit. Corpus praeterque colorem</div><div class="l">omnia servavit: lapidis color indicat illum</div><div class="l">iam non esse lupum, iam non debere timeri.</div><div class="l">Nec tamen hac profugum consistere Pelea terra</div><div class="l">fata sinunt: Magnetas adit vagus exul et illic</div><div class="l">sumit ab Haemonio purgamina caedis Acasto.</div><span class="">card 410</span><span class="">tale Ceyx et Alcyone. Somnus.</span><span class="">para </span><div class="l">Interea fratrisque sui fratremque secutis</div><div class="l">anxia prodigiis turbatus pectora Ceyx,</div><div class="l">consulat ut sacras, hominum oblectamina, sortes,</div><div class="l">ad Clarium parat ire deum; nam templa profanus</div><div class="l">invia cum Phlegyis faciebat Delphica Phorbas.</div><span class="">para </span><div class="l">Consilii tamen ante sui, fidissima, certam</div><div class="l">te facit, Alcyone; cui protinus intima frigus</div><div class="l">ossa receperunt, buxoque simillimus ora</div><div class="l">pallor obit, lacrimisque genae maduere profusis.</div><div class="l">Ter conata loqui ter fletibus ora rigavit,</div><div class="l">singultuque pias interrumpente querellas</div><div class="l">“quae mea culpa tuam,” dixit “carissime, mentem</div><div class="l">vertit? Ubi est quae cura mei prior esse solebat?</div><div class="l">Iam potes Alcyone securus abesse relicta?</div><div class="l">Iam via longa placet? Iam sum tibi carior absens?</div><div class="l">At, puto, per terras iter est, tantumque dolebo,</div><div class="l">non etiam metuam, curaeque timore carebunt.</div><div class="l">Aequora me terrent et ponti tristis imago:</div><div class="l">et laceras nuper tabulas in litore vidi,</div><div class="l">et saepe in tumulis sine corpore nomina legi.</div><div class="l">Neve tuum fallax animum fiducia tangat,</div><div class="l">quod socer Hippotades tibi sit, qui carcere fortes</div><div class="l">contineat ventos et, cum velit, aequora placet!</div><div class="l">Cum semel emissi tenuerunt aequora venti,</div><div class="l">nil illis vetitum est, incommendataque tellus</div><div class="l">omnis et omne fretum est. Caeli quoque nubila vexant</div><div class="l">excutiuntque feri rutilos concursibus ignes.</div><div class="l">Quo magis hos novi (nam novi et saepe paterna</div><div class="l">parva domo vidi), magis hos reor esse timendos.</div><div class="l">Quod tua si flecti precibus sententia nullis,</div><div class="l">care, potest, coniunx, nimiumque es certus eundi,</div><div class="l">me quoque tolle simul. Certe iactabimur una,</div><div class="l">nec nisi quae patiar, metuam: pariterque feremus,</div><div class="l">quidquid erit, pariter super aequora lata feremur.”</div><span class="">para </span><div class="l">Talibus Aeolidis dictis lacrimisque movetur</div><div class="l">sidereus coniunx: neque enim minor ignis in ipso est.</div><div class="l">Sed neque propositos pelagi dimittere cursus,</div><div class="l">nec vult Alcyonen in partem adhibere pericli,</div><div class="l">multaque respondit timidum solantia pectus.</div><div class="l">Non tamen idcirco causam probat; addidit illis</div><div class="l">hoc quoque lenimen, quo solo flexit amantem:</div><div class="l">“Longa quidem est nobis omnis mora: sed tibi iuro</div><div class="l">per patrios ignes, si me modo fata remittant,</div><div class="l">ante reversurum, quam luna bis impleat orbem.”</div><span class="">para </span><div class="l">His ubi promissis spes est admota recursus,</div><div class="l">protinus eductam navalibus aequore tingi</div><div class="l">armarique suis pinum iubet armamentis.</div><div class="l">Qua rursus visa, veluti praesaga futuri,</div><div class="l">horruit Alcyone lacrimasque emisit obortas</div><div class="l">amplexusque dedit, tristique miserrima tandem</div><div class="l">ore “vale” dixit conlapsaque corpore toto est.</div><span class="">para </span><div class="l">Ast iuvenes, quaerente moras Ceyce, reducunt</div><div class="l">ordinibus geminis ad fortia pectora remos</div><div class="l">aequalique ictu scindunt freta. Sustulit illa</div><div class="l">umentes oculos, stantemque in puppe relicta</div><div class="l">concussaque manu dantem sibi signa maritum</div><div class="l">prima videt redditque notas; ubi terra recessit</div><div class="l">longius atque oculi nequeunt cognoscere vultus,</div><div class="l">dum licet, insequitur fugientem lumine pinum.</div><div class="l">Haec quoque ut haud poterat, spatio submota, videri,</div><div class="l">vela tamen spectat summo fluitantia malo;</div><div class="l">ut nec vela videt, vacuum petit anxia lectum</div><div class="l">seque toro ponit; renovat lectusque locusque</div><div class="l">Alcyonae lacrimas et, quae pars, admonet, absit.</div><span class="">para </span><div class="l">Portibus exierant, et moverat aura rudentes:</div><div class="l">obvertit lateri pendentes navita remos</div><div class="l">cornuaque in summa locat arbore totaque malo</div><div class="l">carbasa deducit venientesque accipit auras.</div><span class="">para </span><div class="l">Aut minus, aut certe medium non amplius aequor</div><div class="l">puppe secabatur, longeque erat utraque tellus,</div><div class="l">cum mare sub noctem tumidis albescere coepit</div><div class="l">fluctibus et praeceps spirare valentius eurus.</div><div class="l">“Ardua iamdudum demittite cornua” rector</div><div class="l">clamat “et antemnis totum subnectite velum.”</div><div class="l">Hic iubet: impediunt adversae iussa procellae,</div><div class="l">nec sinit audiri vocem fragor aequoris ullam.</div><div class="l">Sponte tamen properant alii subducere remos,</div><div class="l">pars munire latus, pars ventis vela negare.</div><div class="l">Egerit hic fluctus aequorque refundit in aequor,</div><div class="l">hic rapit antemnas. Quae dum sine lege geruntur,</div><div class="l">aspera crescit hiems, omnique e parte feroces</div><div class="l">bella gerunt venti fretaque indignantia miscent.</div><span class="">para </span><div class="l">Ipse pavet nec se, qui sit status, ipse fatetur</div><div class="l">scire ratis rector, nec, quid iubeatve velitve:</div><div class="l">tanta mali moles tantoque potentior arte est.</div><div class="l">Quippe sonant clamore viri, stridore rudentes,</div><div class="l">undarum incursu gravis unda, tonitribus aether.</div><div class="l">Fluctibus erigitur caelumque aequare videtur</div><div class="l">pontus et inductas adspergine tangere nubes;</div><div class="l">et modo, cum fulvas ex imo vertit harenas,</div><div class="l">concolor est illis, Stygia modo nigrior unda,</div><div class="l">sternitur interdum spumisque sonantibus albet.</div><span class="">para </span><div class="l">Ipsa quoque his agitur vicibus Trachinia puppis,</div><div class="l">et nunc sublimis veluti de vertice montis</div><div class="l">despicere in valles imumque Acheronta videtur,</div><div class="l">nunc, ubi demissam curvum circumstetit aequor,</div><div class="l">suspicere inferno summum de gurgite caelum.</div><div class="l">Saepe dat ingentem fluctu latus icta fragorem</div><div class="l">nec levius pulsata sonat, quam ferreus olim</div><div class="l">cum laceras aries ballistave concutit arces.</div><div class="l">Utque solent sumptis incursu viribus ire</div><div class="l">pectore in arma feri protentaque tela leones,</div><div class="l">sic ubi se ventis admiserat unda coortis,</div><div class="l">ibat in arma ratis multoque erat altior illis.</div><span class="">para </span><div class="l">Iamque labant cunei, spoliataque tegmine cerae</div><div class="l">rima patet praebetque viam letalibus undis.</div><div class="l">Ecce cadunt largi resolutis nubibus imbres,</div><div class="l">inque fretum credas totum descendere caelum,</div><div class="l">inque plagas caeli tumefactum adscendere pontum.</div><div class="l">Vela madent nimbis, et cum caelestibus undis</div><div class="l">aequoreae miscentur aquae; caret ignibus aether,</div><div class="l">caecaque nox premitur tenebris hiemisque suisque.</div><div class="l">Discutiunt tamen has praebentque micantia lumen</div><div class="l">fulmina: fulmineis ardescunt ignibus ignes.</div><span class="">para </span><div class="l">Dat quoque iam saltus intra cava texta carinae</div><div class="l">fluctus; et ut miles, numero praestantior omni,</div><div class="l">cum saepe adsiluit defensae moenibus urbis,</div><div class="l">spe potitur tandem laudisque accensus amore</div><div class="l">inter mille viros murum tamen occupat unus,</div><div class="l">sic, ubi pulsarunt noviens latera ardua fluctus,</div><div class="l">vastius insurgens decimae ruit impetus undae;</div><div class="l">nec prius absistit fessam oppugnare carinam,</div><div class="l">quam velut in captae descendat moenia navis.</div><div class="l">Pars igitur temptabat adhuc invadere pinum,</div><div class="l">pars maris intus erat. Trepidant haud segnius omnes,</div><div class="l">quam solet urbs, aliis murum fodientibus extra</div><div class="l">atque aliis murum, trepidare, tenentibus intus.</div><span class="">para </span><div class="l">Deficit ars animique cadunt, totidemque videntur,</div><div class="l">quot veniunt fluctus, ruere atque inrumpere mortes.</div><div class="l">Non tenet hic lacrimas, stupet hic, vocat ille beatos,</div><div class="l">funera quos maneant: hic votis numen adorat</div><div class="l">bracchiaque ad caelum, quod non videt, inrita tollens</div><div class="l">poscit opem, subeunt illi fraterque parensque,</div><div class="l">huic cum pignoribus domus et quodcumque relictum est.</div><div class="l">Alcyone Ceyca movet, Ceycis in ore</div><div class="l">nulla nisi Alcyone est; et cum desideret unam,</div><div class="l">gaudet abesse tamen. Patriae quoque vellet ad oras</div><div class="l">respicere inque domum supremos vertere vultus,</div><div class="l">verum ubi sit, nescit; tanta vertigine pontus</div><div class="l">fervet, et inducta piceis e nubibus umbra</div><div class="l">omne latet caelum, duplicataque noctis imago est.</div><span class="">para </span><div class="l">Frangitur incursu nimbosi turbinis arbor,</div><div class="l">frangitur et regimen, spoliisque animosa superstes</div><div class="l">unda, velut victrix, sinuataque despicit undas,</div><div class="l">nec levius, quam siquis Athon Pindumve revulsos</div><div class="l">sede sua totos in apertum everterit aequor,</div><div class="l">praecipitata cadit pariterque et pondere et ictu</div><div class="l">mergit in ima ratem; cum qua pars magna virorum,</div><div class="l">gurgite pressa gravi neque in aera reddita, fato</div><div class="l">functa suo est: alii partes et membra carinae</div><div class="l">trunca tenent: tenet ipse manu, qua sceptra solebat,</div><div class="l">fragmina navigii Ceyx socerumque patremque</div><div class="l">invocat heu! frustra. Sed plurima nantis in ore</div><div class="l">Alcyone coniunx: illam meminitque refertque,</div><div class="l">illius ante oculos ut agant sua corpora fluctus,</div><div class="l">optat et exanimis manibus tumuletur amicis.</div><div class="l">Dum natat, absentem, quotiens sinit hiscere fluctus,</div><div class="l">nominat Alcyonen ipsisque inmurmurat undis.</div><div class="l">Ecce super medios fluctus niger arcus aquarum</div><div class="l">frangitur et rupta mersum caput obruit unda.</div><span class="">para </span><div class="l">Lucifer obscurus nec quem cognoscere posses</div><div class="l">illa luce fuit, quoniamque excedere caelo</div><div class="l">non licuit, densis texit sua nubibus ora.</div><span class="">para </span><div class="l">Aeolis interea tantorum ignara malorum</div><div class="l">dinumerat noctes, et iam, quas induat ille</div><div class="l">festinat vestes, iam quas, ubi venerit ille,</div><div class="l">ipsa gerat, reditusque sibi promittit inanes.</div><div class="l">Omnibus illa quidem superis pia tura ferebat,</div><div class="l">ante tamen cunctos Iunonis templa colebat</div><div class="l">proque viro, qui nullus erat, veniebat ad aras</div><div class="l">utque foret sospes coniunx suus utque rediret,</div><div class="l">optabat, nullamque sibi praeferret; at illi</div><div class="l">hoc de tot votis poterat contingere solum.</div><span class="">para </span><div class="l">At dea non ultra pro functo morte rogari</div><div class="l">sustinet; utque manus funestas arceat aris,</div><div class="l">“Iri, meae” dixit “fidissima nuntia vocis,</div><div class="l">vise soporiferam Somni velociter aulam</div><div class="l">exstinctique iube Ceycis imagine mittat</div><div class="l">somnia ad Alcyonen veros narrantia casus.”</div><span class="">para </span><div class="l">Dixerat: induitur velamina mille colorum</div><div class="l">Iris, et arcuato caelum curvamine signans</div><div class="l">tecta petit iussi sub nube latentia regis.</div><span class="">card 592</span><span class="">para </span><div class="l">Est prope Cimmerios longo spelunca recessu,</div><div class="l">mons cavus, ignavi domus et penetralia Somni:</div><div class="l">quo numquam radiis oriens mediusve cadensve</div><div class="l">Phoebus adire potest. Nebulae caligine mixtae</div><div class="l">exhalantur humo dubiaeque crepuscula lucis.</div><div class="l">Non vigil ales ibi cristati cantibus oris</div><div class="l">evocat auroram, nec voce silentia rumpunt</div><div class="l">sollicitive canes canibusve sagacior anser.</div><div class="l">Non fera, non pecudes, non moti flamine rami</div><div class="l">humanaeve sonum reddunt convicia linguae:</div><div class="l">muta quies habitat; saxo tamen exit ab imo</div><div class="l">rivus aquae Lethes, per quem cum murmure labens</div><div class="l">invitat somnos crepitantibus unda lapillis.</div><div class="l">Ante fores antri fecunda papavera florent</div><div class="l">innumeraeque herbae, quarum de lacte soporem</div><div class="l">nox legit et spargit per opacas umida terras.</div><div class="l">Ianua nec verso stridores cardine reddit:</div><div class="l">nulla domo tota, custos in limine nullus.</div><div class="l">At medio torus est ebeno sublimis in antro,</div><div class="l">plumeus, unicolor, pullo velamine tectus:</div><div class="l">quo cubat ipse deus membris languore solutis.</div><div class="l">Hunc circa passim varias imitantia formas</div><div class="l">somnia vana iacent totidem, quot messis aristas,</div><div class="l">silva gerit frondes, eiectas litus harenas.</div><span class="">para </span><div class="l">Quo simul intravit manibusque obstantia virgo</div><div class="l">somnia dimovit, vestis fulgore reluxit</div><div class="l">sacra domus, tardaque deus gravitate iacentes</div><div class="l">vix oculos tollens iterumque iterumque relabens</div><div class="l">summaque percutiens nutanti pectora mento,</div><div class="l">excussit tandem sibi se; cubitoque levatus,</div><div class="l">quid veniat (cognovit enim), scitatur. At illa:</div><span class="">para </span><div class="l">“Somne, quies rerum, placidissime, Somne, deorum,</div><div class="l">pax animi, quem cura fugit, qui corpora duris</div><div class="l">fessa ministeriis mulces reparasque labori,</div><div class="l">somnia, quae veras aequent imitantia formas,</div><div class="l">Herculea Trachine iube sub imagine regis</div><div class="l">Alcyonen adeant simulacraque naufraga fingant.</div><div class="l">Imperat hoc Iuno.” Postquam mandata peregit,</div><div class="l">Iris abit (neque enim ulterius tolerare soporis</div><div class="l">vim poterat), labique ut somnum sensit in artus,</div><div class="l">effugit et remeat per quos modo venerat arcus.</div><span class="">para </span><div class="l">At pater e populo natorum mille suorum</div><div class="l">excitat artificem simulatoremque figurae</div><div class="l">Morphea: non illic quisquam sollertius alter</div><div class="l">exprimit incessus vultumque sonumque loquendi.</div><div class="l">Adicit et vestes et consuetissima cuique</div><div class="l">verba; sed hic solos homines imitatur, at alter</div><div class="l">fit fera, fit volucris, fit longo corpore serpens:</div><div class="l">hunc Icelon superi, mortale Phobetora vulgus</div><div class="l">nominat. Est etiam diversae tertius artis</div><div class="l">Phantasos: ille in humum saxumque undamque trabemque</div><div class="l">quaeque vacant anima, fallaciter omnia transit.</div><div class="l">Regibus hi ducibusque suos ostendere vultus</div><div class="l">nocte solent, populos alii plebemque pererrant.</div><div class="l">Praeterit hos senior cunctisque e fratribus unum</div><div class="l">Morphea, qui peragat Thaumantidos edita, Somnus</div><div class="l">eligit: et rursus molli languore solutus</div><div class="l">deposuitque caput stratoque recondidit alto.</div><span class="">para </span><div class="l">Ille volat nullos strepitus facientibus alis</div><div class="l">per tenebras intraque morae breve tempus in urbem</div><div class="l">pervenit Haemoniam positisque e corpore pennis</div><div class="l">in faciem Ceycis abit sumptaque figura</div><div class="l">luridus, exanimi similis, sine vestibus ullis,</div><div class="l">coniugis ante torum miserae stetit: uda videtur</div><div class="l">barba viri, madidisque gravis fluere unda capillis.</div><span class="">para </span><div class="l">Tum lecto incumbens, fletu super ora profuso,</div><div class="l">haec ait: “Agnoscis Ceyca, miserrima coniunx?</div><div class="l">An mea mutata est facies? Nunc respice! nosces</div><div class="l">inveniesque tuo pro coniuge coniugis umbram.</div><div class="l">Nil opis, Alcyone, nobis tua vota tulerunt:</div><div class="l">occidimus! Falso tibi me promittere noli!</div><div class="l">Nubilus Aegaeo deprendit in aequore navem</div><div class="l">auster et ingenti iactatam flamine solvit,</div><div class="l">oraque nostra, tuum frustra clamantia nomen,</div><div class="l">implerunt fluctus. Non haec tibi nuntiat auctor</div><div class="l">ambiguus, non ista vagis rumoribus audis:</div><div class="l">ipse ego fata tibi praesens mea naufragus edo.</div><div class="l">Surge, age, da lacrimas lugubriaque indue nec me</div><div class="l">indeploratum sub inania Tartara mitte.”</div><div class="l">Adicit his vocem Morpheus, quam coniugis illa</div><div class="l">crederet esse sui: fletus quoque fundere veros</div><div class="l">visus erat, gestumque manus Ceycis habebat.</div><span class="">para </span><div class="l">Ingemit Alcyone, lacrimas movet atque lacertos</div><div class="l">per somnum, corpusque petens amplectitur auras</div><div class="l">exclamatque “mane! quo te rapis? ibimus una!”</div><div class="l">Voce sua specieque viri turbata soporem</div><div class="l">excutit et primo, si sit, circumspicit, illic,</div><div class="l">qui modo visus erat: nam moti voce ministri</div><div class="l">intulerant lumen. Postquam non invenit usquam,</div><div class="l">percutit ora manu laniatque a pectore vestes</div><div class="l">pectoraque ipsa ferit, nec crines solvere curat:</div><div class="l">scindit et altrici, quae luctus causa, roganti</div><div class="l">“nulla est Alcyone, nulla est!” ait. “Occidit una</div><div class="l">cum Ceyce suo! Solantia tollite verba!</div><div class="l">Naufragus interiit! Vidi agnovique manusque</div><div class="l">ad discedentem cupiens retinere, tetendi.</div><div class="l">Umbra fuit, — sed et umbra tamen manifesta virique</div><div class="l">vera mei! Non ille quidem, si quaeris, habebat</div><div class="l">adsuetos vultus, nec quo prius, ore nitebat:</div><div class="l">pallentem nudumque et adhuc umente capillo</div><div class="l">infelix vidi. Stetit hoc miserabilis ipse</div><div class="l">ecce loco!” (et quaerit, vestigia siqua supersint)</div><div class="l">“Hoc erat, hoc, animo quod divinante timebam,</div><div class="l">et ne me fugeres, ventos sequerere, rogabam.</div><div class="l">At certe vellem, quoniam periturus abibas,</div><div class="l">me quoque duxisses! Multum fuit utile tecum</div><div class="l">ire mihi: neque enim de vitae tempore quicquam</div><div class="l">non simul egissem, nec mors discreta fuisset.</div><div class="l">Nunc absens perii, iactor quoque fluctibus absens,</div><div class="l">et sine me me pontus habet. Crudelior ipso</div><div class="l">sit mihi mens pelago, si vitam ducere nitar</div><div class="l">longius et tanto pugnem superesse dolori.</div><div class="l">Sed neque pugnabo, nec te, miserande, relinquam</div><div class="l">et tibi nunc saltem veniam comes, inque sepulcro</div><div class="l">si non urna, tamen iunget nos littera: si non</div><div class="l">ossibus ossa meis, at nomen nomine tangam.”</div><span class="">card 708</span><span class="">para </span><div class="l">Plura dolor prohibet, verboque intervenit omni</div><div class="l">plangor, et attonito gemitus a corde trahuntur.</div><span class="">para </span><div class="l">Mane erat, egreditur tectis ad litus et illum</div><div class="l">maesta locum repetit, de quo spectarat euntem.</div><div class="l">Dumque moratur ibi, dumque “hic retinacula solvit,</div><div class="l">hoc mihi discedens dedit oscula litore” dicit,</div><div class="note" id="Note22"><span class="noteLabel">Note: </span><div class="l"><span class="strikethrough">quae dum tota locis (s. dumque notata oculis) reminiscitur acta fretumque</span></div></div><div class="l">prospicit: in liquida, spatio distante, tuetur</div><div class="l">nescio quid quasi corpus, aqua. Primoque, quid illud</div><div class="l">esset, erat dubium; postquam paulum appulit unda,</div><div class="l">et, quamvis aberat, corpus tamen esse liquebat,</div><div class="l">qui foret, ignorans, quia naufragus, omine mota est</div><div class="l">et, tamquam ignoto lacrimam daret, “heu! miser” inquit</div><div class="l">“quisquis es, et siqua est coniunx tibi !” Fluctibus actum</div><div class="l">fit propius corpus; quod quo magis illa tuetur,</div><div class="l">hoc minus et minus est mentis sua, iamque propinquae</div><div class="l">admotum terrae, iam quod cognoscere posset,</div><div class="l">cernit: erat coniunx. “Ille est!” exclamat et una</div><div class="l">ora, comas, vestem lacerat tendensque trementes</div><div class="l">ad Ceyca manus “sic, o carissime coniunx,</div><div class="l">sic ad me, miserande, redis?” ait. Adiacet undis</div><div class="l">facta manu moles, quae primas aequoris undas</div><div class="l">frangit et incursus quae praedelassat aquarum.</div><div class="l">Insilit huc, mirumque fuit potuisse: volabat</div><div class="l">percutiensque levem modo natis aera pennis</div><div class="l">stringebat summas ales miserabilis undas.</div><div class="l">Dumque volat, maesto similem plenumque querellae</div><div class="l">ora dedere sonum tenui crepitantia rostro.</div><span class="">para </span><div class="l">Ut vero tetigit mutum et sine sanguine corpus,</div><div class="l">dilectos artus amplexa recentibus alis</div><div class="l">frigida nequiquam duro dedit oscula rostro.</div><div class="l">Senserit hoc Ceyx, an vultum motibus undae</div><div class="l">tollere sit visus, populus dubitabat: at ille</div><div class="l">senserat, et tandem superis miserantibus, ambo</div><div class="l">alite mutantur. Fatis obnoxius isdem</div><div class="l">tunc quoque mansit amor, nec coniugiale solutum est</div><div class="l">foedus in alitibus: coeunt fiuntque parentes,</div><div class="l">perque dies placidos hiberno tempore septem</div><div class="l">incubat Alcyone pendentibus aequore nidis.</div><div class="l">Tunc iacet unda maris: ventos custodit et arcet</div><div class="l">Aeolus egressu praestatque nepotibus aequor.</div><span class="">card 749</span><span class="">tale Aesacos.</span><span class="">para </span><div class="l">Hos aliquis senior iunctim freta lata volantes</div><div class="l">spectat et ad finem servatos laudat amores;</div><div class="l">proximus, aut idem, si fors tulit, “hic quoque,” dixit</div><div class="l">“quem mare carpentem substrictaque crura gerentem</div><div class="l">adspicis” (ostendens spatiosum in guttura mergum),</div><div class="l">“regia progenies: sunt si descendere ad ipsum</div><div class="l">ordine perpetuo quaeris, sunt huius origo</div><div class="l">Ilus et Assaracus raptusque Iovi Ganymedes</div><div class="l">Laomedonque senex Priamusque novissima Troiae</div><div class="l">tempora sortitus. Frater fuit Hectoris iste:</div><div class="l">qui nisi sensisset prima nova fata iuventa,</div><div class="l">forsitan inferius non Hectore nomen haberet,</div><div class="l">quamvis est illum proles enixa Dymantis,</div><div class="l">Aesacon umbrosa furtim peperisse sub Ida</div><div class="l">fertur Alexirhoe, Granico nata bicorni.</div><span class="">para </span><div class="l">Oderat hic urbes nitidaque remotus ab aula</div><div class="l">secretos montes et inambitiosa colebat</div><div class="l">rura nec Iliacos coetus nisi rarus adibat.</div><div class="l">Non agreste tamen nec inexpugnabile amori</div><div class="l">pectus habens silvas captatam saepe per omnes</div><div class="l">adspicit Hesperien patria Cebrenida ripa</div><div class="l">iniectos umeris siccantem sole capillos.</div><div class="l">Visa fugit nymphe, veluti perterrita fulvum</div><div class="l">cerva lupum longeque lacu deprensa relicto</div><div class="l">accipitrem fluvialis anas; quam Troius heros</div><div class="l">insequitur celeremque metu celer urget amore:</div><div class="l">ecce latens herba coluber fugientis adunco</div><div class="l">dente pedem strinxit virusque in corpore liquit;</div><div class="l">cum vita suppressa fuga est: amplectitur amens</div><div class="l">exanimem clamatque “piget, piget esse secutum!</div><div class="l">Sed non hoc timui, neque erat mihi vincere tanti.</div><div class="l">Perdidimus miseram nos te duo: vulnus ab angue,</div><div class="l">a me causa data est. Ego sum sceleratior illo,</div><div class="l">qui tibi morte mea mortis solacia mittam.”</div><span class="">para </span><div class="l">Dixit et e scopulo, quem rauca subederat unda,</div><div class="l">decidit in pontum. Tethys miserata cadentem</div><div class="l">molliter excepit nantemque per aequora pennis</div><div class="l">texit, et optatae non est data copia mortis.</div><div class="l">Indignatur amans invitum vivere cogi</div><div class="l">obstarique animae misera de sede volenti</div><div class="l">exire. Utque novas umeris adsumpserat alas,</div><div class="l">subvolat atque iterum corpus super aequora mittit.</div><div class="l">Pluma levat casus: furit Aesacos inque profundum</div><div class="l">pronus abit letique viam sine fine retemptat.</div><div class="l">Fecit amor maciem: longa internodia crurum,</div><div class="l">longa manet cervix, caput est a corpore longe;</div><div class="l">aequor amat nomenque manet, quia mergitur, illi.”</div></div><div class="textpart" id="index.xml-body.1_div.1_div.12"><h3><span class="headingNumber">1.12. </span></h3><span class="">card 1</span><span class="">tale Graeci Aulide. Fama.</span><span class="">para </span><div class="l">Nescius adsumptis Priamus pater Aesacon alis</div><div class="l">vivere lugebat, tumulo quoque nomen habenti</div><div class="l">inferias dederat cum fratribus Hector inani.</div><span class="">para </span><div class="l">Defuit officio Paridis praesentia tristi,</div><div class="l">postmodo qui rapta longum cum coniuge bellum</div><div class="l">attulit in patriam; coniurataeque sequuntur</div><div class="l">mille rates gentisque simul commune Pelasgae.</div><div class="l">Nec dilata foret vindicta, nisi aequora saevi</div><div class="l">invia fecissent venti Boeotaque tellus</div><div class="l">Aulide piscosa puppes tenuisset ituras.</div><div class="l">Hic patrio de more Iovi cum sacra parassent,</div><div class="l">ut vetus accensis incanduit ignibus ara,</div><div class="l">serpere caeruleum Danai videre draconem</div><div class="l">in platanum, coeptis quae stabat proxima sacris.</div><div class="l">Nidus erat volucrum bis quattuor arbore summa:</div><div class="l">quas simul et matrem circum sua damna volantem</div><div class="l">corripuit serpens avidoque recondidit ore.</div><div class="l">Obstipuere omnes. At veri providus augur</div><div class="l">Thestorides “vincemus” ait, “gaudete, Pelasgi!</div><div class="l">Troia cadet, sed erit nostri mora longa laboris,”</div><div class="l">atque novem volucres in belli digerit annos.</div><div class="l">Ille, ut erat virides amplexus in arbore ramos,</div><div class="l">fit lapis et servat serpentis imagine saxum.</div><span class="">para </span><div class="l">Permanet Aoniis Nereus violentus in undis</div><div class="l">bellaque non transfert; et sunt qui parcere Troiae</div><div class="l">Neptunum credant, quia moenia fecerat urbi.</div><div class="l">At non Thestorides: nec enim nescitve tacetve</div><div class="l">sanguine virgineo placandam virginis iram</div><div class="l">esse deae. Postquam pietatem publica causa</div><div class="l">rexque patrem vicit castumque datura cruorem</div><div class="l">flentibus ante aram stetit Iphigenia ministris,</div><div class="l">victa dea est nubemque oculis obiecit et inter</div><div class="l">officium turbamque sacri vocesque precantum</div><div class="l">supposita fertur mutasse Mycenida cerva.</div><div class="l">Ergo ubi, qua decuit, lenita est caede Diana,</div><div class="l">et pariter Phoebes, pariter maris ira recessit,</div><div class="l">accipiunt ventos a tergo mille carinae</div><div class="l">multaque perpessae Phrygia potiuntur harena.</div><span class="">tale THE HOUSE OF FAME AND THE TROJAN CYGNUS</span><span class="">para </span><div class="l">Orbe locus medio est inter terrasque fretumque</div><div class="l">caelestesque plagas, triplicis confinia mundi,</div><div class="l">unde quod est usquam, quamvis regionibus absit,</div><div class="l">inspicitur, penetratque cavas vox omnis ad aures.</div><div class="l">Fama tenet summaque domum sibi legit in arce,</div><div class="l">innumerosque aditus ac mille foramina tectis</div><div class="l">addidit et nullis inclusit limina portis:</div><div class="l">nocte dieque patet. Tota est ex aere sonanti,</div><div class="l">tota fremit vocesque refert iteratque quod audit.</div><div class="l">Nulla quies intus nullaque silentia parte,</div><div class="l">nec tamen est clamor, sed parvae murmura vocis,</div><div class="l">qualia de pelagi, siquis procul audiat, undis</div><div class="l">esse solent, qualemve sonum, cum Iuppiter atras</div><div class="l">increpuit nubes, extrema tonitrua reddunt.</div><div class="l">Atria turba tenet: veniunt, leve vulgus, euntque</div><div class="l">mixtaque cum veris passim commenta vagantur</div><div class="l">milia rumorum confusaque verba volutant.</div><div class="l">E quibus hi vacuas inplent sermonibus aures,</div><div class="l">hi narrata ferunt alio; mensuraque ficti</div><div class="l">crescit, et auditis aliquid novus adicit auctor.</div><div class="l">Illic Credulitas, illic temerarius Error</div><div class="l">vanaque Laetitia est consternatique Timores</div><div class="l">Seditioque recens dubioque auctore Susurri.</div><div class="l">Ipsa, quid in caelo rerum pelagoque geratur</div><div class="l">et tellure, videt totumque inquirit in orbem.</div><span class="">card 64</span><span class="">tale Achilles et Cygnus.</span><span class="">para </span><div class="l">Fecerat haec notum Graias cum milite forti</div><div class="l">adventare rates, neque inexspectatus in armis</div><div class="l">hostis adest: prohibent aditus litusque tuentur</div><div class="l">Troes, et Hectorea primus fataliter hasta,</div><div class="l">Protesilae, cadis, commissaque proelia magno</div><div class="l">stant Danais, fortisque animae nece cognitus Hector.</div><div class="l">Nec Phryges exiguo, quid Achaica dextera possit</div><div class="l">sanguine senserunt. Et iam Sigea rubebant</div><div class="l">litora, iam leto proles Neptunia Cygnus</div><div class="l">mille viros dederat, iam curru instabat Achilles</div><div class="l">totaque Peliacae sternebat cuspidis ictu</div><div class="l">agmina, perque acies aut Cygnum aut Hectora quaerens</div><div class="l">congreditur Cygno (decimum dilatus in annum</div><div class="l">Hector erat): tum colla iugo canentia pressos</div><div class="l">exhortatus equos currum direxit in hostem</div><div class="l">concutiensque suis vibrantia tela lacertis</div><div class="l">“quisquis es, o iuvenis” dixit “solamen habeto</div><div class="l">mortis, ab Haemonio quod sis iugulatus Achille.”</div><span class="">para </span><div class="l">Hactenus Aeacides; vocem gravis hasta secuta est.</div><div class="l">Sed quamquam certa nullus fuit error in hasta,</div><div class="l">nil tamen emissi profecit acumine ferri</div><div class="l">utque hebeti pectus tantummodo contudit ictu.</div><span class="">para </span><div class="l">“Nate dea, nam te fama praenovimus,” inquit</div><div class="l">ille “quid a nobis vulnus miraris abesse?”</div><div class="l">(mirabatur enim) “non haec, quam cernis, equinis</div><div class="l">fulva iubis cassis neque onus cava parma sinistrae</div><div class="l">auxilio mihi sunt: decor est quaesitus ab istis.</div><div class="l">Mars quoque ob hoc capere arma solet! Removebitur omne</div><div class="l">tegminis officium, tamen indestrictus abibo.</div><div class="l">Est aliquid non esse satum Nereide, sed qui</div><div class="l">Nereaque et natas et totum temperat aequor.”</div><span class="">para </span><div class="l">Dixit et haesurum clipei curvamine telum</div><div class="l">misit in Aeaciden, quod et aes et proxima rupit</div><div class="l">terga novena boum, decimo tamen orbe moratum est.</div><div class="l">Excutit hoc heros rursusque trementia forti</div><div class="l">tela manu torsit: rursus sine vulnere corpus</div><div class="l">sincerumque fuit! Nec tertia cuspis apertum</div><div class="l">et se praebentem valuit destringere Cygnum.</div><div class="l">Haud secus exarsit, quam circo taurus aperto,</div><div class="l">cum sua terribili petit inritamina cornu,</div><div class="l">poeniceas vestes, elusaque vulnera sentit.</div><div class="l">Num tamen exciderit ferrum, considerat hastae:</div><div class="l">haerebat ligno. “Manus est mea debilis ergo,</div><div class="l">quasque” ait “ante habuit vires, effudit in uno?</div><div class="l">Nam certe valuit, vel cum Lyrnesia primus</div><div class="l">moenia deieci, vel cum Tenedonque suoque</div><div class="l">Eetioneas inplevi sanguine Thebas,</div><div class="l">vel cum purpureus populari caede Caicus</div><div class="l">fluxit opusque meae bis sensit Telephus hastae.</div><div class="l">Hic quoque tot caesis, quorum per litus acervos</div><div class="l">et feci et video, valuit mea dextra valetque.”</div><span class="">para </span><div class="l">Dixit et, ante actis veluti male crederet, hastam</div><div class="l">misit in adversum Lycia de plebe Menoeten</div><div class="l">loricamque simul subiectaque pectora rupit.</div><div class="l">Quo plangente gravem moribundo pectore terram</div><div class="l">extrahit illud idem calido de vulnere telum</div><div class="l">atque ait: “Haec manus est, haec, qua modo vicimus, hasta:</div><div class="l">utar in hoc isdem; sit in hoc, precor, exitus idem!”</div><span class="">para </span><div class="l">Sic fatus Cygnum repetit, nec fraxinus errat</div><div class="l">inque umero sonuit non evitata sinistro,</div><div class="l">inde velut muro solidaque a caute repulsa est;</div><div class="l">qua tamen ictus erat, signatum sanguine Cygnum</div><div class="l">viderat et frustra fuerat gavisus Achilles:</div><div class="l">vulnus erat nullum, sanguis fuit ille Menoetae!</div><div class="l">Tum vero praeceps curru fremebundus ab alto</div><div class="l">desilit et nitido securum comminus hostem</div><div class="l">ense petens parmam gladio galeamque cavari</div><div class="l">cernit et in duro laedi quoque corpore ferrum!</div><span class="">para </span><div class="l">Haud tulit ulterius, clipeoque adversa reducto</div><div class="l">ter quater ora viri, capulo cava tempora pulsat</div><div class="l">cedentique sequens instat turbatque ruitque</div><div class="l">attonitoque negat requiem: pavor occupat illum,</div><div class="l">ante oculosque natant tenebrae, retroque ferenti</div><div class="l">aversos passus medio lapis obstitit arvo.</div><div class="l">Quem super inpulsum resupino corpore Cygnum</div><div class="l">vi multa vertit terraeque adflixit Achilles.</div><div class="l">Tum clipeo genibusque premens praecordia duris</div><div class="l">vincla trahit galeae: quae presso subdita mento</div><div class="l">elidunt fauces et respiramen utrumque</div><div class="l">eripiunt animae. Victum spoliare parabat:</div><div class="l">arma relicta videt; corpus deus aequoris albam</div><div class="l">contulit in volucrem, cuius modo nomen habebat.</div><span class="">card 146</span><span class="">tale Caeneus.</span><span class="">para </span><div class="l">Hic labor, haec requiem multorum pugna dierum</div><div class="l">attulit, et positis pars utraque substitit armis.</div><div class="l">Dumque vigil Phrygios servat custodia muros</div><div class="l">et vigil Argolicas servat custodia fossas,</div><div class="l">festa dies aderat, qua Cygni victor Achilles</div><div class="l">Pallada mactatae placabat sanguine vaccae.</div><div class="l">Cuius ut inposuit prosecta calentibus aris</div><div class="l">et dis acceptus penetravit in aethera nidor,</div><div class="l">sacra tulere suam, pars est data cetera mensis.</div><div class="l">Discubuere toris proceres et corpora tosta</div><div class="l">carne replent vinoque levant curasque sitimque.</div><div class="l">Non illos citharae, non illos carmina vocum</div><div class="l">longave multifori delectat tibia buxi,</div><div class="l">sed noctem sermone trahunt, virtusque loquendi</div><div class="l">materia est: pugnas referunt hostisque suasque,</div><div class="l">inque vices adita atque exhausta pericula saepe</div><div class="l">commemorare iuvat,— quid enim loqueretur Achilles,</div><div class="l">aut quid apud magnum potius loquerentur Achillem?</div><div class="l">Proxima praecipue domito victoria Cygno</div><div class="l">in sermone fuit. Visum mirabile cunctis,</div><div class="l">quod iuvenis corpus nullo penetrabile telo</div><div class="l">invictumque a vulnere erat ferrumque terebat.</div><span class="">para </span><div class="l">Hoc ipse Aeacides, hoc mirabantur Achivi,</div><div class="l">cum sic Nestor ait: “Vestro fuit unicus aevo</div><div class="l">contemptor ferri nulloque forabilis ictu</div><div class="l">Cygnus. At ipse olim patientem vulnera mille</div><div class="l">corpore non laeso Perrhaebum Caenea vidi,</div><div class="l">Caenea Perrhaebum, qui factis inclitus Othryn</div><div class="l">incoluit; quoque id mirum magis esset in illo,</div><div class="l">femina natus erat.” Monstri novitate feruntur</div><div class="l">quisquis adest, narretque rogant. Quos inter Achilles:</div><div class="l">“Dic age! nam cunctis eadem est audire voluntas,</div><div class="l">o facunde senex, aevi prudentia nostri,</div><div class="l">quis fuerit Caeneus, cur in contraria versus,</div><div class="l">qua tibi militia, cuius certamine pugnae</div><div class="l">cognitus, a quo sit victus, si victus ab ullo est.”</div><span class="">para </span><div class="l">Tum senior: “Quamvis obstet mihi tarda vetustas,</div><div class="l">multaque me fugiant primis spectata sub annis,</div><div class="l">plura tamen memini. Nec, quae magis haereat ulla</div><div class="l">pectore res nostro est inter bellique domique</div><div class="l">acta tot. Ac siquem potuit spatiosa senectus</div><div class="l">spectatorem operum multorum reddere, vixi</div><div class="l">annos bis centum; nunc tertia vivitur aetas.</div><span class="">para </span><div class="l">Clara decore fuit proles Elateia Caenis,</div><div class="l">Thessalidum virgo pulcherrima, perque propinquas</div><div class="l">perque tuas urbes (tibi enim popularis, Achille),</div><div class="l">multorum frustra votis optata procorum.</div><div class="l">Temptasset Peleus thalamos quoque forsitan illos,</div><div class="l">sed iam aut contigerant illi conubia matris,</div><div class="l">aut fuerant promissa, tuae. Nec Caenis in ullos</div><div class="l">denupsit thalamos secretaque litora carpens</div><div class="l">aequorei vim passa dei est (ita fama ferebat),</div><div class="l">utque novae Veneris Neptunus gaudia cepit,</div><div class="l">“sint tua vota licet” dixit “secura repulsae:</div><div class="l">elige, quid voveas!” (eadem hoc quoque fama ferebat).</div><div class="l">“Magnum” Caenis ait “facit haec iniuria votum;</div><div class="l">tale pati iam posse nihil; da, femina ne sim:</div><div class="l">omnia praestiteris.” Graviore novissima dixit</div><div class="l">verba sono, poteratque viri vox illa videri,</div><div class="l">sicut erat; nam iam voto deus aequoris alti</div><div class="l">adnuerat dederatque super, ne saucius ullis</div><div class="l">vulneribus fieri ferrove occumbere posset.</div><div class="l">Munere laetus abit studiisque virilibus aevum</div><div class="l">exigit Atracides Peneiaque arva pererrat.</div><span class="">card 210</span><span class="">tale Centaurorum et Lapitharum pugna.</span><span class="">para </span><div class="l">Duxerat Hippodamen audaci Ixione natus,</div><div class="l">nubigenasque feros positis ex ordine mensis</div><div class="l">arboribus tecto discumbere iusserat antro.</div><div class="l">Haemonii proceres aderant, aderamus et ipsi,</div><div class="l">festaque confusa resonabat regia turba.</div><div class="l">Ecce canunt Hymenaeon, et ignibus atria fumant,</div><div class="l">cinctaque adest virgo matrum nuruumque caterva;</div><div class="l">praesignis facie. Felicem diximus illa</div><div class="l">coniuge Pirithoum: quod paene fefellimus omen.</div><span class="">para </span><div class="l">Nam tibi, saevorum saevissime Centaurorum,</div><div class="l">Euryte, quam vino pectus, tam virgine visa</div><div class="l">ardet, et ebrietas geminata libidine regnat.</div><div class="l">Protinus eversae turbant convivia mensae,</div><div class="l">raptaturque comis per vim nova nupta prehensis.</div><div class="l">Eurytus Hippodamen, alii, quam quisque probabant,</div><div class="l">aut poterant, rapiunt, captaeque erat urbis imago.</div><div class="l">Femineo clamore sonat domus: ocius omnes</div><div class="l">surgimus, et primus “quae te vecordia,” Theseus</div><div class="l">“Euryte, pulsat” ait, “qui me vivente lacessas</div><div class="l">Pirithoum violesque duos ignarus in uno?”</div><div class="note" id="Note23"><span class="noteLabel">Note: </span><div class="l"><span class="strikethrough">neve ea magnanimus frustra memoraverit ore,</span></div> <div class="l"><span class="strikethrough">submovet instantes raptamque furentibus aufert.</span></div></div><div class="l">Ille nihil contra (neque enim defendere verbis</div><div class="l">talia facta potest), sed vindicis ora protervis</div><div class="l">insequitur manibus generosaque pectora pulsat.</div><span class="">para </span><div class="l">Forte fuit iuxta signis exstantibus asper</div><div class="l">antiquus crater; quem vastum vastior ipso</div><div class="l">sustulit Aegides adversaque misit in ora.</div><div class="l">Sanguinis ille globos pariter cerebrumque merumque</div><div class="l">vulnere et ore vomens madida resupinus harena</div><div class="l">calcitrat. Ardescunt germani caede bimembres</div><div class="l">certatimque omnes uno ore “arma, arma” loquuntur.</div><div class="l">Vina dabant animos, et prima pocula pugna</div><div class="l">missa volant fragilesque cadi curvique lebetes,</div><div class="l">res epulis quondam, tum bello et caedibus aptae.</div><span class="">para </span><div class="l">Primus Ophionides Amycus penetralia donis</div><div class="l">haud timuit spoliare suis et primus ab aede</div><div class="l">lampadibus densum rapuit funale coruscis,</div><div class="l">elatumque alte, veluti qui candida tauri</div><div class="l">rumpere sacrifica molitur colla securi,</div><div class="l">inlisit fronti Lapithae Celadontis et ossa</div><div class="l">non cognoscendo confusa relinquit in ore.</div><div class="l">Exsiluere oculi, disiectisque ossibus oris</div><div class="l">acta retro naris medioque est fixa palato.</div><div class="l">Hunc pede convulso mensae Pellaeus acernae</div><div class="l">stravit humi Pelates deiecto in pectora mento,</div><div class="l">cumque atro mixtos sputantem sanguine dentes</div><div class="l">vulnere Tartareas geminato mittit ad umbras.</div><span class="">para </span><div class="l">Proximus ut steterat, spectans altaria vultu</div><div class="l">fumida terribili “cur non” ait “utimur istis?”</div><div class="l">cumque suis Gryneus inmanem sustulit aram</div><div class="l">ignibus et medium Lapitharum iecit in agmen</div><div class="l">depressitque duos, Brotean et Orion: Orio</div><div class="l">mater erat Mycale, quam deduxisse canendo</div><div class="l">saepe reluctantis constabat cornua lunae.</div><span class="">para </span><div class="l">“Non inpune feres, teli modo copia detur!”</div><div class="l">dixerat Exadius telique habet instar, in alta</div><div class="l">quae fuerant pinu votivi cornua cervi.</div><div class="l">Figitur hinc duplici Gryneus in lumina ramo</div><div class="l">eruiturque oculos, quorum pars cornibus haeret,</div><div class="l">pars fluit in barbam concretaque sanguine pendet.</div><span class="">para </span><div class="l">Ecce rapit mediis flagrantem Rhoetus ab aris</div><div class="l">pruniceum torrem dextraque a parte Charaxi</div><div class="l">tempora perstringit fulvo protecta capillo.</div><div class="l">Correpti rapida, veluti seges arida, flamma</div><div class="l">arserunt crines, et vulnere sanguis inustus</div><div class="l">terribilem stridore sonum dedit, ut dare ferrum</div><div class="l">igne rubens plerumque solet, quod forcipe curva</div><div class="l">cum faber eduxit, lacubus demittit: at illud</div><div class="l">stridet et in tepida submersum sibilat unda.</div><div class="l">Saucius hirsutis avidum de crinibus ignem</div><div class="l">excutit inque umeros limen tellure revulsum</div><div class="l">tollit, onus plaustri, quod ne permittat in hostem,</div><div class="l">ipsa facit gravitas: socium quoque saxea moles</div><div class="l">oppressit spatio stantem propiore Cometen.</div><div class="l">Gaudia nec retinet Rhoetus: “Sic, conprecor,” inquit</div><div class="l">“cetera sit fortis castrorum turba tuorum!”</div><div class="l">semicremoque novat repetitum stipite vulnus,</div><div class="l">terque quaterque gravi iuncturas verticis ictu</div><div class="l">rupit, et in liquido sederunt ossa cerebro.</div><span class="">para </span><div class="l">Victor ad Euagrum Corythumque Dryantaque transit;</div><div class="l">e quibus ut prima tectus lanugine malas</div><div class="l">procubuit Corythus, “puero quae gloria fuso</div><div class="l">parta tibi est?” Euagrus ait, nec dicere Rhoetus</div><div class="l">plura sinit rutilasque ferox in aperta loquentis</div><div class="l">condidit ora viri perque os in pectora flammas.</div><div class="l">Te quoque, saeve Drya, circum caput igne rotato</div><div class="l">insequitur; sed non in te quoque constitit idem</div><div class="l">exitus: adsiduae successu caedis ovantem,</div><div class="l">qua iuncta est umero cervix, sude figis obusta.</div><div class="l">Ingemuit duroque sudem vix osse revellit</div><div class="l">Rhoetus et ipse suo madefactus sanguine fugit.</div><span class="">para </span><div class="l">Fugit et Orneus Lycabasque et saucius armo</div><div class="l">dexteriore Medon et cum Pisenore Thaumas,</div><div class="l">quique pedum nuper certamine vicerat omnes</div><div class="l">Mermeros (accepto tum vulnere tardius ibat!),</div><div class="l">et Pholus et Melaneus et Abas praedator aprorum,</div><div class="l">quique suis frustra bellum dissuaserat augur,</div><div class="l">Astylos: ille etiam metuenti vulnera Nesso</div><div class="l">“ne fuge! ad Herculeos” inquit “servaberis arcus.”</div><div class="l">At non Eurynomus Lycidasque et Areos et Imbreus</div><div class="l">effugere necem: quos omnes dextra Dryantis</div><div class="l">perculit adversos. Adversum tu quoque, quamvis</div><div class="l">terga fugae dederas, vulnus, Crenaee, tulisti;</div><div class="l">nam grave respiciens inter duo lumina ferrum,</div><div class="l">qua naris fronti committitur, accipis, imae.</div><span class="">card 316</span><span class="">para </span><div class="l">In tanto fremitu cunctis sine fine iacebat</div><div class="l">sopitus venis et inexperrectus Aphidas</div><div class="l">languentique manu carchesia mixta tenebat,</div><div class="l">fusus in Ossaeae villosis pellibus ursae.</div><div class="l">Quem procul ut vidit frustra nulla arma moventem,</div><div class="l">inserit amento digitos “miscenda” que dixit</div><div class="l">“cum Styge vina bibes!” Phorbas; nec plura moratus</div><div class="l">in iuvenem torsit iaculum, ferrataque collo</div><div class="l">fraxinus, ut casu iacuit resupinus, adacta est.</div><div class="l">Mors caruit sensu, plenoque e gutture fluxit</div><div class="l">inque toros inque ipsa niger carchesia sanguis.</div><span class="">para </span><div class="l">Vidi ego Petraeum conantem tollere terra</div><div class="l">glandiferam quercum; quam dum conplexibus ambit</div><div class="l">et quatit huc illuc labefactaque robora iactat,</div><div class="l">lancea Pirithoi costis inmissa Petraei</div><div class="l">pectora cum duro luctantia robore fixit.</div><div class="l">Pirithoi cecidisse Lycum virtute ferebant,</div><div class="l">Pirithoi virtute Chromin. Sed uterque minorem</div><div class="l">victori titulum quam Dictys Helopsque dederunt:</div><div class="l">fixus Helops iaculo, quod pervia tempora fecit</div><div class="l">et missum a dextra laevam penetravit ad aurem;</div><div class="l">Dictys, ab ancipiti delapsus acumine montis,</div><div class="l">dum fugit instantem trepidans Ixione natum,</div><div class="l">decidit in praeceps et pondere corporis ornum</div><div class="l">ingentem fregit suaque induit ilia fractae.</div><span class="">para </span><div class="l">Victor adest Aphareus saxumque e monte revulsum</div><div class="l">mittere conatur: mittentem stipite querno</div><div class="l">occupat Aegides cubitique ingentia frangit</div><div class="l">ossa; nec ulterius dare corpus inutile leto</div><div class="l">aut vacat aut curat tergoque Bienoris alti</div><div class="l">insilit haud solito quemquam portare nisi ipsum,</div><div class="l">opposuitque genu costis prensamque sinistra</div><div class="l">caesariem retinens vultum minitantiaque ora</div><div class="l">robore nodoso praeduraque tempora fregit:</div><div class="l">robore Nedymnum iaculatoremque Lycopen</div><div class="l">sternit et inmissa protectum pectora barba</div><div class="l">Hippason et summis exstantem Riphea silvis</div><div class="l">Thereaque, Haemoniis qui prensos montibus ursos</div><div class="l">ferre domum vivos indignantesque solebat.</div><span class="">para </span><div class="l">Haud tulit utentem pugnae successibus ultra</div><div class="l">Thesea Demoleon: solido divellere dumo</div><div class="l">annosam pinum magno molimine temptat;</div><div class="l">quod quia non potuit, praefractam misit in hostem.</div><div class="l">Sed procul a telo Theseus veniente recessit</div><div class="l">Pallados admonitu: credi sic ipse volebat.</div><div class="l">Non tamen arbor iners cecidit; nam Crantoris alti</div><div class="l">abscidit iugulo pectusque umerumque sinistrum.</div><div class="l">Armiger ille tui fuerat genitoris, Achille,</div><div class="l">quem Dolopum rector, bello superatus, Amyntor</div><div class="l">Aeacidae dederat pacis pignusque fidemque.</div><span class="">para </span><div class="l">Hunc procul ut foedo disiectum vulnere Peleus</div><div class="l">vidit, “at inferias, iuvenum gratissime Crantor,</div><div class="l">accipe” ait, validoque in Demoleonta lacerto</div><div class="l">fraxineam misit, mentis quoque viribus, hastam.</div><div class="l">Quae laterum cratem praerupit et ossibus haerens</div><div class="l">intremuit. Trahit ille manu sine cuspide lignum</div><div class="l">(id quoque vix sequitur), cuspis pulmone retenta est.</div><div class="l">Ipse dolor vires animo dabat: aeger in hostem</div><div class="l">erigitur pedibusque virum proculcat equinis.</div><div class="l">Excipit ille ictus galea clipeoque sonanti</div><div class="l">defensatque umeros praetentaque sustinet arma</div><div class="l">perque armos uno duo pectora perforat ictu.</div><span class="">para </span><div class="l">Ante tamen leto dederat Phlegraeon et Hylen</div><div class="l">eminus, Iphinoum conlato Marte Claninque;</div><div class="l">additur his Dorylas, qui tempora tecta gerebat</div><div class="l">pelle lupi saevique vicem praestantia teli</div><div class="l">cornua vara boum multo rubefacta cruore.</div><div class="l">Huic ego (nam vires animus dabat) “adspice,” dixi,</div><div class="l">“quantum concedant nostro tua cornua ferro!”</div><div class="l">et iaculum torsi; quod cum vitare nequiret,</div><div class="l">opposuit dextram passurae vulnera fronti:</div><div class="l">adfixa est cum fronte manus. Fit clamor, at illum</div><div class="l">haerentem Peleus et acerbo vulnere victum</div><div class="l">(stabat enim propior) mediam ferit ense sub alvum.</div><div class="l">Prosiluit terraque ferox sua viscera traxit</div><div class="l">tractaque calcavit calcataque rupit et illis</div><div class="l">crura quoque inpediit et inani concidit alvo.</div><span class="">para </span><div class="l">Nec te pugnantem tua, Cyllare, forma redemit,</div><div class="l">si modo naturae formam concedimus illi:</div><div class="l">barba erat incipiens, barbae color aureus, aurea</div><div class="l">ex umeris medios coma dependebat in armos.</div><div class="l">Gratus in ore vigor; cervix umerique manusque</div><div class="l">pectoraque artificum laudatis proxima signis,</div><div class="l">et quacumque vir est; nec equi mendosa sub illo</div><div class="l">deteriorque viro facies: da colla caputque,</div><div class="l">Castore dignus erit; sic tergum sessile, sic sunt</div><div class="l">pectora celsa toris. Totus pice nigrior atra;</div><div class="l">candida cauda tamen, color est quoque cruribus albus.</div><span class="">para </span><div class="l">Multae illum petiere sua de gente, sed una</div><div class="l">abstulit Hylonome, qua nulla decentior inter</div><div class="l">semiferos altis habitavit femina silvis.</div><div class="l">Haec et blanditiis et amando et amare fatendo</div><div class="l">Cyllaron una tenet; cultus quoque, quantus in illis</div><div class="l">esse potest membris, ut sit coma pectine levis,</div><div class="l">ut modo rore maris, modo se violave rosave</div><div class="l">inplicet, interdum candentia lilia gestet,</div><div class="l">bisque die lapsis Pagasaeae vertice silvae</div><div class="l">fontibus ora lavet, bis flumine corpora tingat,</div><div class="l">nec nisi quae deceant electarumque ferarum</div><div class="l">aut umero aut lateri praetendat vellera laevo.</div><div class="l">Par amor est illis: errant in montibus una,</div><div class="l">antra simul subeunt; et tum Lapitheia tecta</div><div class="l">intrarant pariter, pariter fera bella gerebant.</div><div class="l">Auctor in incerto est: iaculum de parte sinistra</div><div class="l">venit et inferius qua collo pectora subsunt,</div><div class="l">Cyllare, te fixit; parvo cor vulnere laesum</div><div class="l">corpore cum toto post tela educta refrixit.</div><span class="">para </span><div class="l">Protinus Hylonome morientes excipit artus</div><div class="l">inpositaque manu vulnus fovet oraque ad ora</div><div class="l">admovet atque animae fugienti obsistere temptat.</div><div class="l">Ut videt exstinctum, dictis, quae clamor ad aures</div><div class="l">arcuit ire meas, telo, quod inhaeserat illi,</div><div class="l">incubuit moriensque suum conplexa maritum est.</div><span class="">card 429</span><span class="">para </span><div class="l">Ante oculos stat et ille meos, qui sena leonum</div><div class="l">vinxerat inter se conexis vellera nodis,</div><div class="l">Phaeocomes, hominemque simul protectus equumque.</div><div class="l">Codice qui misso, quem vix iuga bina moverent,</div><div class="l">Tectaphon Oleniden a summo vertice fregit.</div><div class="note" id="Note24"><span class="noteLabel">Note: </span><div class="l"><span class="strikethrough">fracta volubilitas capitis latissima, perque os</span></div> <div class="l"><span class="strikethrough">perque cavas nares oculosque auresque cerebrum</span></div> <div class="l"><span class="strikethrough">molle fluit veluti concretum vimine querno</span></div> <div class="l"><span class="strikethrough">lac solet, utve liquor rari sub pondere cribri</span></div> <div class="l"><span class="strikethrough">manat et exprimitur per densa foramina spissus.</span></div></div><div class="l">Ast ego, dum parat hic armis nudare iacentem,</div><div class="l">(scit tuus hoc genitor) gladium spoliantis in ima</div><div class="l">ilia demisi. Chthonius quoque Teleboasque</div><div class="l">ense iacent nostro: ramum prior ille bifurcum</div><div class="l">gesserat, hic iaculum; iaculo mihi vulnera fecit:</div><div class="l">signa vides! adparet adhuc vetus inde cicatrix.</div><div class="l">Tunc ego debueram capienda ad Pergama mitti,</div><div class="l">tum poteram magni, si non superare, morari</div><div class="l">Hectoris arma meis! Illo sed tempore nullus,</div><div class="l">aut puer Hector erat, nunc me mea deficit aetas.</div><span class="">para </span><div class="l">Quid tibi victorem gemini Periphanta Pyraethi,</div><div class="l">Ampyca quid referam, qui quadrupedantis Echecli</div><div class="l">fixit in adverso cornum sine cuspide vultu?</div><div class="l">Vecte Pelethronium Macareus in pectus adacto</div><div class="l">stravit Erigdupum, memini et venabula condi</div><div class="l">inguine Nesseis manibus coniecta Cymeli.</div><div class="l">Nec tu credideris tantum cecinisse futura</div><div class="l">Ampyciden Mopsum: Mopso iaculante biformis</div><div class="l">accubuit frustraque loqui temptavit Hodites</div><div class="l">ad mentum lingua mentoque ad guttura fixo.</div><span class="">para </span><div class="l">Quinque neci Caeneus dederat, Styphelumque Bromumque</div><div class="l">Antimachumque Elymumque securiferumque Pyraechmen:</div><div class="l">vulnera non memini, numerum nomenque notavi.</div><span class="">para </span><div class="l">Provolat Emathii spoliis armatus Alesi,</div><div class="l">quem dederat leto, membris et corpore Latreus</div><div class="l">maximus: huic aetas inter iuvenemque senemque,</div><div class="l">vis iuvenalis erat, variabant tempora cani.</div><div class="l">Qui clipeo gladioque Macedoniaque sarisa</div><div class="l">conspicuus faciemque obversus in agmen utrumque</div><div class="l">armaque concussit certumque equitavit in orbem</div><div class="l">verbaque tot fudit vacuas animosus in auras:</div><span class="">para </span><div class="l">“Et te, Caeni, feram? Nam tu mihi femina semper,</div><div class="l">tu mihi Caenis eris. Nec te natalis origo</div><div class="l">commonuit, mentemque subit, quo praemia facto</div><div class="l">quaque viri falsam speciem mercede parasti?</div><div class="l">Quid sis nata, vide, vel quid sis passa, columque,</div><div class="l">i, cape cum calathis et stamina pollice torque:</div><div class="l">bella relinque viris.” Iactanti talia Caeneus</div><div class="l">extentum cursu missa latus eruit hasta,</div><div class="l">qua vir equo commissus erat. Furit ille dolore</div><div class="l">nudaque Phyllei iuvenis ferit ora sarisa.</div><div class="l">Non secus haec resilit, quam tecti a culmine grando,</div><div class="l">aut siquis parvo feriat cava tympana saxo.</div><div class="l">Comminus adgreditur laterique recondere duro</div><div class="l">luctatur gladium: gladio loca pervia non sunt.</div><div class="l">“Haud tamen effugies! medio iugulaberis ense,</div><div class="l">quandoquidem mucro est hebes” inquit et in latus ensem</div><div class="l">obliquat longaque amplectitur ilia dextra.</div><div class="l">Plaga facit gemitus in corpore marmoris icti,</div><div class="l">fractaque dissiluit percusso lammina callo.</div><div class="l">Ut satis inlaesos miranti praebuit artus,</div><span class="">para </span><div class="l">“nunc age,” ait Caeneus, “nostro tua corpora ferro</div><div class="l">temptemus!” capuloque tenus demisit in armos</div><div class="l">ensem fatiferum caecumque in viscera movit</div><div class="l">versavitque manu vulnusque in vulnere fecit.</div><span class="">para </span><div class="l">Ecce ruunt vasto rabidi clamore bimembres</div><div class="l">telaque in hunc omnes unum mittuntque feruntque.</div><div class="l">Tela retusa cadunt: manet inperfossus ab omni</div><div class="l">inque cruentatus Caeneus Elateius ictu.</div><span class="">para </span><div class="l">Fecerat attonitos nova res. “Heu dedecus ingens!”</div><div class="l">Monychus exclamat, “populus superamur ab uno</div><div class="l">vixque viro: quamquam ille vir est, nos segnibus actis</div><div class="l">quod fuit ille, sumus! Quid membra inmania prosunt?</div><div class="l">Quid geminae vires et quod fortissima rerum</div><div class="l">in nobis duplex natura animalia iunxit?</div><div class="l">Nec nos matre dea, nec nos Ixione natos</div><div class="l">esse reor, qui tantus erat, Iunonis ut altae</div><div class="l">spem caperet: nos semimari superamur ab hoste!</div><div class="l">Saxa trabesque super totosque involvite montes</div><div class="l">vivacemque animam missis elidite silvis!</div><div class="l">silva premat fauces, et erit pro vulnere pondus.”</div><span class="">para </span><div class="l">Dixit et insanis deiectam viribus austri</div><div class="l">forte trabem nactus validum coniecit in hostem</div><div class="l">exemplumque fuit, parvoque in tempore nudus</div><div class="l">arboris Othrys erat, nec habebat Pelion umbras.</div><div class="l">Obrutus inmani tumulo sub pondere Caeneus</div><div class="l">aestuat arboreo congestaque robora duris</div><div class="l">fert umeris. Sed enim postquam super ora caputque</div><div class="l">crevit onus neque habet, quas ducat, spiritus auras,</div><div class="l">deficit interdum, modo se super aera frustra</div><div class="l">tollere conatur iactasque evolvere silvas,</div><div class="l">interdumque movet, veluti, quam cernimus, ecce,</div><div class="l">ardua si terrae quatiatur motibus Ide.</div><div class="l">Exitus in dubio est: alii sub inania corpus</div><div class="l">Tartara detrusum silvarum mole ferebant;</div><div class="l">abnuit Ampycides medioque ex aggere fulvis</div><div class="l">vidit avem pennis liquidas exire sub auras,</div><div class="l">quae mihi tum primum, tunc est conspecta supremum.</div><span class="">para </span><div class="l">Hanc ubi lustrantem leni sua castra volatu</div><div class="l">Mopsus et ingenti circum clangore sonantem</div><div class="l">adspexit pariterque animis oculisque secutus</div><div class="l">“o salve” dixit, “Lapithaeae gloria gentis,</div><div class="l">maxime vir quondam, sed nunc avis unica, Caeneu!”</div><div class="l">Credita res auctore suo est: dolor addidit iram,</div><div class="l">oppressumque aegre tulimus tot ab hostibus unum;</div><div class="l">nec prius abstitimus ferro exercere dolorem,</div><div class="l">quam data pars leto, partem fuga noxque removit.”</div><span class="">card 536</span><span class="">tale Periclymenus.</span><span class="">para </span><div class="l">Haec inter Lapithas et semihomines Centauros</div><div class="l">proelia Tlepolemus Pylio referente dolorem</div><div class="l">praeteriti Alcidae tacito non pertulit ore</div><div class="l">atque ait: “Herculeae mirum est oblivia laudis</div><div class="l">acta tibi, senior! Certe mihi saepe referre</div><div class="l">nubigenas domitos a se pater esse solebat.”</div><div class="l">Tristis ad haec Pylius: “Quid me meminisse malorum</div><div class="l">cogis et obductos oculis rescindere luctus</div><div class="l">inque tuum genitorem odium offensasque fateri?</div><div class="l">Ille quidem maiora fide, di! gessit et orbem</div><div class="l">inplevit meritis, quod mallem posse negare:</div><div class="l">sed neque Deiphobum nec Polydamanta nec ipsum</div><div class="l">Hectora laudamus—quis enim laudaverit hostem?</div><div class="l">Ille tuus genitor Messenia moenia quondam</div><div class="l">stravit et inmeritas urbes Elimque Pylumque</div><div class="l">diruit inque meos ferrum flammamque penatis</div><div class="l">inpulit, utque alios taceam, quos ille peremit,</div><div class="l">bis sex Nelidae fuimus, conspecta iuventus:</div><div class="l">bis sex Herculeis ceciderunt me minus uno</div><div class="l">viribus; atque alios vinci potuisse ferendum est:</div><div class="l">mira Periclymeni mors est, cui posse figuras</div><div class="l">sumere, quas vellet, rursusque reponere sumptas</div><div class="l">Neptunus dederat, Nelei sanguinis auctor.</div><div class="l">Hic ubi nequiquam est formas variatus in omnes,</div><div class="l">vertitur in faciem volucris, quae fulmina curvis</div><div class="l">ferre solet pedibus divum gratissima regi;</div><div class="l">Viribus usus avis pennis rostroque redunco</div><div class="l">hamatisque viri laniaverat unguibus ora:</div><div class="l">tendit in hunc nimium certos Tirynthius arcus</div><div class="l">atque inter nubes sublimia membra ferentem</div><div class="l">pendentemque ferit, lateri qua iungitur ala;</div><div class="l">nec grave vulnus erat sed rupti vulnere nervi</div><div class="l">deficiunt motumque negant viresque volandi.</div><div class="l">Decidit in terram, non concipientibus auras</div><div class="l">infirmis pennis, et qua levis haeserat alae,</div><div class="l">corporis adfixi pressa est gravitate sagitta</div><div class="l">perque latus summum iugulo est exacta sinistro.</div><div class="l">Nunc videor debere tui praeconia rebus</div><div class="l">Herculis, o Rhodiae rector pulcherrime classis?</div><div class="l">Nec tamen ulterius, quam fortia facta silendo</div><div class="l">ulciscor fratres: solida est mihi gratia tecum.”</div><span class="">tale THE DEATH OF ACHILLES</span><div class="l">Haec postquam dulci Neleius edidit ore,</div><div class="l">a sermone senis repetito munere Bacchi</div><div class="l">surrexere toris: nox est data cetera somno.</div><span class="">card 580</span><span class="">tale Achillis mors.</span><span class="">para </span><div class="l">At deus, aequoreas qui cuspide temperat undas,</div><div class="l">in volucrem corpus nati Phaethontida versum</div><div class="l">mente dolet patria saevumque perosus Achillem</div><div class="l">exercet memores plus quam civiliter iras,</div><div class="l">iamque fere tracto duo per quinquennia bello</div><div class="l">talibus intonsum conpellat Sminthea dictis:</div><span class="">para </span><div class="l">“O mihi de fratris longe gratissime natis,</div><div class="l">inrita qui mecum posuisti moenia Troiae,</div><div class="l">ecquid, ubi has iamiam casuras adspicis arces,</div><div class="l">ingemis? Aut ecquid tot defendentia muros</div><div class="l">milia caesa doles? Ecquid, ne persequar omnes,</div><div class="l">Hectoris umbra subit circum sua Pergama tracti?</div><div class="l">cum tamen ille ferox belloque cruentior ipso</div><div class="l">vivit adhuc, operis nostri populator, Achilles.</div><div class="l">Det mihi se! faxo, triplici quid cuspide possim,</div><div class="l">sentiat; at quoniam concurrere comminus hosti</div><div class="l">non datur, occulta necopinum perde sagitta!”</div><span class="">para </span><div class="l">Adnuit atque animo pariter patruique suoque</div><div class="l">Delius indulgens nebula velatus in agmen</div><div class="l">pervenit Iliacum mediaque in caede virorum</div><div class="l">rara per ignotos spargentem cernit Achivos</div><div class="l">tela Parim fassusque deum “Quid spicula perdis</div><div class="l">sanguine plebis?” ait. “Siqua est tibi cura tuorum,</div><div class="l">vertere in Aeaciden caesosque ulciscere fratres!”</div><div class="l">Dixit et ostendens sternentem Troica ferro</div><div class="l">corpora Peliden, arcus obvertit in illum</div><div class="l">certaque letifera direxit spicula dextra.</div><div class="l">Quod Priamus gaudere senex post Hectora posset,</div><div class="l">hoc fuit: ille igitur tantorum victor, Achille,</div><div class="l">victus es a timido Graiae raptore maritae!</div><div class="l">At si femineo fuerat tibi Marte cadendum,</div><div class="l">Thermodontiaca malles cecidisse bipenni!</div><span class="">para </span><div class="l">Iam timor ille Phrygum, decus et tutela Pelasgi</div><div class="l">nominis, Aeacides, caput insuperabile bello,</div><div class="l">arserat: armarat deus idem idemque cremabat;</div><div class="l">iam cinis est, et de tam magno restat Achille</div><div class="l">nescio quid parvam, quod non bene conpleat urnam:</div><div class="l">at vivit totum quae gloria conpleat orbem!</div><div class="l">Haec illi mensura viro respondet, et hac est</div><div class="l">par sibi Pelides nec inania Tartara sentit.</div><span class="">para </span><div class="l">Ipse etiam, ut, cuius fuerit, cognoscere posses</div><div class="l">bella movet clipeus, deque armis arma feruntur.</div><div class="l">Non ea Tydides, non audet Oileos Aiax,</div><div class="l">non minor Atrides, non bello maior et aevo</div><div class="l">poscere, non alii: solis Telamone creato</div><div class="l">Laerteque fuit tantae fiducia laudis.</div><div class="l">A se Tantalides onus invidiamque removit</div><div class="l">Argolicosque duces mediis considere castris</div><div class="l">iussit et arbitrium litis traiecit in omnes.</div></div><div class="textpart" id="index.xml-body.1_div.1_div.13"><h3><span class="headingNumber">1.13. </span></h3><span class="">card 1</span><span class="">tale Armorum iudicium. Aiax.</span><span class="">para </span><div class="l">Consedere duces, et vulgi stante corona</div><div class="l">surgit ad hos clipei dominus septemplicis Aiax,</div><div class="l">utque erat impatiens irae, Sigeia torvo</div><div class="l">litora respexit classemque in litore vultu</div><div class="l">intendensque manus “agimus, pro Iuppiter!” inquit</div><div class="l">“ante rates causam, et mecum confertur Ulixes!</div><div class="l">At non Hectoreis dubitavit cedere flammis,</div><div class="l">quas ego sustinui, quas hac a classe fugavi.</div><div class="l">Tutius est igitur fictis contendere verbis,</div><div class="l">quam pugnare manu! Sed nec mihi dicere promptum,</div><div class="l">nec facere est isti: quantumque ego Marte feroci</div><div class="l">quantum acie valeo, tantum valet iste loquendo.</div><span class="">para </span><div class="l">Nec memoranda tamen vobis mea facta, Pelasgi,</div><div class="l">esse reor: vidistis enim. Sua narret Ulixes,</div><div class="l">quae sine teste gerit, quorum nox conscia sola est.</div><div class="l">Praemia magna peto, fateor; sed demit honorem</div><div class="l">aemulus: Aiaci non est tenuisse superbum,</div><div class="l">sit licet hoc ingens, quidquid speravit Ulixes.</div><div class="l">Iste tulit pretium iam nunc temptaminis huius,</div><div class="l">quod, cum victus erit, mecum certasse feretur.</div><span class="">para </span><div class="l">Atque ego, si virtus in me dubitabilis esset,</div><div class="l">nobilitate potens essem, Telamone creatus,</div><div class="l">moenia qui forti Troiana sub Hercule cepit</div><div class="l">litoraque intravit Pagasaea Colcha carina.</div><div class="l">Aeacus huic pater est, qui iura silentibus illic</div><div class="l">reddit, ubi Aeoliden saxum grave Sisyphon urget.</div><div class="l">Aeacon agnoscit summus prolemque fatetur</div><div class="l">Iuppiter esse suam: sic a Iove tertius Aiax.</div><div class="l">Nec tamen haec series in causam prosit, Achivi,</div><div class="l">si mihi cum magno non est communis Achille:</div><div class="l">frater erat, fraterna peto! Quid sanguine cretus</div><div class="l">Sisyphio furtisque et fraude simillimus illi</div><div class="l">inseris Aeacidis alienae nomina gentis?</div><span class="">para </span><div class="l">An quod in arma prior nulloque sub indice veni,</div><div class="l">arma neganda mihi, potiorque videbitur ille,</div><div class="l">ultima qui cepit detrectavitque furore</div><div class="l">militiam ficto, donec sollertior isto</div><div class="l">et sibi inutilior timidi commenta retexit</div><div class="l">Naupliades animi vitataque traxit ad arma?</div><div class="l">Optima num sumat, quia sumere noluit ulla:</div><div class="l">nos inhonorati et donis patruelibus orbi,</div><div class="l">obtulimus quia nos ad prima pericula, simus?</div><span class="">para </span><div class="l">Atque utinam aut verus furor ille, aut creditus esset,</div><div class="l">nec comes hic Phrygias umquam venisset ad arces</div><div class="l">hortator scelerum. Non te, Poeantia proles,</div><div class="l">expositum Lemnos nostro cum crimine haberet!</div><div class="l">Qui nunc, ut memorant, silvestribus abditus antris</div><div class="l">saxa moves gemitu Laertiadaeque precaris</div><div class="l">quae meruit: quae, si di sunt, non vana precaris!</div><div class="l">Et nunc ille eadem nobis iuratus in arma,</div><div class="l">heu! pars una ducum, quo successore sagittae</div><div class="l">Herculis utuntur, fractus morboque fameque</div><div class="l">velaturque aliturque avibus, volucresque petendo</div><div class="l">debita Troianis exercet spicula fatis.</div><div class="l">Ille tamen vivit, quia non comitavit Ulixen;</div><div class="l">mallet et infelix Palamedes esse relictus:</div><div class="l">viveret aut certe letum sine crimine haberet!</div><div class="l">Quem male convicti nimium memor iste furoris</div><div class="l">prodere rem Danaam finxit fictumque probavit</div><div class="l">crimen et ostendit, quod iam praefoderat, aurum.</div><div class="l">Ergo aut exsilio vires subduxit Achivis,</div><div class="l">aut nece: sic pugnat, sic est metuendus Ulixes.</div><span class="">para </span><div class="l">Qui licet eloquio fidum quoque Nestora vincat,</div><div class="l">haud tamen efficiet, desertum ut Nestora crimen</div><div class="l">esse rear nullum. Qui cum imploraret Ulixem</div><div class="l">vulnere tardus equi fessusque senilibus annis,</div><div class="l">proditus a socio est. Non haec mihi crimina fingi</div><div class="l">scit bene Tydides, qui nomine saepe vocatum</div><div class="l">corripuit trepidoque fugam exprobravit amico.</div><div class="l">Adspiciunt oculis superi mortalia iustis!</div><div class="l">En eget auxilio, qui non tulit, utque reliquit,</div><div class="l">sic linquendus erat: legem sibi dixerat ipse.</div><div class="l">Conclamat socios: adsum videoque trementem</div><div class="l">pallentemque metu et metuentem morte futura;</div><div class="l">opposui molem clipei texique iacentem</div><div class="l">servavique animam (minimum est hic laudis) inertem.</div><div class="l">Si perstas certare, locum redeamus in illum:</div><div class="l">redde hostem vulnusque tuum solitumque timorem</div><div class="l">post clipeumque late et mecum contende sub illo!</div><div class="l">At postquam eripui, cui standi vulnera vires</div><div class="l">non dederant, nullo tardatus vulnere fugit.</div><div class="l">Hector adest secumque deos in proelia ducit,</div><div class="l">quaque ruit, non tu tantum terreris, Ulixe,</div><div class="l">sed fortes etiam: tantum trahit ille timoris.</div><div class="l">Hunc ego sanguineae successu caedis ovantem</div><div class="l">eminus ingenti resupinum pondere fudi,</div><div class="l">hunc ego poscentem, cum quo concurreret, unus</div><div class="l">sustinui, sortemque meam vovistis, Achivi,</div><div class="l">et vestrae valuere preces! Si quaeritis huius</div><div class="l">fortunam pugnae, non sum superatus ab illo.</div><div class="l">Ecce ferunt Troes ferrumque ignesque Iovemque</div><div class="l">in Danaas classes: ubi nunc facundus Ulixes?</div><div class="l">Nempe ego mille meo protexi pectore puppes,</div><div class="l">spem vestri reditus: date pro tot navibus arma!</div><div class="l">Quod si vera licet mihi dicere, quaeritur istis,</div><div class="l">quam mihi, maior honos, coniunctaque gloria nostra est,</div><div class="l">atque Aiax armis, non Aiaci arma petuntur.</div><span class="">card 98</span><span class="">para </span><div class="l">Conferat his Ithacus Rhesum imbellemque Dolona</div><div class="l">Priamidenque Helenum rapta cum Pallade captum:</div><div class="l">luce nihil gestum est, nihil est Diomede remoto.</div><div class="l">Si semel ista datis meritis tam vilibus arma,</div><div class="l">dividite, et pars sit maior Diomedis in illis!</div><div class="l">Quo tamen haec Ithaco, qui clam, qui semper inermis</div><div class="l">rem gerit et furtis incautum decipit hostem?</div><div class="l">Ipse nitor galeae claro radiantis ab auro</div><div class="l">insidias prodet manifestabitque latentem.</div><div class="l">Sed neque Dulichius sub Achillis casside vertex</div><div class="l">pondera tanta feret, nec non onerosa gravisque</div><div class="l">Pelias hasta potest imbellibus esse lacertis,</div><div class="l">nec clipeus vasti concretus imagine mundi</div><div class="l">conveniet timidae nataeque ad furta sinistrae:</div><div class="l">debilitaturum quid te petis, Improbe, munus?</div><div class="l">Quod tibi si populi donaverit error Achivi,</div><div class="l">cur spolieris, erit, non cur metuaris ab hoste,</div><div class="l">et fuga, qua sola cunctos, timidissime, vincis,</div><div class="l">tarda futura tibi est gestamina tanta trahenti.</div><div class="l">Adde quod iste tuus, tam raro proelia passus,</div><div class="l">integer est clipeus: nostro, qui tela ferendo</div><div class="l">mille patet plagis, novus est successor habendus.</div><span class="">para </span><div class="l">Denique (quid verbis opus est?) spectemur agendo!</div><div class="l">Arma viri fortis medios mittantur in hostes:</div><div class="l">inde iubete peti et referentem ornate relatis?”</div><span class="">para </span><div class="l">Finierat Telamone satus vulgique secutum</div><div class="l">ultima murmur erat, donec Laertius heros</div><div class="l">adstitit atque oculos paulum tellure moratos</div><div class="l">sustulit ad proceres exspectatoque resolvit</div><div class="l">ora sono; neque abest facundis gratia dictis.</div><span class="">para </span><div class="l">“Si mea cum vestris valuissent vota, Pelasgi,</div><div class="l">non foret ambiguus tanti certaminis heres,</div><div class="l">tuque tuis armis, nos te poteremur, Achille.</div><div class="l">Quem quoniam non aequa mihi vobisque negarunt</div><div class="l">fata” (manuque simul veluti lacrimantia tersit</div><div class="l">lumina), “quis magno melius succedit Achilli,</div><div class="l">quam per quem magnus Danais successit Achilles?</div><div class="l">Huic modo ne prosit, quod, uti est, hebes esse videtur,</div><div class="l">neve mihi noceat, quod vobis semper, Achivi,</div><div class="l">profuit ingenium, meaque haec facundia, siqua est,</div><div class="l">quae nunc pro domino, pro vobis saepe locuta est,</div><div class="l">invidia careat, bona nec sua quisque recuset.</div><span class="">para </span><div class="l">Nam genus et proavos et quae non fecimus ipsi,</div><div class="l">vix ea nostra voco; sed enim quia rettulit Aiax</div><div class="l">esse Iovis pronepos, nostri quoque sanguinis auctor</div><div class="l">Iuppiter est, totidemque gradus distamus ab illo.</div><div class="l">Nam mihi Laertes pater est, Arcesius illi,</div><div class="l">Iuppiter huic, neque in his quisquam damnatus et exsul.</div><div class="l">Est quoque per matrem Cyllenius addita nobis</div><div class="l">altera nobilitas: deus est in utroque parente.</div><div class="l">Sed neque materno quod sum generosior ortu,</div><div class="l">nec mihi quod pater est fraterni sanguinis insons,</div><div class="l">proposita arma peto: meritis expendite causam,</div><div class="l">dummodo, quod fratres Telamon Peleusque fuerunt,</div><div class="l">Aiacis meritum non sit nec sanguinis ordo,</div><div class="l">sed virtutis honor spoliis quaeratur in istis!</div><div class="l">Aut si proximitas primusque requiritur heres,</div><div class="l">est genitor Peleus, est Pyrrhus filius illi.</div><div class="l">Quis locus Aiaci? Phthiam haec Scyrumve ferantur!</div><div class="l">Nec minus est isto Teucer patruelis Achilli:</div><div class="l">num petit ille tamen? num si petat, auferat illa?</div><span class="">para </span><div class="l">Ergo operum quoniam nudum certamen habetur:</div><div class="l">plura quidem feci, quam quae comprendere dictis</div><div class="l">in promptu mihi sit; rerum tamen ordine ducar.</div><span class="">para </span><div class="l">Praescia venturi genetrix Nereia leti</div><div class="l">dissimulat cultu natum, et deceperat omnes,</div><div class="l">in quibus Aiacem, sumptae fallacia vestis.</div><div class="l">Arma ego femineis animum motura virilem</div><div class="l">mercibus inserui, neque adhuc proiecerat heros</div><div class="l">virgineos habitus, cum parmam hastamque tenenti</div><div class="l">“nate dea,” dixi “tibi se peritura reservant</div><div class="l">Pergama! quid dubitas ingentem evertere Troiam?”</div><div class="l">iniecique manum fortemque ad fortia misi.</div><span class="">para </span><div class="l">Ergo opera illius mea sunt: ego Telephon hasta</div><div class="l">pugnantem domui, victum orantemque refeci;</div><div class="l">quod Thebae cecidere, meum est, me credite Lesbon,</div><div class="l">me Tenedon Chrysenque et Cillan, Apollinis urbes,</div><div class="l">et Scyrum cepisse, mea concussa putate</div><div class="l">procubuisse solo Lyrnesia moenia dextra,</div><div class="l">utque alias taceam, qui saevum perdere posset</div><div class="l">Hectora, nempe dedi: per me iacet inclitus Hector.</div><div class="l">Illis haec armis, quibus est inventus Achilles,</div><div class="l">arma peto: vivo dederam, post fata reposco. —</div><span class="">para </span><div class="l">Ut dolor unius Danaos pervenit ad omnes</div><div class="l">Aulidaque Euboicam complerunt mille carinae,</div><div class="l">exspectata diu, nulla aut contraria classi</div><div class="l">flamina erant, duraeque iubent Agamemnona sortes</div><div class="l">inmeritam saevae natam mactare Dianae.</div><div class="l">Denegat hoc genitor divisque irascitur ipsis</div><div class="l">atque in rege tamen pater est. Ego mite parentis</div><div class="l">ingenium verbis ad publica commoda verti.</div><div class="l">Nunc equidem (fateor, fassoque ignoscat Atrides!)</div><div class="l">difficilem tenui sub iniquo iudice causam.</div><div class="l">Hunc tamen utilitas populi fraterque datique</div><div class="l">summa movet sceptri, laudem ut cum sanguine penset.</div><div class="l">Mittor et ad matrem, quae non hortanda, sed astu</div><div class="l">decipienda fuit: quo si Telamonius isset,</div><div class="l">orba suis essent etiamnum lintea ventis.</div><div class="l">Mittor et Iliacas audax orator ad arces,</div><div class="l">visaque et intrata est altae mihi curia Troiae</div><div class="l">(plenaque adhuc erat illa viris), interritus egi,</div><div class="l">quam mihi mandarat communis Graecia causam,</div><div class="l">accusoque Parim praedamque Helenamque reposco</div><div class="l">et moveo Priamum Priamoque Antenora iunctum.</div><div class="l">At Paris et fratres et qui rapuere sub illo,</div><div class="l">ni tenuere manus (scis hoc, Menelae) nefandas,</div><div class="l">primaque lux nostri tecum fuit illa pericli.</div><span class="">card 205</span><span class="">para </span><div class="l">Longa referre mora est, quae consilioque manuque</div><div class="l">utiliter feci spatiosi tempore belli.</div><div class="l">Post acies primas urbis se moenibus hostes</div><div class="l">continuere diu, nec aperti copia Martis</div><div class="l">ulla fuit: decimo demum pugnavimus anno.</div><div class="l">Quid facis interea, qui nil nisi proelia, nosti?</div><div class="l">Quis tuus usus erat? Nam si mea facta requiris,</div><div class="l">hostibus insidior, fossas munimine cingo,</div><div class="l">consolor socios, ut longi taedia belli</div><div class="l">mente ferant placida, doceo, quo simus alendi</div><div class="l">armandique modo, mittor, quo postulat usus.</div><span class="">para </span><div class="l">Ecce Iovis monitu, deceptus imagine somni,</div><div class="l">rex iubet incepti curam dimittere belli.</div><div class="l">Ille potest auctore suam defendere vocem:</div><div class="l">non sinat hoc Aiax delendaque Pergama poscat,</div><div class="l">quodque potest, pugnet! Cur non remoratur ituros?</div><div class="l">Cur non arma capit? det, quod vaga turba sequatur!</div><div class="l">Non erat hoc nimium numquam nisi magna loquenti.</div><div class="l">Quid quod et ipse fugit? Vidi, puduitque videre,</div><div class="l">cum tu terga dares inhonestaque vela parares.</div><div class="l">Nec mora, “quid facitis? quae vos dementia” dixi</div><div class="l">“concitat, o socii? captam dimittite Troiam!</div><div class="l">Quidve domum fertis decimo, nisi dedecus, anno?”</div><div class="l">Talibus atque aliis, in quae dolor ipse disertum</div><div class="l">fecerat, aversos profuga de classe reduxi.</div><div class="note" id="Note25"><span class="noteLabel">Note: </span><div class="l"><span class="strikethrough">Convocat Atrides socios terrore paventes;</span></div></div><div class="l">nec Telamoniades etiam nunc hiscere quicquam</div><div class="l">audet, at ausus erat reges incessere dictis</div><div class="l">Thersites etiam, per me haud impune protervus!</div><div class="l">Erigor et trepidos cives exhortor in hostem</div><div class="l">amissamque mea virtutem voce reposco.</div><div class="l">Tempore ab hoc, quodcumque potest fecisse videri</div><div class="l">fortiter iste, meum est, qui dantem terga retraxi.</div><span class="">para </span><div class="l">Denique de Danais quis te laudatve petitve?</div><div class="l">At sua Tydides mecum communicat acta,</div><div class="l">me probat et socio semper confidit Ulixe.</div><div class="l">Est aliquid, de tot Graiorum milibus unum</div><div class="l">a Diomede legi (nec me sors ire iubebat !),</div><div class="l">si tamen et spreto noctisque hostisque periclo</div><div class="l">ausum eadem, quae nos, Phrygia de gente Dolona</div><div class="l">interimo, non ante tamen, quam cuncta coegi</div><div class="l">prodere, et edidici, quid perfida Troia pararet.</div><div class="l">Omnia cognoram, nec, quod specularer, habebam,</div><div class="l">et iam promissa poteram cum laude reverti.</div><div class="l">Haud contentus eo petii tentoria Rhesi</div><div class="l">inque suis ipsum castris comitesque peremi</div><div class="l">atque ita captivo victor votisque potitus</div><div class="l">ingredior curru laetos imitante triumphos;</div><div class="l">cuius equos pretium pro nocte poposcerat hostis,</div><div class="l">arma negate mihi, fueritque benignior Aiax!</div><span class="">para </span><div class="l">Quid Lycii referam Sarpedonis agmina ferro</div><div class="l">devastata meo? Cum multo sanguine fudi</div><div class="l">Coeranon Iphitiden et Alastoraque Chromiumque</div><div class="l">Alcandrumque Haliumque Noemonaque Prytanimque,</div><div class="l">exitioque dedi cum Chersidamante Thoona</div><div class="l">et Charopem fatisque inmitibus Ennomon actum</div><div class="l">quique minus celebres nostra sub moenibus urbis</div><div class="l">procubuere manu. Sunt et mihi vulnera, cives,</div><div class="l">ipso pulchra loco; nec vanis credite verbis:</div><div class="l">adspicite en!” vestemque manu deduxit et “haec sunt</div><div class="l">pectora semper” ait “vestris exercita rebus.</div><div class="l">At nil impendit per tot Telamonius annos</div><div class="l">sanguinis in socios et habet sine vulnere corpus!</div><span class="">para </span><div class="l">Quid tamen hoc refert, si se pro classe Pelasga</div><div class="l">arma tulisse refert contra Troasque Iovemque?</div><div class="l">Confiteorque, tulit (neque enim benefacta maligne</div><div class="l">detractare meum est), sed ne communia solus</div><div class="l">occupet atque aliquem vobis quoque reddat honorem,</div><div class="l">reppulit Actorides sub imagine tutus Achillis</div><div class="l">Troas ab arsuris cum defensore carinis.</div><div class="l">Ausum etiam Hectoreis solum concurrere telis</div><div class="l">se putat, oblitus regisque ducumque meique,</div><div class="l">nonus in officio et praelatus munere sortis.</div><div class="l">Sed tamen eventus vestrae, fortissime, pugnae</div><div class="l">quis fuit? Hector abit violatus vulnere nullo!</div><span class="">para </span><div class="l">Me miserum, quanto cogor meminisse dolore</div><div class="l">temporis illius, quo Graium murus, Achilles</div><div class="l">procubuit! Nec me lacrimae luctusque timorque</div><div class="l">tardarunt, quin corpus humo sublime referrem.</div><div class="l">His umeris, his, inquam, umeris ego corpus Achillis.</div><div class="l">et simul arma tuli, quae nunc quoque ferre laboro!</div><div class="l">Sunt mihi, quae valeant in talia pondera, vires,</div><div class="l">est animus certe vestros sensurus honores.</div><div class="l">Scilicet idcirco pro nato caerula mater</div><div class="l">ambitiosa suo fuit, ut caelestia dona,</div><div class="l">artis opus tantae, rudis et sine pectore miles</div><div class="l">indueret? neque enim clipei caelamina novit,</div><div class="l">Oceanum et terras cumque alto sidera caelo</div><div class="l">Pleiadasque hyadasque inmunemque aequoris arcton</div><div class="l">diversasque urbes nitidumque Orionis ensem:</div><div class="note" id="Note26"><span class="noteLabel">Note: </span><div class="l"><span class="strikethrough">postulat, ut capiat, quae non intelligit, arma!</span></div></div><span class="">para </span><div class="l">Quid quod me duri fugientem munera belli</div><div class="l">arguit incepto serum accessisse labori,</div><div class="l">nec se magnanimo maledicere sentit Achilli?</div><div class="l">Si simulasse vocas crimen, simulavimus ambo;</div><div class="l">si mora pro culpa est, ego sum maturior illo.</div><div class="l">Me pia detinuit coniunx, pia mater Achillem,</div><div class="l">primaque sunt illis data tempora, cetera vobis.</div><div class="l">Haud timeo, si iam nequeam defendere, crimen</div><div class="l">cum tanto commune viro: deprensus Ulixis</div><div class="l">ingenio tamen ille, at non Aiacis Ulixes!</div><span class="">para </span><div class="l">Neve in me stolidae convicia fundere linguae</div><div class="l">admiremur eum, vobis quoque digna pudore</div><div class="l">obicit. An falso Palameden crimine turpe est</div><div class="l">accusasse mihi, vobis damnasse decorum?</div><div class="l">Sed neque Naupliades facinus defendere tantum</div><div class="l">tamque patens valuit, nec vos audistis in illo</div><div class="l">crimina: vidistis, pretioque obiecta patebant.</div><span class="">card 313</span><span class="">para </span><div class="l">Nec Poeantiaden quod habet Vulcania Lemnos,</div><div class="l">esse reus merui: factum defendite vestrum,</div><div class="l">consensistis enim. Nec me suasisse negabo,</div><div class="l">ut se subtraheret bellique viaeque labori</div><div class="l">temptaretque feros requie finire dolores.</div><div class="l">Paruit et vivit! Non haec sententia tantum</div><div class="l">fida, sed et felix, cum sit satis esse fidelem.</div><div class="l">Quem quoniam vates delenda ad Pergama poscunt,</div><div class="l">ne mandate mihi: melius Telamonius ibit</div><div class="l">eloquioque virum morbis iraque furentem</div><div class="l">molliet aut aliqua producet callidus arte.</div><div class="l">Ante retro Simois fluet et sine frondibus Ide</div><div class="l">stabit et auxilium promittet Achaia Troiae,</div><div class="l">quam, cessante meo pro vestris pectore rebus,</div><div class="l">Aiacis stolidi Danais sollertia prosit!</div><div class="l">Sis licet infestus sociis regique mihique,</div><div class="l">dure Philoctete, licet exsecrere meumque</div><div class="l">devoveas sine fine caput cupiasque dolenti</div><div class="l">me tibi forte dari nostrumque haurire cruorem,</div><div class="note" id="Note27"><span class="noteLabel">Note: </span><div class="l"><span class="strikethrough">utque tui mihi, sic fiat tibi copia nostri:</span></div></div><div class="l">te tamen adgrediar mecumque reducere nitar,</div><div class="l">tamque tuis potiar (faveat Fortuna!) sagittis,</div><div class="l">quam sum Dardanio, quem cepi, vate potitus,</div><div class="l">quam responsa deum Troianaque fata retexi,</div><div class="l">quam rapui Phrygiae signum penetrale Minervae</div><div class="l">hostibus e mediis. Et se mihi comparat Aiax?</div><span class="">para </span><div class="l">Nempe capi Troiam prohibebant fata sine illo:</div><div class="l">fortis ubi est Aiax? Ubi sunt ingentia magni</div><div class="l">verba viri? Cur hic metuis? cur audet Ulixes</div><div class="l">ire per excubias et se committere nocti</div><div class="l">perque feros enses non tantum moenia Troum,</div><div class="l">verum etiam summas arces intrare suaque</div><div class="l">eripere aede deam raptamque adferre per hostes?</div><div class="l">Quae nisi fecissem, frustra Telamone creatus</div><div class="l">gestasset laeva taurorum tergora septem.</div><div class="l">Illa nocte mihi Troiae victoria parta est,</div><div class="l">Pergama tunc vici, cum vinci posse coegi!</div><span class="">para </span><div class="l">Desine Tydiden vultuque et murmure nobis</div><div class="l">ostentare meum: pars est sua laudis in illo.</div><div class="l">Nec tu, cum socia clipeum pro classe tenebas,</div><div class="l">solus eras: tibi turba comes, mihi contigit unus.</div><div class="l">Qui nisi pugnacem sciret sapiente minorem</div><div class="l">esse nec indomitae deberi praemia dextrae,</div><div class="l">ipse quoque haec peteret, peteret moderatior Aiax</div><div class="l">Eurypylusque ferox claroque Andraemone natus,</div><div class="l">nec minus Idomeneus patriaque creatus eadem</div><div class="l">Meriones, peteret maioris frater Atridae:</div><div class="l">quippe manu fortes nec sunt tibi Marte secundi,</div><div class="l">consiliis cessere meis. Tibi dextera bello</div><div class="l">utilis: ingenium est, quod eget moderamine nostro;</div><div class="l">tu vires sine mente geris, mihi cura futuri;</div><div class="l">tu pugnare potes, pugnandi tempora mecum</div><div class="l">eligit Atrides; tu tantum corpore prodes,</div><div class="l">nos animo; quantoque ratem qui temperat, anteit</div><div class="l">remigis officium, quanto dux milite maior,</div><div class="l">tantum ego te supero; nec non in corpore nostro</div><div class="l">pectora sunt potiora manu: vigor omnis in illis.</div><span class="">para </span><div class="l">At vos, o proceres, vigili date praemia vestro,</div><div class="l">proque tot annorum cura, quibus anxius egi,</div><div class="l">hunc titulum meritis pensandum reddite nostris.</div><div class="l">Iam labor in fine est: obstantia fata removi</div><div class="l">altaque posse capi faciendo Pergama cepi.</div><div class="l">Per spes nunc socias casuraque moenia Troum</div><div class="l">perque deos oro, quos hosti nuper ademi,</div><div class="l">per siquid superest, quod sit sapienter agendum,</div><div class="l">siquid adhuc audax ex praecipitique petendum est,</div><div class="note" id="Note28"><span class="noteLabel">Note: </span><div class="l"><span class="strikethrough">si Troiae fatis aliquid restare putatis,</span></div></div><div class="l">este mei memores! Aut si mihi non datis arma,</div><div class="l">huic date!” — et ostendit signum fatale Minervae.</div><span class="">para </span><div class="l">Mota manus procerum est, et quid facundia posset,</div><div class="l">re patuit, fortisque viri tulit arma disertus.</div><div class="l">Hectora qui solus, qui ferrum ignesque Iovemque</div><div class="l">sustinuit totiens, unam non sustinet iram,</div><div class="l">invictumque virum vicit dolor: arripit ensem</div><div class="l">et “meus hic certe est! an et hunc sibi poscit Ulixes?</div><div class="l">Hoc” ait “utendum est in me mihi, quique cruore</div><div class="l">saepe Phrygum maduit, domini nunc caede madebit,</div><div class="l">ne quisquam Aiacem possit superare nisi Aiax.”</div><span class="">para </span><div class="l">Dixit et in pectus tum demum vulnera passum,</div><div class="l">qua patuit ferro, letalem condidit ensem.</div><div class="l">Nec valuere manus infixum educere telum:</div><div class="l">expulit ipse cruor, rubefactaque sanguine tellus</div><div class="l">purpureum viridi genuit de caespite florem,</div><div class="l">qui prius Oebalio fuerat de vulnere natus;</div><div class="l">littera communis mediis pueroque viroque</div><div class="l">incripta est foliis, haec nominis, illa querellae.</div><span class="">card 399</span><span class="">tale Hecuba.</span><span class="">para </span><div class="l">Victor ad Hypsipyles patriam clarique Thoantis</div><div class="l">et veterum terras infames caede virorum</div><div class="l">vela dat, ut referat Tirynthia tela, sagittas.</div><div class="l">Quae postquam ad Graios, domino comitante, revexit,</div><div class="l">imposita estque fero tandem manus ultima bello,</div><div class="note" id="Note29"><span class="noteLabel">Note: </span><div class="l"><span class="strikethrough">Troia simul Priamusque cadunt: Priameia coniunx</span></div> <div class="l"><span class="strikethrough">perdidit infelix hominis post omnia formam</span></div> <div class="l"><span class="strikethrough">externasque novo latratu terruit auras,</span></div> <div class="l"><span class="strikethrough">longus in angustum qua clauditur Hellespontus.</span></div></div><span class="">para </span><div class="l">Ilion ardebat, neque adhuc consederat ignis,</div><div class="l">exiguumque senis Priami Iovis ara cruorem</div><div class="l">combiberat tracta atque comis antistita Phoebi</div><div class="l">non profecturas tendebat ad aethera palmas.</div><div class="l">Dardanidas matres patriorum signa deorum,</div><div class="l">dum licet, amplexas succensaque templa tenentes</div><div class="l">invidiosa trahunt victores praemia Grai.</div><div class="l">Mittitur Astyanax illis de turribus, unde</div><div class="l">pugnantem pro se proavitaque regna tuentem</div><div class="l">saepe videre patrem monstratum a matre solebat.</div><span class="">para </span><div class="l">Iamque viam suadet boreas, flatuque secundo</div><div class="l">carbasa mota sonant, iubet uti navita ventis.</div><div class="l">“Troia, vale! rapimur” clamant, dant oscula terrae</div><div class="l">Troades et patriae fumantia tecta relinquunt.</div><div class="l">Ultima conscendit classem (miserabile visu!)</div><div class="l">in mediis Hecube natorum inventa sepulcris:</div><div class="l">prensantem tumulos atque ossibus oscula dantem</div><div class="l">Dulichiae traxere manus, tamen unius hausit</div><div class="l">inque sinu cineres secum tulit Hectoris haustos;</div><div class="l">Hectoris in tumulo canum de vertice crinem,</div><div class="l">inferias inopes, crinem lacrimasque reliquit.</div><span class="">para </span><div class="l">Est, ubi Troia fuit, Phrygiae contraria tellus,</div><div class="l">Bistoniis habitata viris: Polymestoris illic</div><div class="l">regia dives erat, cui te commisit alendum</div><div class="l">clam, Polydore, pater Phrygiisque removit ab armis,</div><div class="l">consilium sapiens, sceleris nisi praemia magnas</div><div class="l">adiecisset opes, animi inritamen avari.</div><div class="l">Ut cecidit fortuna Phrygum, capit impius ensem</div><div class="l">rex Thracum iuguloque sui demisit alumni</div><div class="l">et, tamquam tolli cum corpore crimina possent,</div><div class="l">exanimem scopulo subiectas misit in undas.</div><span class="">para </span><div class="l">Litore Threicio classem religarat Atrides,</div><div class="l">dum mare pacatum, dum ventus amicior esset.</div><div class="l">Hic subito, quantus cum viveret esse solebat,</div><div class="l">exit humo late rupta similisque minanti</div><div class="l">temporis illius vultum referebat Achilles,</div><div class="l">quo ferus iniustum petiit Agamemnona ferro,</div><div class="l">“inmemores” que “mei disceditis” inquit “Achivi,</div><div class="l">obrutaque est mecum virtutis gratia nostrae?</div><div class="l">Ne facite! utque meum non sit sine honore sepulcrum,</div><div class="l">placet Achilleos mactata Polyxena manes!”</div><span class="">para </span><div class="l">Dixit, et inmiti sociis parentibus umbrae,</div><div class="l">rapta sinu matris, quam iam prope sola fovebat,</div><div class="l">fortis et infelix et plus quam femina virgo</div><div class="l">ducitur ad tumulum diroque fit hostia busto.</div><div class="l">Quae memor ipsa sui, postquam crudelibus aris</div><div class="l">admota est sensitque sibi fera sacra parari,</div><div class="l">utque Neoptolemum stantem ferrumque tenentem</div><div class="l">utque suo vidit figentem lumina vultu,</div><div class="l">utere iamdudum generoso sanguine!” dixit,</div><div class="l">“nulla mora est: aut tu iugulo vel pectore telum</div><div class="l">conde meo! (iugulumque simul pectusque retexit)</div><div class="note" id="Note30"><span class="noteLabel">Note: </span><div class="l"><span class="strikethrough">scilicet haud ulli servire Polyxena vellem.</span></div> <div class="l"><span class="strikethrough">haud per tale sacrum numen placabitis ullum!</span></div></div><div class="l">Mors tantum vellem matrem mea fallere posset!</div><div class="l">Mater obest minuitque necis mihi gaudia, quamvis</div><div class="l">non mea mors illi, verum sua vita gemenda est.</div><div class="l">Vos modo, ne Stygios adeam non libera manes,</div><div class="l">ite procul, si iusta peto, tactuque viriles</div><div class="l">virgineo removete manus! Acceptior illi,</div><div class="l">quisquis is est, quem caede mea placare paratis,</div><div class="l">liber erit sanguis. Siquos tamen ultima nostri</div><div class="l">verba movent oris (Priami vos filia regis,</div><div class="l">nunc captiva rogat), genetrici corpus inemptum</div><div class="l">reddite, neve auro redimat ius triste sepulcri,</div><div class="l">sed lacrimis! Tunc, cum poterat, redimebat et auro.”</div><span class="">para </span><div class="l">Dixerat, at populus lacrimas, quas illa tenebat,</div><div class="l">non tenet; ipse etiam flens invitusque sacerdos</div><div class="l">praebita coniecto rupit praecordia ferro.</div><div class="l">Illa super terram defecto poplite labens</div><div class="l">pertulit intrepidos ad fata novissima vultus.</div><div class="l">Tunc quoque cura fuit partes velare tegendas,</div><div class="l">cum caderet, castique decus servare pudoris.</div><div class="l">Troades excipiunt deploratosque recensent</div><div class="l">Priamidas et quid dederit domus una cruoris,</div><div class="l">teque gemunt, virgo, teque, o modo regia coniunx,</div><div class="l">regia dicta parens, Asiae florentis imago,</div><div class="l">nunc etiam praedae mala sors, quam victor Ulixes</div><div class="l">esse suam nollet, nisi quod tamen Hectora partu</div><div class="l">edideras: dominum matri vix repperit Hector!</div><div class="l">Quae corpus complexa animae tam fortis inane,</div><div class="l">quas totiens patriae dederat natisque viroque,</div><div class="l">huic quoque dat lacrimas lacrimas in vulnera fundit</div><div class="l">osculaque ore tegit consuetaque pectora plangit</div><div class="l">canitiemque suam concreto in sanguine verrens</div><div class="l">plura quidem, sed et haec laniato pectore dixit:</div><span class="">card 494</span><span class="">para </span><div class="l">“Nata, tuae (quid enim superest?) dolor ultime matris,</div><div class="l">nata, iaces, videoque tuum, mea vulnera, pectus,</div><div class="l">et ne perdiderim quemquam sine caede meorum,</div><div class="l">tu quoque vulnus habes! At te, quia femina, rebar</div><div class="l">a ferro tutam: cecidisti et femina ferro,</div><div class="l">totque tuos idem fratres, te perdidit idem,</div><div class="l">exitium Troiae nostrique orbator, Achilles.</div><div class="l">At postquam cecidit Paridis Phoebique sagittis,</div><div class="l">“nunc certe,” dixi, “non est metuendus Achilles!rsquo;</div><div class="l">Nunc quoque mi metuendus erat: cinis ipse sepulti</div><div class="l">in genus hoc saevit, tumulo quoque sensimus hostem.</div><div class="l">Aeacidae fecunda fui! Iacet Ilion ingens,</div><div class="l">eventuque gravi finita est publica clades, —</div><div class="l">sed finita tamen; soli mihi Pergama restant,</div><div class="l">in cursuque meus dolor est: modo maxima rerum,</div><div class="l">tot generis natisque potens nuribusque viroque,</div><div class="l">nunc trahor exul, inops, tumulis avulsa meorum,</div><div class="l">Penelopae munus; quae me data pensa trahentem</div><div class="l">matribus ostendens Ithacis “haec Hectoris illa est</div><div class="l">clara parens, haec est” dicet “Priameia coniunx!”</div><div class="l">Postque tot amissos tu nunc, quae sola levabas</div><div class="l">maternos luctus, hostilia busta piasti!</div><div class="l">Inferias hosti peperi! Quo ferrea resto?</div><div class="l">Quidve moror? Quo me servas, annosa senectus?</div><div class="l">Quo, di crudeles, nisi uti nova funera cernam,</div><div class="l">vivacem differtis anum? Quis posse putaret</div><div class="l">felicem Priamum post diruta Pergama dici?</div><div class="l">Felix morte sua est, nec te, mea nata, peremptam</div><div class="l">adspicit et vitam pariter regnumque reliquit.</div><div class="l">At, puto, funeribus dotabere, regia virgo,</div><div class="l">condeturque tuum monumentis corpus avitis.</div><div class="l">Non haec est fortuna domus: tibi munera matris</div><div class="l">contingent fletus peregrinaeque haustus harenae!</div><div class="l">Omnia perdidimus: superest, cur vivere tempus</div><div class="l">in breve sustineam, proles gratissima matri,</div><div class="l">nunc solus, quondam minimus de stirpe virili,</div><div class="l">has datus Ismario regi Polydorus in oras.</div><div class="l">Quid moror interea crudelia vulnera lymphis</div><div class="l">abluere et sparsos inmiti sanguine vultus?”</div><span class="">para </span><div class="l">Dixit et ad litus passu processit anili,</div><div class="l">albentes lacerata comas. “Date, Troades, urnam”</div><div class="l">dixerat infelix, liquidas hauriret ut undas:</div><div class="l">adspicit eiectum Polydori in litore corpus</div><div class="l">factaque Threiciis ingentia vulnera telis!</div><div class="l">Troades exclamant: obmutuit illa dolore,</div><div class="l">et pariter vocem lacrimasque introrsus obortas</div><div class="l">devorat ipse dolor, duroque simillima saxo</div><div class="l">torpet et adversa figit modo lumina terra,</div><div class="l">interdum torvos sustollit ad aethera vultus,</div><div class="l">nunc positi spectat vultum, nunc vulnera nati</div><div class="l">vulnera praecipue, seque armat et instruit iram.”</div><span class="">para </span><div class="l">Qua simul exarsit, tamquam regina maneret,</div><div class="l">ulcisci statuit poenaeque in imagine tota est,</div><div class="l">utque furit catulo lactente orbata leaena</div><div class="l">signaque nacta pedum sequitur, quem non videt, hostem,</div><div class="l">sic Hecube, postquam cum luctu miscuit iram,</div><div class="l">non oblita animorum, annorum oblita suorum,</div><div class="l">vadit ad artificem dirae, Polymestora, caedis</div><div class="l">conloquiumque petit: nam se monstrare relictum</div><div class="l">velle latens illi, quod nato redderet, aurum.</div><span class="">para </span><div class="l">Credidit Odrysius praedaeque adsuetus amore</div><div class="l">in secreta venit. Tum blando callidus ore</div><div class="l">“tolle moras, Hecube,” dixit, “da munera nato!</div><div class="l">Omne fore illius quod das, quod et ante dedisti,</div><div class="l">per superos iuro.” Spectat truculenta loquentem</div><div class="l">falsaque iurantem tumidaque exaestuat ira</div><div class="l">atque ita correpto captivarum agmina matrum</div><div class="l">invocat et digitos in perfida lumina condit</div><div class="l">expellitque genis oculos (facit ira nocentem)</div><div class="l">immergitque manus, foedataque sanguine sonti</div><div class="l">non lumen (neque enim superest), loca luminis haurit.</div><span class="">para </span><div class="l">Clade sui Thracum gens inritata tyranni</div><div class="l">Troada telorum lapidumque incessere iactu</div><div class="l">coepit. At haec missum rauco cum murmure saxum</div><div class="l">morsibus insequitur, rictuque in verba parato</div><div class="l">latravit, conata loqui: locus exstat et ex re</div><div class="l">nomen habet, veterumque diu memor illa malorum</div><div class="l">tum quoque Sithonios ululavit maesta per agros.</div><div class="l">illius Troasque suos hostesque Pelasgos,</div><div class="l">illius fortuna deos quoque moverat omnes,</div><div class="l">sic omnes, ut et ipsa Iovis coniunxque sororque</div><div class="l">eventus Hecubam meruisse negaverit illos.</div><span class="">card 576</span><span class="">tale Memnon.</span><span class="">para </span><div class="l">Non vacat Aurorae, quamquam isdem faverat armis,</div><div class="l">cladibus et casu Troiaeque Hecubaeque moveri.</div><div class="l">Cura deam proprior luctusque domesticus angit</div><div class="l">Memnonis amissi, Phrygiis quem lutea campis</div><div class="l">vidit Achillea pereuntem cuspide mater:</div><div class="l">vidit, et ille rubor, quo matutina rubescunt</div><div class="l">tempora, palluerat, latuitque in nubibus aether.</div><div class="l">At non impositos supremis ignibus artus</div><div class="l">sustinuit spectare parens, sed crine soluto,</div><div class="l">sicut erat, magni genibus procumbere non est</div><div class="l">dedignata Iovis lacrimisque has addere voces:</div><span class="">para </span><div class="l">“Omnibus inferior, quas sustinet aureus aether</div><div class="l">(nam mihi sunt totum rarissima templa per orbem),</div><div class="l">diva tamen veni, non ut delubra diesque</div><div class="l">des mihi sacrificos caliturasque ignibus aras.</div><div class="l">Si tamen adspicias, quantum tibi femina praestem,</div><div class="l">tum cum luce nova noctis confinia servo,</div><div class="l">praemia danda putes; sed non ea cura neque hic est</div><div class="l">nunc status Aurorae, meritos ut poscat honores:</div><div class="l">Memnonis orba mei venio, qui fortia frustra</div><div class="l">pro patruo tulit arma suo primisque sub annis</div><div class="l">occidit a forti, sic vos voluistis, Achille.</div><div class="l">Da, precor, huic aliquem, solacia mortis, honorem,</div><div class="l">summe deum rector, maternaque vulnera leni.”</div><span class="">para </span><div class="l">Iuppiter adnuerat, cum Memnonis arduus alto</div><div class="l">corruit igne rogus nigrique volumine fumi</div><div class="l">infecere diem (veluti cum flumina natas</div><div class="l">exhalant nebulas, nec sol admittitur infra);</div><div class="l">atra favilla volat glomerataque corpus in unum</div><div class="l">densetur faciemque capit sumitque calorem</div><div class="l">atque animam ex igni (levitas sua praebuit alas),</div><div class="l">et primo similis volucri, mox vera volucris</div><div class="l">insonuit pennis: pariter sonuere sorores</div><div class="l">innumerae, quibus est eadem natalis origo,</div><div class="l">terque rogum lustrant, et consonus exit in auras</div><div class="l">ter plangor: quarto seducunt castra volatu.</div><div class="l">Tam duo diversa populi de parte feroces</div><div class="l">bella gerunt rostrisque et aduncis unguibus iras</div><div class="l">exercent alasque adversaque pectora iactant</div><div class="l">inferiaeque cadunt cineri cognata sepulto</div><div class="l">corpora seque viro forti meminere creatas.</div><div class="l">praepetibus subitis nomen facit auctor: ab illo</div><div class="l">Memnonides dictae, cum sol duodena peregit</div><div class="l">signa, parentali moriturae voce rebellant.</div><span class="">para </span><div class="l">Ergo aliis latrasse Dymantida flebile visum est:</div><div class="l">luctibus est Aurora suis intenta, piasque</div><div class="l">nunc quoque dat lacrimas et toto rorat in orbe.</div><span class="">card 623</span><span class="">tale Aeneas apud Anium. Scylla.</span><div class="l">Non tamen eversam Troiae cum moenibus esse</div><div class="l">spem quoque fata sinunt: sacra et, sacra altera, patrem</div><div class="l">fert umeris, venerabile onus, Cythereius heros:</div><div class="l">de tantis opibus praedam pius eligit illam</div><div class="l">Ascaniumque suum profugaque per aequora classe</div><div class="l">fertur ab Antandro scelerataque limina Thracum</div><div class="l">et Polydoreo manantem sanguine terram</div><div class="l">linquit et utilibus ventis aestuque secundo</div><div class="l">intrat Apollineam sociis comitantibus urbem.</div><span class="">para </span><div class="l">Hunc Anius, quo rege homines, antistite Phoebus</div><div class="l">rite colebatur, temploque domoque recepit</div><div class="l">urbemque ostendit delubraque nota duasque</div><div class="l">Latona quondam stirpes pariente retentas.</div><div class="l">Ture dato flammis vinoque in tura profuso</div><div class="l">caesarumque boum fibris de more crematis</div><div class="l">regia tecta petunt positisque tapetibus altis</div><div class="l">munera cum liquido capiunt Cerealia Baccho.</div><span class="">para </span><div class="l">Tum pius Anchises: “O Phoebi lecte sacerdos,</div><div class="l">fallor, an et natum, cum primum haec moenia vidi,</div><div class="l">bisque duas natas, quantum reminiscor, habebas?”</div><span class="">para </span><div class="l">Huic Anius niveis circumdata tempora vittis</div><div class="l">concutiens et tristis ait: “Non falleris, heros</div><div class="l">maxime: vidisti natorum quinque parentem,</div><div class="l">quem nunc (tanta homines rerum inconstantia versat!)</div><div class="l">paene vides orbum. Quod enim mihi filius absens</div><div class="l">auxilium, quem dicta suo de nomine tellus</div><div class="l">Andros habet pro patre locumque et regna tenentem?</div><div class="l">Delius augurium dedit huic, dedit altera Liber</div><div class="l">femineae stirpi voto maiora fideque</div><div class="l">munera: nam tactu natarum cuncta mearum</div><div class="l">in segetem laticemque meri canaeque Minervae</div><div class="l">transformabantur, divesque erat usus in illis.</div><div class="l">Hoc ubi cognovit Troiae populator Atrides,</div><div class="l">ne non ex aliqua vestram sensisse procellam</div><div class="l">nos quoque parte putes, armorum viribus usus</div><div class="l">abstrahit invitas gremio genitoris, alantque</div><div class="l">imperat Argolicam caelesti munere classem.</div><div class="l">Effugiunt, quo quaeque potest: Euboea duabus,</div><div class="l">et totidem natis Andros fraterna petita est.</div><div class="l">Miles adest et, ni dedantur, bella minatur.</div><div class="l">Victa metu pietas: consortia corpora poenae</div><div class="l">dedidit (et timido possis ignoscere fratri:</div><div class="l">non hic Aeneas, non, qui defenderet Andron,</div><div class="l">Hector erat, per quem decimum durastis in annum);</div><div class="l">iamque parabantur captivis vincla lacertis:</div><div class="l">illae tollentes etiamnum libera caelo</div><div class="l">bracchia “Bacche pater, fer opem!” dixere, tulitque</div><div class="l">muneris auctor opem, — si miro perdere more</div><div class="l">ferre vocatur opem, nec qua ratione figuram</div><div class="l">perdiderint, potui scire aut nunc dicere possum;</div><div class="l">summa mali nota est: pennas sumpsere tuaeque</div><div class="l">coniugis in volucres, niveas abiere columbas.”</div><span class="">para </span><div class="l">Talibus atque aliis postquam convivia dictis</div><div class="l">implerunt, mensa somnum petiere remota,</div><div class="l">cumque die surgunt adeuntque oracula Phoebi:</div><div class="l">qui petere antiquam matrem cognataque iussit</div><div class="l">litora; prosequitur rex et dat munus ituris,</div><div class="l">Anchisae sceptrum, chlamydem pharetramque nepoti,</div><div class="l">cratera Aeneae, quem quondam transtulit illi</div><div class="l">hospes ab Aoniis Therses Ismenius oris.</div><span class="">para </span><div class="l">Miserat hunc illi Therses, fabricaverat Alcon</div><div class="l">Hyleus et longo caelaverat argumento.</div><div class="l">Urbs erat, et septem posses ostendere portas:</div><div class="l">hae pro nomine erant et, quae foret illa, docebant.</div><div class="l">Ante urbem exequiae tumulique ignesque rogique</div><div class="l">effusaeque comas et apertae pectora matres</div><div class="l">significant luctum: nymphae quoque flere videntur</div><div class="l">siccatosque queri fontes, sine frondibus arbor</div><div class="l">nuda riget, rodunt arentia saxa capellae.</div><div class="l">Ecce facit mediis natas Orione Thebis,</div><div class="l">agmen femineum, iugulo dare pectus aperto,</div><div class="l">illas demisso per inertia vulnera telo</div><div class="l">pro populo cecidisse suo pulchrisque per urbem</div><div class="l">funeribus ferri celebrique in parte cremari,</div><div class="l">tum de virginea geminos exire favilla,</div><div class="l">ne genus intereat, iuvenes, quos fama Coronos</div><div class="l">nominat, et cineri materno ducere pompam.</div><div class="l">Hactenus antiquo signis fulgentibus aere,</div><div class="l">summus inaurato crater erat asper acantho.</div><span class="">para </span><div class="l">Nec leviora datis Troiani dona remittunt</div><div class="l">dantque sacerdoti custodem turis acerram,</div><div class="l">dant pateram claramque auro gemmisque coronam.</div><span class="">card 705</span><span class="">tale GALATEA AND POLYPHEMUS</span><span class="">para </span><div class="l">Inde recordati Teucros a sanguine Teucri</div><div class="l">ducere principium, Cretam tenuere locique</div><div class="l">ferre diu nequiere Iovem, centumque relictis</div><div class="l">urbibus Ausonios optant contingere portus:</div><div class="l">saevit hiems iactatque viros, Strophadumque receptos</div><div class="l">portubus infidis exterruit ales Aello.</div><div class="l">Et iam Dulichios portus Ithacamque Samonque</div><div class="l">Neritiasque domus, regnum fallacis Ulixis,</div><div class="l">praeter erant vecti: certatam lite deorum</div><div class="l">Ambraciam versique vident sub imagine saxum</div><div class="l">iudicis, Actiaco quae nunc ab Apolline nota est,</div><div class="l">vocalemque sua terram Dodonida quercu</div><div class="l">Chaoniosque sinus, ubi nati rege Molosso</div><div class="l">inpia subiectis fugere incendia pennis.</div><span class="">para </span><div class="l">Proxima Phaeacum felicibus obsita pomis</div><div class="l">rura petunt, Epiros ab his regnataque vati</div><div class="l">Buthrotos Phrygio simulataque Troia tenetur.</div><span class="">para </span><div class="l">Inde futurorum certi, quae cuncta fideli</div><div class="l">Priamides Helenus monitu praedixerat, intrant</div><div class="l">Sicaniam: tribus haec excurrit in aequora pinnis,</div><div class="l">e quibus imbriferos est versa Pachynos ad austros,</div><div class="l">mollibus expositum zephyris Lilybaeon, ad arctos</div><div class="l">aequoris expertes spectat boreamque Peloros.</div><div class="l">Hac subeunt Teucri, et remis aestuque secundo</div><div class="l">sub noctem potitur Zanclaea classis harena.</div><div class="l">Scylla latus dextrum, laevum inrequieta Charybdis</div><div class="l">infestat: vorat haec raptas revomitque carinas,</div><div class="l">illa feris atram canibus succingitur alvum,</div><div class="l">virginis ora gerens, et, si non omnia vates</div><div class="l">ficta reliquerunt aliquo quoque tempore virgo.</div><div class="l">Hanc multi petiere proci; quibus illa repulsis</div><div class="l">ad pelagi nymphas, pelagi gratissima nymphis,</div><div class="l">ibat et elusos iuvenum narrabat amores.</div><div class="l">Quam, dum pectendos praebet Galatea capillos,</div><div class="l">talibus adloquitur, referens suspiria, dictis:</div><span class="">para </span><div class="l">“Te tamen, o virgo, genus haud inmite virorum</div><div class="l">expetit, utque facis, potes his impune negare;</div><div class="l">At mihi, cui pater est Nereus, quam caerula Doris</div><div class="l">enixa est, quae sum turba quoque tuta sororum,</div><div class="l">non nisi per luctus licuit Cyclopis amorem</div><div class="l">effugere,” — et lacrimae vocem impediere loquentis.</div><div class="l">Quas ubi marmoreo detersit pollice virgo</div><div class="l">et solata deam est, “refer, o carissima,” dixit.</div><div class="l">“neve tui causam tege (sic sum fida) doloris!”</div><div class="l">Nereis his contra resecuta Crataeide natam est:</div><span class="">card 750</span><span class="">tale Acis et Galatea. Polyphemus.</span><div class="l">“Acis erat Fauno nymphaque Symaethide cretus,</div><div class="l">magna quidem patrisque sui matrisque voluptas,</div><div class="l">nostra tamen maior: nam me sibi iunxerat uni.</div><div class="l">Pulcher et octonis iterum natalibus actis</div><div class="l">signarat teneras dubia lanugine malas.</div><div class="l">Hunc ego, me Cyclops nulla cum fine petebat.</div><div class="l">En si quaesieris, odium Cyclopis, amorne</div><div class="l">Acidis in nobis fuerit praesentior, edam:</div><div class="l">par utrumque fuit. Pro quanta potentia regni</div><div class="l">est, Venus alma, tui! Nempe ille inmitis et ipsis</div><div class="l">horrendus silvis et visus ab hospite nullo</div><div class="l">impune et magni cum dis contemptor Olympi,</div><div class="l">quid sit amor, sensit validaque cupidine captus</div><div class="l">uritur, oblitus pecorum antrorumque suorum.</div><div class="l">Iamque tibi formae, iamque est tibi cura placendi,</div><div class="l">iam rigidos pectis rastris, Polypheme, capillos,</div><div class="l">iam libet hirsutam tibi falce recidere barbam</div><div class="l">et spectare feros in aqua et componere vultus.</div><div class="l">Caedis amor feritasque sitisque inmensa cruoris</div><div class="l">cessant, et tutae veniunt abeuntque carinae.</div><span class="">para </span><div class="l">Telemus interea Siculam delatus ad Aetnen,</div><div class="l">Telemus Eurymides, quem nulla fefellerat ales,</div><div class="l">terribilem Polyphemon adit “lumen” que, “quod unum</div><div class="l">fronte geris media, rapiet tibi” dixit “Ulixes!”</div><div class="l">Risit et “o vatum stolidissime, falleris,” inquit,</div><div class="l">“altera iam rapuit!” Sic frustra vera monentem</div><div class="l">spernit et aut gradiens ingenti litora passu</div><div class="l">degravat aut fessus sub opaca revertitur antra.</div><span class="">para </span><div class="l">Prominet in pontum cuneatus acumine longo</div><div class="l">collis utrumque latus circumfluit aequoris unda;</div><div class="l">huc ferus ascendit Cyclops mediusque resedit,</div><div class="l">lanigerae pecudes nullo ducente secutae.</div><div class="l">Cui postquam pinus, baculi quae praebuit usum,</div><div class="l">ante pedes posita est, antemnis apta ferendis,</div><div class="l">sumptaque harundinibus compacta est fistula centum,</div><div class="l">senserunt toti pastoria sibila montes,</div><div class="l">senserunt undae; latitans ego rupe meique</div><div class="l">Acidis in gremio residens procul auribus hausi</div><div class="l">talia dicta meis auditaque verba notavi:</div><span class="">para </span><div class="l">“Candidior folio nivei, Galatea, ligustri,</div><div class="l">floridior pratis, longa procerior alno,</div><div class="l">splendidior vitro, tenero lascivior haedo,</div><div class="l">levior adsiduo detritis aequore conchis,</div><div class="l">solibus hibernis, aestiva gratior umbra,</div><div class="l">nobilior pomis, platano conspectior alta,</div><div class="l">lucidior glacie, matura dulcior uva,</div><div class="l">mollior et cygni plumis et lacte coacto</div><div class="note" id="Note31"><span class="noteLabel">Note: </span><div class="l"><span class="strikethrough">et, si non fugias, riguo formosior horto</span></div></div><div class="l">saevior indomitis eadem Galatea iuvencis,</div><div class="l">durior annosa quercu, fallacior undis,</div><div class="l">lentior et salicis virgis et vitibus albis,</div><div class="l">his inmobilior scopulis, violentior amne,</div><div class="l">laudato pavone superbior, acrior igni,</div><div class="l">asperior tribulis, feta truculentior ursa,</div><div class="l">surdior aequoribus, calcato inmitior hydro,</div><div class="l">et, quod praecipue vellem tibi demere possem.</div><div class="l">Non tantum cervo claris latratibus acto,</div><div class="l">verum etiam ventis volucrique fugacior aura!</div><div class="l">At bene si noris, pigeat fugisse morasque</div><div class="l">ipsa tuas damnes et me retinere labores.</div><div class="l">Sunt mihi, pars montis, vivo pendentia saxo</div><div class="l">antra, quibus nec sol medio sentitur in aestu</div><div class="l">nec sentitur hiems; sunt poma gravantia ramos,</div><div class="l">sunt auro similes longis in vitibus uvae,</div><div class="l">sunt et purpureae: tibi et has servamus et illas.</div><div class="l">Ipsa tuis manibus silvestri nata sub umbra</div><div class="l">mollia fraga leges, ipsa autumnalia corna</div><div class="l">prunaque, non solum nigro liventia suco,</div><div class="l">verum etiam generosa novasque imitantia ceras.</div><div class="l">Nec tibi castaneae me coniuge, nec tibi deerunt</div><div class="l">arbutei fetus: omnis tibi serviet arbor.</div><div class="l">Hoc pecus omne meum est, multae quoque vallibus errant,</div><div class="l">multas silva tegit, multae stabulantur in antris.</div><div class="l">Nec, si forte roges, possim tibi dicere, quot sint:</div><div class="l">pauperis est numerare pecus! De laudibus harum</div><div class="l">nil mihi credideris: praesens potes ipse videre,</div><div class="l">ut vix circueant distentum cruribus uber.</div><div class="l">Sunt, fetura minor, tepidis in ovilibus agni,</div><div class="l">sunt quoque, par aetas, aliis in ovilibus haedi.</div><div class="l">Lac mihi semper adest niveum: pars inde bibenda</div><div class="l">servatur, partem liquefacta coagula durant.</div><div class="l">Nec tibi deliciae faciles vulgataque tantum</div><div class="l">munera contingent, dammae leporesque caperque</div><div class="l">parve columbarum demptusve cacumine nidus:</div><div class="l">inveni geminos, qui tecum ludere possint,</div><div class="l">inter se similes, vix ut dignoscere possis,</div><div class="l">villosae catulos in summis montibus ursae,</div><div class="l">inveni et dixi “dominae servabimus istos!”</div><div class="l">Iam modo caeruleo nitidum caput exsere ponto,</div><div class="l">iam, Galatea, veni, nec munera despice nostra.</div><div class="l">Certe ego me novi liquidaeque in imagine vidi</div><div class="l">nuper aquae, placuitque mihi mea forma videnti.</div><div class="l">Adspice, sim quantus! Non est hoc corpore maior</div><div class="l">Iuppiter in caelo: nam vos narrare soletis,</div><div class="l">nescio quem regnare Iovem. Coma plurima torvos</div><div class="l">prominet in vultus umerosque, ut lucus, obumbrat.</div><div class="l">Nec mea quod rigidis horrent densissima saetis</div><div class="l">corpora, turpe puta turpis sine frondibus arbor,</div><div class="l">turpis equus, nisi colla iubae flaventia velent;</div><div class="note" id="Note32"><span class="noteLabel">Note: </span><div class="l"><span class="strikethrough">pluma tegit volucres, ovibus sua lana decori est</span></div></div><div class="l">barba viros hirtaeque decent in corpore saetae.</div><div class="l">Unum est in media lumen mihi fronte, sed instar</div><div class="l">ingentis clipei. Quid? non haec omnia magnus</div><div class="l">Sol videt e caelo? Soli tamen unicus orbis!</div><div class="l">Adde, quod in vestro genitor meus aequore regnat:</div><div class="l">hunc tibi do socerum; tantum miserere precesque</div><div class="l">supplicis exaudi! tibi enim succumbimus uni.</div><div class="l">Quique Iovem et caelum sperno et penetrabile fulmen,</div><div class="l">Nerei, te veneror: tua fulmine saevior ira est. —</div><div class="l">Atque ego contemptus essem patientior huius,</div><div class="l">si fugeres omnes; sed cur Cyclope repulso</div><div class="l">Acin amas praefersque meis complexibus Acin?</div><div class="l">Ille tamen placeatque sibi placeatque licebit,</div><div class="l">quod nollem, Galatea, tibi; modo copia detur,</div><div class="l">sentiet esse mihi tanto pro corpore vires!</div><div class="l">Viscera viva traham divisaque membra per agros</div><div class="l">perque tuas spargam (sic se tibi misceat!) undas.</div><div class="l">Uror enim, laesusque exaestuat acrior ignis,</div><div class="l">cumque suis videor translatam viribus Aetnam</div><div class="l">pectore ferre meo: nec tu, Galatea, moveris.”</div><span class="">para </span><div class="l">Talia nequiquam questus (nam cuncta videbam)</div><div class="l">surgit et ut taurus vacca furibundus adempta,</div><div class="l">stare nequit silvaque et notis saltibus errat:</div><div class="l">cum ferus ignaros nec quicquam tale timentes</div><div class="l">me videt atque Acin “video” que exclamat “et ista</div><div class="l">ultima sit, faciam, veneris concordia vestrae!”</div><div class="l">Tantaque vox, quantam Cyclops iratus habere</div><div class="l">debuit, illa fuit: clamore perhorruit Aetne.</div><div class="l">Ast ego vicino pavefacta sub aequore mergor,</div><div class="l">terga fugae dederat conversa Symaethius heros</div><div class="l">et “fer opem, Galatea, precor, mihi! ferte, parentes”</div><div class="l">dixerat “et vestris periturum admittite regnis!”</div><span class="">para </span><div class="l">Insequitur Cyclops partemque e monte revulsam</div><div class="l">mittit, et extremus quamvis pervenit ad illum,</div><div class="l">angulus is molis totum tamen obruit Acin.</div><div class="l">At nos, quod fieri solum per fata licebat,</div><div class="l">fecimus, ut vires adsumeret Acis avitas.</div><div class="l">Puniceus de mole cruor manabat, et intra</div><div class="l">temporis exiguum rubor evanescere coepit</div><div class="l">fitque color primo turbati fluminis imbre</div><div class="l">purgaturque mora; tum moles tacta dehiscit,</div><div class="l">vivaque per rimas proceraque surgit harundo,</div><div class="l">osque cavum saxi sonat exsultantibus undis:</div><div class="l">miraque res, subito media tenus exstitit alvo</div><div class="l">incinctus iuvenis flexis nova cornua cannis,</div><div class="l">qui, nisi quod maior, quod toto caerulus ore,</div><div class="l">Acis erat. Sed sic quoque erat tamen Acis, in amnem</div><div class="l">versus, et antiquum tenuerunt flumina nomen.”</div><span class="">card 898</span><span class="">tale Glaucus.</span><span class="">para </span><div class="l">Desierat Galatea loqui, coetuque soluto</div><div class="l">discedunt placidisque natant Nereides undis.</div><div class="l">Scylla redit (neque enim medio se credere ponto</div><div class="l">audet) et aut bibula sine vestibus errat harena,</div><div class="l">aut, ubi lassata est, seductos nacta recessus</div><div class="l">gurgitis, inclusa sua membra refrigerat unda.</div><span class="">para </span><div class="l">Ecce fretum scindens alti novus incola ponti,</div><div class="l">nuper in Euboica versis Anthedone membris,</div><div class="l">Glaucus adest visaeque cupidine virginis haeret</div><div class="l">et quaecumque putat fugientem posse morari</div><div class="l">verba refert; fugit illa tamen veloxque timore</div><div class="l">pervenit in summum positi prope litora montis.</div><span class="">para </span><div class="l">Ante fretum est ingens, apicem conlectus in unum,</div><div class="l">longa sub arboribus convexus in aequora vertex:</div><div class="l">constitit hic, et tuta loco, monstrumne deusne</div><div class="l">ille sit, ignorans, admiraturque colorem</div><div class="l">caesariemque umeros subiectaque terga tegentem,</div><div class="l">ultimaque excipiat quod tortilis inguina piscis.</div><span class="">para </span><div class="l">Sensit et innitens, quae stabat proxima, moli,</div><div class="l">“non ego prodigium nec sum fera belua, virgo,</div><div class="l">sed deus” inquit “aquae: nec maius in aequore Proteus</div><div class="l">ius habet et Triton Athamantiadesque Palaemon.</div><div class="l">Ante tamen mortalis eram, sed, scilicet altis</div><div class="l">deditus aequoribus, tantum exercebar in illis.</div><div class="l">Nam modo ducebam ducentia retia pisces,</div><div class="l">nunc in mole sedens moderabar harundine linum.</div><div class="l">Sunt viridi prato confinia litora, quorum</div><div class="l">altera pars undis, pars altera cingitur herbis,</div><div class="l">quas neque cornigerae morsu laesere iuvencae,</div><div class="l">nec placidae carpsistis oves hirtaeve capellae;</div><div class="l">non apis inde tulit conlectos semine flores,</div><div class="l">non data sunt capiti genialia serta, neque umquam</div><div class="l">falciferae secuere manus; ego primus in illo</div><div class="l">caespite consedi, dum lina madentia sicco,</div><div class="l">utque recenserem captivos ordine pisces,</div><div class="l">insuper exposui, quos aut in retia casus</div><div class="l">aut sua credulitas in aduncos egerat hamos.</div><div class="l">Res similis fictae (sed quid mihi fingere prodest?):</div><div class="l">gramine contacto coepit mea praeda moveri</div><div class="l">et mutare latus terraque, ut in aequore, niti.</div><div class="l">Dumque moror mirorque simul, fugit omnis in undas</div><div class="l">turba suas dominumque novum litusque relinquunt.</div><div class="l">Obstipui dubitoque diu causamque requiro,</div><div class="l">num deus hoc aliquis, num sucus fecerit herbae.</div><div class="l">“Quae” tamen “has” inquam “vires habet herba?”,manuque</div><div class="l">pabula decerpsi decerptaque dente momordi.</div><div class="l">Vix bene combiberant ignotos guttura sucos,</div><div class="l">cum subito trepidare intus praecordia sensi</div><div class="l">alteriusque rapi naturae pectus amore,</div><div class="l">nec potui restare diu “repetenda” que “numquam</div><div class="l">terra, vale!” dixi corpusque sub aequora mersi.</div><div class="l">Di maris exceptum socio dignantur honore,</div><div class="l">utque mihi quaecumque feram mortalia, demant,</div><div class="l">Oceanum Tethynque rogant: ego lustror ab illis,</div><div class="l">et purgante nefas noviens mihi carmine dicto</div><div class="l">pectora fluminibus iubeor supponere centum;</div><div class="l">nec mora, diversis lapsi de partibus amnes</div><div class="l">totaque vertuntur supra caput aequora nostrum.</div><div class="l">Hactenus acta tibi possum memoranda referre,</div><div class="l">hactenus haec memini, nec mens mea cetera sensit.</div><div class="l">Quae postquam rediit, alium me corpore toto</div><div class="l">ac fueram nuper, neque eundem mente recepi.</div><div class="l">Hanc ego tum primum viridem ferrugine barbam</div><div class="l">caesariemque meam, quam longa per aequora verro,</div><div class="l">ingentesque umeros et caerula bracchia vidi</div><div class="l">cruraque pinnigero curvata novissima pisce.</div><div class="l">Quid tamen haec species, quid dis placuisse marinis,</div><div class="l">quid iuvat esse deum, si tu non tangeris istis?”</div><span class="">para </span><div class="l">Talia dicentem, dicturum plura, reliquit</div><div class="l">Scylla deum; furit ille inritatusque repulsa</div><div class="l">prodigiosa petit Titanidos atria Circes.</div></div><div class="textpart" id="index.xml-body.1_div.1_div.14"><h3><span class="headingNumber">1.14. </span></h3><span class="">card 1</span><span class="">tale Scylla et Circe.</span><span class="">para </span><div class="l">Iamque Giganteis iniectam faucibus Aetnen</div><div class="l">arvaque Cyclopum, quid rastra, quid usus aratri</div><div class="l">nescia nec quicquam iunctis debentia bubus,</div><div class="l">liquerat Euboicus tumidarum cultor aquarum,</div><div class="l">liquerat et Zanclen adversaque moenia Rhegi</div><div class="l">navifragumque fretum, gemino quod litore pressum</div><div class="l">Ausoniae Siculaeque tenet confinia terrae.</div><div class="l">Inde manu magna Tyrrhena per aequora raptus</div><div class="l">herbiferos adiit colles atque atria Glaucus</div><div class="l">Sole satae Circes, variarum plena ferarum.</div><span class="">para </span><div class="l">Quam simul adspexit, dicta acceptaque salute,</div><div class="l">“diva, dei miserere, precor! nam sola levare</div><div class="l">tu potes hunc,” dixit “videar modo dignior esse!</div><div class="l">Quanta sit herbarum, Titani, potentia, nulli</div><div class="l">quam mihi cognitius, qui sum mutatus ab illis.</div><div class="l">Neve mei non nota tibi sit causa furoris:</div><div class="l">litore in Italico, Messenia moenia contra,</div><div class="l">Scylla mihi visa est; pudor est promissa precesque</div><div class="l">blanditiasque meas contemptaque verba referre.</div><div class="l">At tu, sive aliquod regnum est in carmine, carmen</div><div class="l">ore move sacro, sive expugnantior herba est,</div><div class="l">utere temptatis operosae viribus herbae.</div><div class="l">Nec medeare mihi sanesque haec vulnera mando,</div><div class="l">fineque nil opus est: partem ferat illa caloris.”</div><span class="">para </span><div class="l">At Circe (neque enim flammis habet aptius ulla</div><div class="l">talibus ingenium, seu causa est huius in ipsa,</div><div class="l">seu Venus indicio facit hoc offensa paterno)</div><div class="l">talia verba refert. “Melius sequerere volentem</div><div class="l">optantemque eadem parilique cupidine captam.</div><div class="l">Dignus eras ultro (poteras certeque) rogari,</div><div class="l">et, si spem dederis, mihi crede, rogaberis ultro.</div><div class="l">Neu dubites adsitque tuae fiducia formae:</div><div class="l">en ego, cum dea sim, nitidi cum filia Solis,</div><div class="l">gramine cum tantum, tantum quoque carmine possim,</div><div class="l">ut tua sim, voveo; spernentem sperne, sequenti</div><div class="l">redde vices unoque duas ulciscere facto!”</div><span class="">para </span><div class="l">Talia temptanti “prius” inquit “in aequore frondes”</div><div class="l">Glaucus “et in summis nascentur montibus algae,</div><div class="l">sospite quam Scylla nostri mutentur amores!”</div><span class="">para </span><div class="l">Indignata dea est, et laedere quatenus ipsum</div><div class="l">non poterat (nec vellet amans), irascitur illi,</div><div class="l">quae sibi praelata est, venerisque offensa repulsa</div><div class="l">protinus horrendis infamia pabula sucis</div><div class="l">conterit et tritis Hecateia carmina miscet</div><div class="l">caerulaque induitur velamina perque ferarum</div><div class="l">agmen adulantum media procedit ab aula,</div><div class="l">oppositumque petens contra Zancleia saxa</div><div class="l">Rhegion ingreditur ferventes aestibus undas,</div><div class="l">in quibus ut solida ponit vestigia terra</div><div class="l">summaque decurrit pedibus super aequora siccis.</div><span class="">para </span><div class="l">Parvus erat gurges, curvos sinuatus in arcus,</div><div class="l">grata quies Scyllae; quo se referebat ab aestu</div><div class="l">et maris et caeli, medio cum plurimus orbe</div><div class="l">sol erat et minimas a vertice fecerat umbras.</div><div class="l">Hunc dea praevitiat portentificisque venenis</div><div class="l">inquinat, hic pressos latices radice nocenti</div><div class="l">spargit et obscurum verborum ambage novorum</div><div class="l">ter noviens carmen magico demurmurat ore.</div><div class="l">Scylla venit mediaque tenus descenderat alvo,</div><div class="l">cum sua foedari latrantibus inguina monstris</div><div class="l">adspicit ac primo credens non corporis illas</div><div class="l">esse sui partes refugitque abigitque timetque</div><div class="l">ora proterva canum, sed quos fugit, attrahit una</div><div class="l">et corpus quaerens femorum crurumque pedumque,</div><div class="l">Cerbereos rictus pro partibus invenit illis:</div><div class="l">statque canum rabie subiectaque terga ferarum</div><div class="l">inguinibus truncis uteroque exstante coercet.</div><span class="">para </span><div class="l">Flevit amans Glaucus nimiumque hostiliter usae</div><div class="l">viribus herbarum fugit conubia Circes;</div><div class="l">Scylla loco mansit cumque est data copia primum,</div><div class="l">in Circes odium sociis spoliavit Ulixen;</div><div class="l">mox eadem Teucras fuerat mersura carinas,</div><div class="l">ni prius in scopulum, qui nunc quoque saxeus exstat,</div><div class="l">transformata foret: scopulum quoque navita vitat.</div><span class="">card 75</span><span class="">tale Cercopes.</span><span class="">para </span><div class="l">Hunc ubi Troianae remis avidamque Charybdim</div><div class="l">evicere rates, cum iam prope litus adesset</div><div class="l">Ausonium, Libycas vento referuntur ad oras.</div><span class="">para </span><div class="l">Excipit Aenean illic animoque domoque</div><div class="l">non bene discidium Phrygii latura mariti</div><div class="l">Sidonis; inque pyra sacri sub imagine facta</div><div class="l">incubuit ferro deceptaque decipit omnes.</div><span class="">para </span><div class="l">Rursus harenosae fugiens nova moenia terrae</div><div class="l">ad sedes Erycis fidumque relatus Acesten</div><div class="l">sacrificat tumulumque sui genitoris honorat;</div><div class="l">quasque rates Iris Iunonia paene cremarat,</div><div class="l">solvit et Hippotadae regnum terrasque calenti</div><div class="l">sulphure fumantes Acheloiadumque relinquit</div><div class="l">Sirenum scopulos, orbataque praeside pinus</div><div class="l">Inarimen Prochytenque legit sterilique locatas</div><div class="l">colle Pithecusas, habitantum nomine dictas.</div><div class="l">Quippe deum genitor, fraudem et periuria quondam</div><div class="l">Cercopum exosus gentisque admissa dolosae,</div><div class="l">in deforme viros animal mutavit, ut idem</div><div class="l">dissimiles homini possent similesque videri,</div><div class="l">membraque contraxit naresque a fronte resimas</div><div class="l">contudit et rugis peraravit anilibus ora</div><div class="l">totaque velatos flaventi corpora villo</div><div class="l">misit in has sedes nec non prius abstulit usum</div><div class="l">verborum et natae dira in periuria linguae:</div><div class="l">posse queri tantum rauco stridore reliquit.</div><span class="">card 101</span><span class="">tale Sibylla.</span><span class="">para </span><div class="l">Has ubi praeteriit et Parthenopeia dextra</div><div class="l">moenia deseruit, laeva de parte canori</div><div class="l">Aeolidae tumulum et, loca feta palustribus undis,</div><div class="l">litora Cumarum vivacisque antra Sibyllae</div><div class="l">intrat, et ut manes veniat per Averna paternos,</div><div class="l">orat. At illa diu vultum tellure moratum</div><div class="l">erexit tandemque deo furibunda recepto</div><div class="l">“magna petis” dixit, “vir factis maxime, cuius</div><div class="l">dextera per ferrum est, pietas spectata per ignes.</div><div class="l">Pone tamen, Troiane, metum: potiere petitis</div><div class="l">Elysiasque domos et regna novissima mundi</div><div class="l">me duce cognosces simulacraque cara parentis.</div><div class="l">Invia virtuti nulla est via!” Dixit et auro</div><div class="l">fulgentem ramum silva Iunonis Avernae</div><div class="l">monstravit iussitque suo divellere trunco.</div><span class="">para </span><div class="l">Paruit Aeneas et formidabilis Orci</div><div class="l">vidit opes atavosque suos umbramque senilem</div><div class="l">magnanimi Anchisae; didicit quoque iura locorum,</div><div class="l">quaeque novis essent adeunda pericula bellis.</div><div class="l">Inde ferens lassos adverso tramite passus</div><div class="l">cum duce Cumaea mollit sermone laborem.</div><span class="">para </span><div class="l">Dumque iter horrendum per opaca crepuscula carpit,</div><div class="l">“seu dea tu praesens, seu dis gratissima” dixit,</div><div class="l">“numinis instar eris semper mihi meque fatebor</div><div class="l">muneris esse tui, quae me loca mortis adire,</div><div class="l">quae loca me visae voluisti evadere mortis.</div><div class="l">Pro quibus aerias meritis evectus ad auras</div><div class="l">templa tibi statuam, tribuam tibi turis honores.”</div><span class="">para </span><div class="l">Respicit hunc vates et suspiratibus haustis</div><div class="l">“nec dea sum” dixit “nec sacri turis honore</div><div class="l">humanum dignare caput; neu nescius erres,</div><div class="l">lux aeterna mihi carituraque fine dabatur,</div><div class="l">si mea virginitas Phoebo patuisset amanti.</div><div class="l">Dum tamen hanc sperat dum praecorrumpere donis</div><div class="l">me cupit, “elige” ait, “virgo Cumaea, quid optes:</div><div class="l">optatis potiere tuis.” Ego pulveris hausti</div><div class="l">ostendi cumulum: quot haberet corpora pulvis,</div><div class="l">tot mihi natales contingere vana rogavi;</div><div class="l">excidit, ut peterem iuvenes quoque protinus annos.</div><div class="l">Hos tamen ille mihi dabat aeternamque iuventam,</div><div class="l">si venerem paterer: contempto munere Phoebi</div><div class="l">innuba permaneo; sed iam felicior aetas</div><div class="l">terga dedit, tremuloque gradu venit aegra senectus,</div><div class="l">quae patienda diu est (nam iam mihi saecula septem</div><div class="l">acta vides): superest, numeros ut pulveris aequem,</div><div class="l">ter centum messes, ter centum musta videre.</div><div class="l">Tempus erit, cum de tanto me corpore parvam</div><div class="l">longa dies faciet consumptaque membra senecta</div><div class="l">ad minimum redigentur onus: nec amata videbor</div><div class="l">nec placuisse deo; Phoebus quoque forsitan ipse</div><div class="l">vel non cognoscet vel dilexisse negabit:</div><div class="l">usque adeo mutata ferar, nullique videnda,</div><div class="l">voce tamen noscar; vocem mihi fata relinquent.”</div><span class="">card 154</span><span class="">tale Achaemenides apud Polyphemum.</span><span class="">para </span><div class="l">Talia convexum per iter memorante Sibylla</div><div class="l">sedibus Euboicam Stygiis emergit in urbem</div><div class="l">Troius Aeneas sacrisque ex more litatis</div><div class="l">litora adit nondum nutricis habentia nomen.</div><span class="">para </span><div class="l">Hic quoque substiterat per taedia longa laborum</div><div class="l">Neritius Macareus, comes experientis Ulixei;</div><div class="l">desertum quondam mediis e rupibus Aetnae</div><div class="l">noscit Achaemeniden improvisoque repertum</div><div class="l">vivere miratus “qui de casusve deusve</div><div class="l">servat, Achaemenide? cur” inquit “barbara Graium</div><div class="l">prora vehit? petitur vestra quae terra carina?”</div><span class="">para </span><div class="l">Talia quaerenti iam non hirsutus amictu,</div><div class="l">iam suus et spinis conserto tegmine nullis,</div><div class="l">fatur Achaemenides: “Iterum Polyphemon et illos</div><div class="l">adspiciam fluidos humano sanguine rictus,</div><div class="l">hac mihi si potior domus est Ithacique carina,</div><div class="l">si minus Aenean veneror genitore nec umquam</div><div class="l">esse satis potero, praestem licet omnia, gratus.</div><div class="l">Quod loquor et spiro caelumque et sidera solis</div><div class="l">respicio, possimne ingratus et impius esse?</div><div class="l">Ille dedit, quod non anima haec Cyclopis in ora</div><div class="l">venit, et ut iam nunc lumen vitale relinquam,</div><div class="l">aut tumulo aut certe non illa condar in alvo.</div><div class="l">Quid mihi tunc animi (nisi si timor abstulit omnem</div><div class="l">sensum animumque) fuit, cum vos petere alta relictus</div><div class="l">aequora conspexi? Volui inclamare, sed hosti</div><div class="l">prodere me timui: vestrae quoque clamor Ulixis</div><div class="l">paene rati nocuit. Vidi, cum monte revulsum</div><div class="l">inmanem scopulum medias permisit in undas;</div><div class="l">vidi iterum veluti tormenti viribus acta</div><div class="l">vasta Giganteo iaculantem saxa lacerto</div><div class="l">et, ne deprimeret fluctus ventusve carinam,</div><div class="l">pertimui, iam me non esse oblitus in illa.</div><span class="">para </span><div class="l">Ut vero fuga vos a certa morte reduxit,</div><div class="l">ille quidem totam gemebundus obambulat Aetnam</div><div class="l">praetemptatque manu silvas et luminis orbus</div><div class="l">rupibus incursat foedataque bracchia tabo</div><div class="l">in mare protendens gentem exsecratur Achivam</div><div class="l">atque ait: “O si quis referat mihi casus Ulixem</div><div class="l">aut aliquem e sociis, in quem mea saeviat ira,</div><div class="l">viscera cuius edam, cuius viventia dextra</div><div class="l">membra mea laniem, cuius mihi sanguis inundet</div><div class="l">guttur et elisi trepident sub dentibus artus:</div><div class="l">quam nullum aut leve sit damnum mihi lucis ademptae!”</div><span class="">para </span><div class="l">Haec et plura ferox; me luridus occupat horror</div><div class="l">spectantem vultus etiamnum caede madentes</div><div class="l">crudelesque manus et inanem luminis orbem</div><div class="l">membraque et humano concretam sanguine barbam.</div><div class="l">mors erat ante oculos, minimum tamen ipsa doloris:</div><div class="l">et iam prensurum, iam nunc mea viscera rebar</div><div class="l">in sua mersurum, mentique haerebat imago</div><div class="l">temporis illius, quo vidi bina meorum</div><div class="l">ter quater adfligi sociorum corpora terrae,</div><div class="l">cum super ipse iacens hirsuti more leonis</div><div class="l">visceraque et carnes cumque albis ossa medullis</div><div class="l">semianimesque artus avidam condebat in alvum.</div><div class="l">Me tremor invasit: stabam sine sanguine maestus;</div><div class="l">mandentemque videns eiectantemque cruentas</div><div class="l">ore dapes et frusta mero glomerata vomentem</div><div class="l">talia fingebam misero mihi fata parari</div><div class="l">perque dies multos latitans omnemque tremescens</div><div class="l">ad strepitum, mortemque timens cupidusque moriri,</div><div class="l">glande famem pellens et mixta frondibus herba,</div><div class="l">solus, inops, exspes, leto poenaeque relictus</div><div class="l">hanc procul adspexi longo post tempore navem</div><div class="l">oravique fugam gestu ad litusque cucurri —</div><div class="l">et movi. Graiumque ratis Troiana recepit!</div><span class="">para </span><div class="l">Tu quoque pande tuos, comitum gratissime, casus</div><div class="l">et ducis et turbae, quae tecum est credita ponto.”</div><span class="">card 223</span><span class="">tale Macareus. Ulixes et Circe.</span><span class="">para </span><div class="l">Aeolon ille refert Tusco regnare profundo,</div><div class="l">Aeolon Hippotaden, cohibentem carcere ventos;</div><div class="l">quos bovis inclusos tergo, memorabile munus,</div><div class="l">Dulichium sumpsisse ducem flatuque secundo</div><div class="l">lucibus isse novem et terram adspexisse petitam;</div><div class="l">proxima post nonam cum sese aurora moveret,</div><div class="l">invidia socios praedaeque cupidine victos,</div><div class="l">esse ratos aurum, dempsisse ligamina ventis;</div><div class="l">cum quibus isse retro, per quas modo venerat undas,</div><div class="l">Aeoliique ratem portus repetisse tyranni.</div><span class="">para </span><div class="l">“Inde Lami veterem Laestrygonis” inquit “in urbem</div><div class="l">venimus. Antiphates terra regnabat in illa.</div><div class="l">Missus ad hunc ego sum, numero comitante duorum,</div><div class="l">vixque fuga quaesita salus comitique mihique:</div><div class="l">tertius e nobis Laestrygonis impia tinxit</div><div class="l">ora cruore suo. Fugientibus instat et agmen</div><div class="l">concitat Antiphates. Coeunt et saxa trabesque</div><div class="l">coniciunt merguntque viros merguntque carinas.</div><span class="">para </span><div class="l">Una tamen, quae nos ipsumque vehebat Ulixen,</div><div class="l">effugit. Amissa sociorum parte dolentes</div><div class="l">multaque conquesti terris adlabimur illis,</div><div class="l">quas procul hinc cernis (procul hinc, mihi crede, videnda</div><div class="l">insula, visa mihi!), tuque o iustissime Troum,</div><div class="l">nate dea (neque enim finito Marte vocandus</div><div class="l">hostis es, Aenea), moneo, fuge litora Circes.</div><div class="l">Nos quoque Circaeo religata in litore pinu,</div><div class="l">Antiphatae memores inmansuetique Cyclopis,</div><div class="l">ire negabamus vel tecta ignota subire;</div><div class="l">sorte sumus lecti, sors me fidumque Politen</div><div class="l">Eurylochumque simul nimiique Elpenora vini</div><div class="l">bisque novem socios Circaea ad moenia misit.</div><span class="">para </span><div class="l">Quae simul attigimus stetimusque in limine tecti,</div><div class="l">mille lupi mixtaeque lupis ursique leaeque</div><div class="l">occursu fecere metum, sed nulla timenda</div><div class="l">nullaque erat nostro factura in corpore vulnus.</div><div class="l">Quin etiam blandas movere per aera caudas</div><div class="l">nostraque adulantes comitant vestigia, donec</div><div class="l">excipiunt famulae perque atria marmore tecta</div><div class="l">ad dominam ducunt: pulchro sedet illa recessu,</div><div class="l">sollemni solio, pallamque induta nitentem</div><div class="l">insuper aurato circumvelatur amictu.</div><div class="l">Nereides nymphaeque simul, quae vellera motis</div><div class="l">nulla trahunt digitis nec fila sequentia ducunt:</div><div class="l">gramina disponunt sparsosque sine ordine flores</div><div class="l">secernunt calathis variasque coloribus herbas;</div><div class="l">ipsa quod hae faciunt opus, exigit, ipsa, quis usus</div><div class="l">quove sit in folio, quae sit concordia mixtis,</div><div class="l">novit et advertens pensas examinat herbas.</div><span class="">para </span><div class="l">Haec ubi nos vidit, dicta acceptaque salute,</div><div class="l">diffudit vultus et reddidit omina voce.</div><div class="l">Nec mora, misceri tosti iubet hordea grani</div><div class="l">mellaque vimque meri cum lacte coagula passo,</div><div class="l">quique sub hac lateant furtim dulcedine, sucos</div><div class="l">adicit. Accipimus sacra data pocula dextra.</div><div class="l">Quae simul arenti sitientes hausimus ore,</div><div class="l">et tetigit summos virga dea dira capillos,</div><div class="l">(et pudet et referam!) saetis horrescere coepi</div><div class="l">nec iam posse loqui, pro verbis edere raucum</div><div class="l">murmur et in terram toto procumbere vultu;</div><div class="l">osque meum sensi pando occallescere rostro,</div><div class="l">colla tumere toris, et qua modo pocula parte</div><div class="l">sumpta mihi fuerant, illa vestigia feci,</div><div class="l">cumque eadem passis (tantum medicamina possunt!)</div><div class="l">claudor hara, solumque suis caruisse figura</div><div class="l">vidimus Eurylochum: solus data pocula fugit.</div><div class="l">Quae nisi vitasset, pecoris pars una manerem</div><div class="l">nunc quoque saetigeri, nec tantae cladis ab illo</div><div class="l">certior ad Circen ultor venisset Ulixes.</div><span class="">para </span><div class="l">Pacifer huic dederat florem Cyllenius album,</div><div class="l">moly vocant superi, nigra radice tenetur;</div><div class="l">tutus eo monitisque simul caelestibus intrat</div><div class="l">ille domum Circes, et ad insidiosa vocatus</div><div class="l">pocula, conantem virga mulcere capillos</div><div class="l">reppulit et stricto pavidam deterruit ense.</div><div class="l">Inde fides dextraeque datae, thalamoque receptus</div><div class="l">coniugii dotem sociorum corpora poscit.</div><div class="l">Spargimur ignotae sucis melioribus herbae</div><div class="l">percutimurque caput conversae verbere virgae,</div><div class="l">verbaque dicuntur dictis contraria verbis.</div><div class="l">Quo magis illa canit, magis hoc tellure levati</div><div class="l">erigimur, saetaeque cadunt, bifidosque relinquit</div><div class="l">rima pedes, redeunt umeri et subiecta lacertis</div><div class="l">bracchia sunt: flentem flentes amplectimur ipsi</div><div class="l">haeremusque ducis collo nec verba locuti</div><div class="l">ulla priora sumus quam nos testantia gratos.</div><span class="">tale PICUS AND CANENS</span><span class="">para </span><div class="l">Annua nos illic tenuit mora, multaque praesens</div><div class="l">tempore tam longo vidi, multa auribus hausi,</div><div class="l">hoc quoque cum multis, quod clam mihi rettulit una</div><div class="l">quattuor e famulis ad talia sacra paratis.</div><div class="l">Cum duce namque meo Circe dum sola moratur,</div><div class="l">illa mihi niveo factum de marmore signum</div><div class="l">ostendit iuvenale, gerens in vertice picum,</div><div class="l">aede sacra positum multisque insigne coronis.</div><span class="">para </span><div class="l">Quis foret et quare sacra coleretur in aede,</div><div class="l">cur hanc ferret avem, quaerenti et scire volenti</div><div class="l">“accipe” ait “Macareu, dominaeque potentia quae sit</div><div class="l">hinc quoque disce meae: tu dictis adice mentem!</div><span class="">card 320</span><span class="">tale Picus et Canens.</span><span class="">para </span><div class="l">Picus in Ausoniis, proles Saturnia terris</div><div class="l">rex fuit, utilium bello studiosus equorum;</div><div class="l">forma viro, quam cernis, erat: licet ipse decorem</div><div class="l">adspicias fictaque probes ab imagine veram.</div><div class="l">Par animus formae; nec adhuc spectasse per annos</div><div class="l">quinquennem poterat Graia quater Elide pugnam.</div><div class="l">Ille suos dryadas Latiis in montibus ortas</div><div class="l">verterat in vultus, illum fontana petebant</div><div class="l">numina, naiades, quas Albula, quasque Numici,</div><div class="l">quas Anienis aquae cursuque brevissimus Almo</div><div class="l">Narve tulit praeceps et opacae Farfarus umbrae,</div><div class="l">quaeque colunt Scythicae stagnum nemorale Dianae</div><div class="l">finitimosque lacus; spretis tamen omnibus unam</div><div class="l">ille colit nymphen, quam quondam in colle Palati</div><div class="l">dicitur Ionio peperisse Venilia Iano.</div><div class="l">Haec ubi nubilibus primum maturuit annis,</div><div class="l">praeposito cunctis Laurenti tradita Pico est,</div><div class="l">rara quidem facie, sed rarior arte canendi,</div><div class="l">unde Canens dicta est: silvas et saxa movere</div><div class="l">et mulcere feras et flumina longa morari</div><div class="l">ore suo volucresque vagas retinere solebat.</div><span class="">para </span><div class="l">Quae dum feminea modulatur carmina voce,</div><div class="l">exierat tecto Laurentes Picus in agros,</div><div class="l">indigenas fixurus apros, tergumque premebat</div><div class="l">acris equi, laevaque hastilia bina ferebat,</div><div class="l">poeniceam fulvo chlamydem contractus ab auro.</div><span class="">para </span><div class="l">Venerat in silvas et filia Solis easdem,</div><div class="l">utque novas legeret fecundis collibus herbas,</div><div class="l">nomine dicta suo Circaea reliquerat arva.</div><div class="l">Quae simul ac iuvenem, virgultis abdita, vidit,</div><div class="l">obstipuit: cecidere manu, quas legerat, herbae,</div><div class="l">flammaque per totas visa est errare medullas.</div><div class="l">Ut primum valido mentem conlegit ab aestu,</div><div class="l">quid cuperet, fassura fuit: ne posset adire,</div><div class="l">cursus equi fecit circumfususque satelles.</div><div class="l">“Non” ait “effugies, vento rapiare licebit,</div><div class="l">si modo me novi, si non evanuit omnis</div><div class="l">herbarum virtus et non mea carmina fallunt.”</div><span class="">para </span><div class="l">Dixit et effigiem, nullo cum corpore, falsi</div><div class="l">finxit apri praeterque oculos transcurrere regis</div><div class="l">iussit et in densum trabibus nemus ire videri,</div><div class="l">plurima qua silva est et equo loca pervia non sunt.</div><div class="l">Haud mora: continuo praedae petit inscius umbram</div><div class="l">Picus equique celer spumantia terga relinquit</div><div class="l">spemque sequens vanam silva pedes errat in alta.</div><div class="l">Concipit illa preces et verba precantia dicit</div><div class="l">ignotosque deos ignoto carmine adorat,</div><div class="l">quo solet et niveae vultum confundere Lunae</div><div class="l">et patrio capiti bibulas subtexere nubes.</div><div class="l">Tum quoque cantato densetur carmine caelum,</div><div class="l">et nebulas exhalat humus, caecisque vagantur</div><div class="l">limitibus comites, et abest custodia regis.</div><div class="l">Nacta locum tempusque “per, o, tua lumina” dixit,</div><div class="l">“quae mea ceperunt, perque hanc, pulcherrime, formam,</div><div class="l">quae facit, ut supplex tibi sim dea, consule nostris</div><div class="l">ignibus et socerum, qui pervidet omnia, Solem</div><div class="l">accipe, nec durus Titanida despice Circen!”</div><span class="">para </span><div class="l">Dixerat. Ille ferox ipsamque precesque relinquit</div><div class="l">et “quaecumque es” ait, “non sum tuus: altera captum</div><div class="l">me tenet et teneat per longum, comprecor, aevum!</div><div class="l">Nec venere externa socialia foedera laedam,</div><div class="l">dum mihi Ianigenam servabunt fata Canentem!”</div><div class="l">Saepe retemptatis precibus Titania frustra</div><div class="l">“non impune feres, neque” ait “reddere Canenti,</div><div class="l">laesaque quid faciat, quid amans, quid femina disces.”</div><div class="note" id="Note33"><span class="noteLabel">Note: </span><div class="l"><span class="strikethrough">rebus, ait, sed amans et laesa et femina Circe.</span></div></div><span class="">para </span><div class="l">Tum bis ad occasum, bis se convertit ad ortus,</div><div class="l">ter iuvenem baculo tetigit, tria carmina dixit.</div><div class="l">Ille fugit, sed se solito velocius ipse</div><div class="l">currere miratur: pennas in corpore vidit,</div><div class="l">seque novam subito Latiis accedere silvis</div><div class="l">indignatus avem duro fera robora rostro</div><div class="l">figit et iratus longis dat vulnera ramis.</div><div class="l">Purpureum chlamydis pennae traxere colorem,</div><div class="l">fibula quod fuerat vestemque momorderat aurum,</div><div class="l">pluma fit, et fulvo cervix praecingitur auro,</div><div class="l">nec quicquam antiquum Pico nisi nomina restat.</div><span class="">para </span><div class="l">Interea comites, clamato saepe per agros</div><div class="l">nequiquam Pico nullaque in parte reperto,</div><div class="l">inveniunt Circen (nam iam tenuaverat auras</div><div class="l">passaque erat nebulas ventis ac sole recludi)</div><div class="l">criminibusque premunt veris regemque reposcunt</div><div class="l">vimque ferunt saevisque parant incessere telis.</div><span class="">para </span><div class="l">Illa nocens spargit virus sucosque veneni</div><div class="l">et Noctem noctisque deos Ereboque chaoque</div><div class="l">convocat et longis Hecaten ululatibus orat:</div><div class="l">exsiluere loco (dictu mirabile) silvae,</div><div class="l">ingemuitque solum, vicinaque palluit arbor,</div><div class="l">sparsaque sanguineis maduerunt pabula guttis,</div><div class="l">et lapides visi mugitus edere raucos,</div><div class="l">et latrare canes et humus serpentibus atris</div><div class="l">squalere et tenues animae volitare videntur.</div><div class="l">Attonitum monstris vulgus pavet: illa paventis</div><div class="l">ora venenata tetigit mirantia virga,</div><div class="l">cuius ab attactu variarum monstra ferarum</div><div class="l">in iuvenes veniunt: nulli sua mansit imago.</div><span class="">para </span><div class="l">Sparserat occiduus Tartessia litora Phoebus,</div><div class="l">et frustra coniunx oculis animoque Canentis</div><div class="l">exspectatus erat: famuli populusque per omnes</div><div class="l">discurrunt silvas atque obvia lumina portant;</div><div class="l">nec satis est nymphae flere et lacerare capillos</div><div class="l">et dare plangorem (facit et tamen omnia) seque</div><div class="l">proripit ac Latios errat vesana per agros.</div><div class="l">Sex illam noctes, tetidem redeuntia solis</div><div class="l">lumina viderunt inopem somnique cibique</div><div class="l">per iuga, per valles, qua fors ducebat, euntem.</div><span class="">para </span><div class="l">Ultimus adspexit Thybris luctuque viaque</div><div class="l">fessam et iam longa ponentem corpora ripa.</div><div class="l">Illic cum lacrimis ipso modulata dolore</div><div class="l">verba sono tenui maerens fundebat, ut olim</div><div class="l">carmina iam moriens canit exequialia cygnus.</div><div class="l">Luctibus extremis teneras liquefacta medullas</div><div class="l">tabuit inque leves paulatim evanuit auras;</div><div class="l">fama tamen signata loco est, quem rite Canentem</div><div class="l">nomine de nymphae veteres dixere Camenae.”</div><span class="">para </span><div class="l">Talia multa mihi longum narrata per annum</div><div class="l">visaque sunt. Resides et desuetudine tardi</div><div class="l">rursus inire fretum, rursus dare vela iubemur.</div><div class="l">Ancipitesque vias et iter Titania vastum</div><div class="l">dixerat et saevi restare pericula ponti.</div><div class="l">Pertimui, fateor, nactusque hoc litus adhaesi.”</div><span class="">card 441</span><span class="">tale Diomedis socii. Oleaster.</span><span class="">para </span><div class="l">Finierat Macareus. Urnaque Aeneia nutrix</div><div class="l">condita marmoreo tumulo breve carmen habebat:</div><div class="l">HIC ME CAIETAM NOTAE PIETATIS ALUMNUS</div><div class="l">EREPTAM ARGOLICO QUO DEBUIT IGNE CREMAVIT.</div><div class="l">Solvitur herboso religatus ab aggere funis,</div><div class="l">et procul insidias infamataeque relinquunt</div><div class="l">tecta deae lucosque petunt, ubi nubilus umbra</div><div class="l">in mare cum flava prorumpit Thybris harena;</div><div class="l">Faunigenaeque domo potitur nataque Latini,</div><div class="l">non sine Marte tamen: bellum cum gente feroci</div><div class="l">suscipitur, pactaque furit pro coniuge Turnus.</div><div class="l">Concurrit Latio Tyrrhenia tota, diuque</div><div class="l">ardua sollicitis victoria quaeritur armis.</div><span class="">para </span><div class="l">Auget uterque suas externo robore vires,</div><div class="l">et multi Rutulos, multi Troiana tuentur</div><div class="l">castra. Neque Aeneas Euandri ad moenia frustra,</div><div class="l">at Venulus frustra profugi Diomedis ad urbem</div><div class="l">venerat: ille quidem sub Iapyge maxima Dauno</div><div class="l">moenia condiderat dotaliaque arva tenebat.</div><div class="l">Sed Venulus Turni postquam mandata peregit</div><div class="l">auxilium petiit, vires Aetolius heros</div><div class="l">excusat: nec se aut soceri committere pugnae</div><div class="l">velle sui populos, aut quos e gente suorum</div><div class="l">armet habere ullos, “neve haec commenta putetis,</div><div class="l">admonitu quamquam luctus renoventur amari</div><div class="l">perpetiar memorare tamen. Postquam alta cremata est</div><div class="l">Ilion et Danaas paverunt Pergama flammas,</div><div class="l">Naryciusque heros, a virgine virgine rapta,</div><div class="l">quam meruit poenam solus, digessit in omnes,</div><div class="l">spargimur et ventis inimica per aequora rapti</div><div class="l">fulmina, noctem, imbres, iram caelique marisque</div><div class="l">perpetimur Danai cumulumque Capherea cladis.</div><div class="l">Neve morer referens tristes ex ordine casus,</div><div class="l">Graecia tum potuit Priamo quoque flenda videri.</div><div class="l">Me tamen armiferae servatum cura Minervae</div><div class="l">fluctibus eripuit, patriis sed rursus ab agris</div><div class="l">pellor, et antiquo memores de vulnere poenas</div><div class="l">exigit alma Venus, tantosque per alta labores</div><div class="l">aequora sustinui, tantos terrestribus armis,</div><div class="l">ut mihi felices sint illi saepe vocati,</div><div class="l">quos communis hiems importunusque Caphereus</div><div class="l">mersit aquis, vellemque horum pars una fuissem.</div><span class="">para </span><div class="l">Ultima iam passi comites belloque fretoque</div><div class="l">deficiunt finemque rogant erroris, at Acmon</div><div class="l">fervidus ingenio, tum vero et cladibus asper,</div><div class="l">“quid superest, quod iam patientia nostra recuset</div><div class="l">ferre, viri?” dixit; “quid habet Cytherea, quod ultra</div><div class="l">(velle puta!) faciat? Nam dum peiora timentur,</div><div class="l">est locus in vulnus: sors autem ubi pessima rerum,</div><div class="l">sub pedibus timor est securaque summa malorum.</div><div class="l">Audiat ipsa licet, et, quod facit, oderit omnes</div><div class="l">sub Diomede viros, odium tamen illius omnes</div><div class="l">spernimus: et magno stat magna potentia nobis!”</div><span class="">para </span><div class="l">Talibus iratam Venerem Pleuronius Acmon</div><div class="l">instimulat verbis stimulisque resuscitat iram.</div><div class="l">Dicta placent paucis: numeri maioris amici</div><div class="l">Acmona corripimus; cui respondere volenti</div><div class="l">vox pariter vocisque via est tenuata, comaeque</div><div class="l">in plumas abeunt, plumis nova colla teguntur</div><div class="l">pectoraque et tergum, maiores bracchia pennas</div><div class="l">accipiunt, cubitusque leves sinuatur in alas.</div><div class="l">Magna pedis digitos pars occupat, oraque cornu</div><div class="l">indurata rigent finemque in acumine ponunt.</div><div class="l">Hunc Lycus, hunc Idas et cum Rhexenore Nycteus,</div><div class="l">hunc miratur Abas: et dum mirantur, eandem</div><div class="l">accipiunt faciem, numerusque ex agmine maior</div><div class="l">subvolat et remos plausis circumvolat alis.</div><div class="l">Si volucrum quae sit dubiarum forma, requiris,</div><div class="l">ut non cygnorum, sic albis proxima cygnis.</div><div class="l">Vix equidem has sedes et Iapygis arida Dauni</div><div class="l">arva gener teneo minima cum parte meorum.”</div><span class="">tale METAMORPHOSES RELATED TO AENEAS</span><span class="">para </span><div class="l">Hactenus Oenides. Venulus Calydonia regna</div><div class="l">Peucetiosque sinus Messapiaque arva relinquit.</div><div class="l">In quibus antra videt, quae multa nubila silva</div><div class="l">et levibus cannis manantia semicaper Pan</div><div class="l">nunc tenet, at quodam tenuerunt tempore nymphae.</div><div class="l">Apulus has illa pastor regione fugatas</div><div class="l">terruit et primo subita formidine movit,</div><div class="l">mox, ubi mens rediit et contempsere sequentem,</div><div class="l">ad numerum motis pedibus duxere choreas.</div><div class="l">Improbat has pastor, saltuque imitatus agresti</div><div class="l">addidit obscenis convicia rustica dictis,</div><div class="l">nec prius os tacuit, quam guttura condidit arbor:</div><div class="l">arbore enim sucoque licet cognoscere mores;</div><div class="l">quippe notam linguae bacis oleaster amaris</div><div class="l">exhibet: asperitas verborum cessit in illas.</div><span class="">card 527</span><span class="">tale Aeneae naves. Ardea.</span><span class="">para </span><div class="l">Hinc ubi legati rediere, negata ferentes</div><div class="l">arma Aetola sibi, Rutuli sine viribus illis</div><div class="l">bella instructa gerunt, multumque ab utraque cruoris</div><div class="l">parte datur; fert ecce avidas in pinea Turnus</div><div class="l">texta faces, ignesque timent, quibus unda pepercit.</div><div class="l">Iamque picem et ceras alimentaque cetera flammae</div><div class="l">Mulciber urebat perque altum ad carbasa malum</div><div class="l">ibat, et incurvae fumabant transtra carinae:</div><div class="l">cum memor has pinus Idaeo vertice caesas</div><div class="l">sancta deum genetrix tinnitibus aera pulsi</div><div class="l">aeris et inflati complevit murmure buxi,</div><div class="l">perque leves domitis invecta leonibus auras</div><div class="l">“inrita sacrilega iactas incendia dextra,</div><div class="l">Turne!” ait. “Eripiam, nec me patiente cremabit</div><div class="l">ignis edax nemorum partes et membra meorum.”</div><span class="">para </span><div class="l">Intonuit dicente dea, tonitrumque secuti</div><div class="l">cum saliente graves ceciderunt grandine nimbi,</div><div class="l">aeraque et tumidum subitis concursibus aequor</div><div class="l">Astraei turbant et eunt in proelia fratres.</div><div class="l">E quibus alma parens unius viribus usa</div><div class="l">stuppea praerupit Phrygiae retinacula puppis</div><div class="l">fertque rates pronas medioque sub aequore mergit;</div><div class="l">robore mollito lignoque in corpora verso</div><div class="l">in capitum facies puppes mutantur aduncae,</div><div class="l">in digitos abeunt et crura natantia remi,</div><div class="l">quodque prius fuerat, latus est mediisque carina</div><div class="l">subdita navigiis spinae mutatur in usum,</div><div class="l">lina comae molles, antemnae bracchia fiunt,</div><div class="l">caerulus, ut fuerat, color est; quasque ante timebant,</div><div class="l">illas virgineis exercent lusibus undas</div><div class="l">naides aequoreae durisque in montibus ortae</div><div class="l">molle fretum celebrant nec eas sua tangit origo.</div><div class="l">Non tamen oblitae, quam multa pericula saepe</div><div class="l">pertulerint pelago, iactatis saepe carinis</div><div class="l">supposuere manus, nisi siqua vehebat Achivos:</div><div class="l">cladis adhuc Phrygiae memores, odere Pelasgos</div><div class="l">Neritiaeque ratis viderunt fragmina laetis</div><div class="l">vultibus et laetis videre rigescere puppem</div><div class="l">vultibus Alcinoi saxumque increscere ligno.</div><span class="">para </span><div class="l">Spes erat, in nymphas animata classe marinas,</div><div class="l">posse metu monstri Rutulum desistere bello:</div><div class="l">perstat, habetque deos pars utraque, quodque deorum est</div><div class="l">instar, habent animos; nec iam dotalia regna</div><div class="l">nec sceptrum soceri, nec te, Lavinia virgo,</div><div class="l">sed vicisse petunt deponendique pudore</div><div class="l">bella gerunt, tandemque Venus victricia nati</div><div class="l">arma videt, Turnusque cadit, cadit Ardea, Turno</div><div class="l">sospite dicta potens. Quem postquam barbarus ensis</div><div class="l">abstulit et tepida latuerunt tecta favilla,</div><div class="l">congerie e media tum primum cognita praepes</div><div class="l">subvolat et cineres plausis everberat alis.</div><div class="l">Et sonus et macies et pallor et omnia, captam</div><div class="l">quae deceant urbem, nomen quoque mansit in illa</div><div class="l">urbis; et ipsa suis deplangitur Ardea pennis.</div><span class="">card 581</span><span class="">tale Aeneas Indiges.</span><span class="">para </span><div class="l">Iamque deos omnes ipsamque Aeneia virtus</div><div class="l">Iunonem veteres finire coegerat iras,</div><div class="l">cum, bene fundatis opibus crescentis Iuli,</div><div class="l">tempestivus erat caelo Cythereius heros:</div><div class="l">ambieratque Venus superos, colloque parentis</div><div class="l">circumfusa sui “numquam mihi” dixerat “ullo</div><div class="l">tempore dure pater, nunc sis mitissimus, opto,</div><div class="l">Aeneaeque meo, qui te de sanguine nostro</div><div class="l">fecit avum, quamvis parvum des, optime, numen,</div><div class="l">dummodo des aliquod: satis est inamabile regnum</div><div class="l">adspexisse semel, Stygios semel isse per amnes.”</div><span class="">para </span><div class="l">Adsensere dei, nec coniunx regia vultus</div><div class="l">immotos tenuit placatoque adnuit ore;</div><div class="l">tum pater “estis” ait “caelesti numine digni,</div><div class="l">quaeque petis, pro quoque petis: cape, nata, quod optas!”</div><span class="">para </span><div class="l">Fatus erat: gaudet gratesque agit illa parenti,</div><div class="l">perque leves auras iunctis invecta columbis</div><div class="l">litus adit Laurens, ubi tectus harundine serpit</div><div class="l">in freta flumineis vicina Numicius undis.</div><div class="l">Hunc iubet Aeneae, quaecumque obnoxia morti,</div><div class="l">abluere et tacito deferre sub aequora cursu;</div><div class="l">corniger exsequitur Veneris mandata suisque,</div><div class="l">quidquid in Aenea fuerat mortale, repurgat</div><div class="l">et respergit aquis: pars optima restitit illi.</div><div class="l">Lustratum genetrix divino corpus odore</div><div class="l">unxit et ambrosia cum dulci nectare mixta</div><div class="l">contigit os fecitque deum, quem turba Quirini</div><div class="l">nuncupat Indigetem temploque arisque recepit.</div><span class="">card 609</span><span class="">tale Pomona et Vertumnus. Anaxarete.</span><span class="">para </span><div class="l">Inde sub Ascanii dicione binominis Alba</div><div class="l">resque Latina fuit. Succedit Silvius illi.</div><div class="l">Quo satus antiquo tenuit repetita Latinus</div><div class="l">nomina cum sceptro. Clarus subit Alba Latinum.</div><div class="l">Epytus ex illo est; post hunc Capetusque Capysque,</div><div class="l">sed Capys ante fuit. Regnum Tiberinus ab illis</div><div class="l">cepit et in Tusci demersus fluminis undis</div><div class="l">nomina fecit aquae; de quo Remulusque feroxque</div><div class="l">Acrota sunt geniti. Remulus maturior annis</div><div class="l">fulmineo periit, imitator fulminis, ictu.</div><div class="l">Fratre suo sceptrum moderatior Acrota forti</div><div class="l">tradit Aventino, qui, quo regnarat, eodem</div><div class="l">monte iacet positus tribuitque vocabula monti.</div><span class="">para </span><div class="l">Iamque Palatinae summam Proca gentis habebat.</div><div class="l">Rege sub hoc Pomona fuit, qua nulla Latinas</div><div class="l">inter hamadryadas coluit sollertius hortos</div><div class="l">nec fuit arborei studiosior altera fetus.</div><div class="l">Unde tenet nomen: non silvas illa nec amnes,</div><div class="l">rus amat et ramos felicia poma ferentes.</div><div class="l">Nec iaculo gravis est, sed adunca dextera falce,</div><div class="l">qua modo luxuriem premit et spatiantia passim</div><div class="l">bracchia compescit, fisso modo cortice lignum</div><div class="l">inserit et sucos alieno praestat alumno;</div><div class="l">nec sentire sitim patitur bibulaeque recurvas</div><div class="l">radicis fibras labentibus inrigat undis:</div><div class="l">hic amor, hoc studium; veneris quoque nulla cupido est.</div><span class="">para </span><div class="l">Vim tamen agrestum metuens pomaria claudit</div><div class="l">intus et accessus prohibet refugitque viriles.</div><div class="l">Quid non et satyri, saltatibus apta iuventus,</div><div class="l">fecere et pinu praecincti cornua Panes</div><div class="l">Silenusque, suis semper iuvenalior annis,</div><div class="l">quique deus fures vel falce vel inguine terret,</div><div class="l">ut poterentur ea? Sed enim superabat amando</div><div class="l">hos quoque Vertumnus neque erat felicior illis.</div><div class="l">O quotiens habitu duri messoris aristas</div><div class="l">corbe tulit verique fuit messoris imago!</div><div class="l">Tempora saepe gerens faeno religata recenti</div><div class="l">desectum poterat gramen versasse videri;</div><div class="l">saepe manu stimulos rigida portabat, ut illum</div><div class="l">iurasses fessos modo disiunxisse iuvencos.</div><div class="l">Falce data frondator erat vitisque putator;</div><div class="l">induerat scalas: lecturum poma putares;</div><div class="l">miles erat gladio, piscator harundine sumpta.</div><span class="">para </span><div class="l">Denique per multas aditum sibi saepe figuras</div><div class="l">repperit, ut caperet spectatae gaudia formae.</div><div class="l">Ille etiam picta redimitus tempora mitra,</div><div class="l">innitens baculo, positis per tempora canis,</div><div class="l">adsimulavit anum cultosque intravit in hortos</div><div class="l">pomaque mirata est “tanto” que “potentior!” inquit,</div><div class="l">paucaque laudatae dedit oscula, qualia numquam</div><div class="l">vera dedisset anus, glaebaque incurva resedit</div><div class="l">suspiciens pandos autumni pondere ramos.</div><span class="">para </span><div class="l">Ulmus erat contra speciosa nitentibus uvis:</div><div class="l">quam socia postquam pariter cum vite probavit,</div><div class="l">“at si staret” ait “caelebs sine palmite truncus,</div><div class="l">nil praeter frondes, quare peteretur, haberet;</div><div class="l">haec quoque, quae iuncta est, vitis requiescit in illo:</div><div class="l">si non nupta foret, terrae acclinata iaceret.</div><div class="l">Tu tamen exemplo non tangeris arboris huius</div><div class="l">concubitusque fugis nec te coniungere curas.</div><div class="l">Atque utinam velles! Helene non pluribus esset</div><div class="l">sollicitata procis nec quae Lapitheia movit</div><div class="l">proelia nec coniunx nimium tardantis Ulixei.</div><div class="l">Nunc quoque, cum fugias averserisque petentes,</div><div class="l">mille viri cupiunt et semideique deique</div><div class="l">et quaecumque tenent Albanos numina montes.</div><div class="l">Sed tu, si sapies, si te bene iungere anumque</div><div class="l">hanc audire voles, quae te plus omnibus illis,</div><div class="l">plus quam credis, amo, vulgares reice taedas</div><div class="l">Vertumnumque tori socium tibi selige! pro quo</div><div class="l">me quoque pignus habes (neque enim sibi notior ille est,</div><div class="l">quam mihi); nec passim toto vagus errat in orbe:</div><div class="l">haec loca magna colit; nec, uti pars magna procorum,</div><div class="l">quam modo vidit, amat: tu primus et ultimus illi</div><div class="l">ardor eris, solique suos tibi devovet annos.</div><div class="l">Adde, quod est iuvenis, quod naturale decoris</div><div class="l">munus habet formasque apte fingetur in omnes,</div><div class="l">et quod erit iussus, iubeas licet omnia, fiet.</div><div class="l">Quid quod amatis idem? quod, quae tibi poma coluntur,</div><div class="l">primus habet laetaque tenet tua munera dextra?</div><div class="l">Sed neque iam fetus desiderat arbore demptos,</div><div class="l">nec, quas hortus alit, cum sucis mitibus herbas,</div><div class="l">nec quicquam, nisi te; miserere ardentis et ipsum,</div><div class="l">quod petit, ore meo praesentem crede precari</div><div class="l">ultoresque deos et pectora dura perosam</div><div class="l">Idalien memoremque time Rhamnusidis iram!</div><span class="">para </span><div class="l">Quoque magis timeas (etenim mihi multa vetustas</div><div class="l">scire dedit), referam tota notissima Cypro</div><div class="l">facta, quibus flecti facile et mitescere possis.</div><span class="">card 698</span><span class="">tale ANAXARETE TRANSFORMED</span><span class="">para </span><div class="l">Viderat a veteris generosam sanguine Teucri</div><div class="l">Iphis Anaxareten, humili de stirpe creatus,</div><div class="l">viderat et totis perceperat ossibus aestum</div><div class="l">luctatusque diu, postquam ratione furorem</div><div class="l">vincere non potuit, supplex ad limina venit</div><div class="l">et modo nutrici miserum confessus amorem,</div><div class="l">ne sibi dura foret, per spes oravit alumnae,</div><div class="l">et modo de multis blanditus cuique ministris</div><div class="l">sollicita petiit propensum voce favorem;</div><div class="l">saepe ferenda dedit blandis sua verba tabellis,</div><div class="l">interdum madidas lacrimarum rore coronas</div><div class="l">postibus intendit posuitque in limine duro</div><div class="l">molle latus tristisque serae convicia fecit.</div><div class="l">Saevior illa freto surgente cadentibus Haedis,</div><div class="l">durior et ferro, quod Noricus excoquit ignis,</div><div class="l">et saxo, quod adhuc vivum radice tenetur,</div><div class="l">spernit et inridet factisque inmitibus addit</div><div class="l">verba superba ferox et spe quoque fraudat amantem.</div><span class="">para </span><div class="l">Non tulit impatiens longi tormenta doloris</div><div class="l">Iphis et ante fores haec verba novissima dixit:</div><span class="">para </span><div class="l">“Vincis, Anaxarete, neque erunt tibi taedia tandem</div><div class="l">ulla ferenda mei: laetos molire triumphos</div><div class="l">et Paeana voca nitidaque incingere lauru!</div><div class="l">Vincis enim, moriorque libens: age, ferrea, gaude!</div><div class="l">Certe aliquid laudare mei cogeris amoris,</div><div class="note" id="Note34"><span class="noteLabel">Note: </span><div class="l"><span class="strikethrough">quo tibi sim gratus, meritumque fatebere nostrum</span></div></div><div class="l">Non tamen ante tui curam fugisse memento,</div><div class="l">quam vitam, geminaque simul mihi luce carendum est.</div><div class="l">Nec tibi fama mei ventura est nuntia leti:</div><div class="l">ipse ego, ne dubites, adero praesensque videbor,</div><div class="l">corpore ut exanimi crudelia lumina pascas.</div><div class="l">Si tamen, o superi, mortalia facta videtis,</div><div class="l">este mei memores (nihil ultra lingua precari</div><div class="l">sustinet) et longo facite ut narremur in aevo,</div><div class="l">et, quae dempsistis vitae, date tempora famae!”</div><span class="">para </span><div class="l">Dixit, et ad postes ornatos saepe coronis</div><div class="l">umentes oculos et pallida bracchia tollens,</div><div class="l">cum foribus laquei religaret vincula summis,</div><div class="l">“haec tibi serta placent, crudelis et impia?” dixit,</div><div class="l">inseruitque caput, sed tum quoque versus ad illam,</div><div class="l">atque onus infelix elisa fauce pependit.</div><span class="">para </span><div class="l">Icta pedum motu est adapertaque ianua factum</div><div class="note" id="Note35"><span class="noteLabel">Note: </span><div class="l"><span class="strikethrough">icta pedum motu trepidantem et multa timentem</span></div> <div class="l"><span class="strikethrough">visa dedisse sonum est adapertaque ianua factum</span></div></div><div class="l">prodidit. Exclamant famuli frustraque levatum</div><div class="l">(nam pater occiderat) referunt ad limina matris;</div><div class="l">accipit illa sinu complexaque frigida nati</div><div class="l">membra sui postquam miserarum verba parentum</div><div class="l">edidit et matrum miserarum facta peregit,</div><div class="l">funera ducebat mediam lacrimosa per urbem</div><div class="l">luridaque arsuro portabat membra feretro.</div><span class="">para </span><div class="l">Forte viae vicina domus, qua flebilis ibat</div><div class="l">pompa, fuit, duraeque sonus plangoris ad aures</div><div class="l">venit Anaxaretae, quam iam deus ultor agebat:</div><div class="l">mota “tamen videamus” ait “miserabile funus”</div><div class="l">et patulis iniit tectum sublime fenestris;</div><div class="l">vixque bene impositum lecto prospexerat Iphin,</div><div class="l">deriguere oculi, calidusque e corpore sanguis</div><div class="l">inducto pallore fugit, conataque retro</div><div class="l">ferre pedes haesit, conata avertere vultus</div><div class="l">hoc quoque non potuit, paulatimque occupat artus,</div><div class="l">quod fuit in duro iam pridem pectore, saxum.</div><div class="l">Neve ea ficta putes, dominae sub imagine signum</div><div class="l">servat adhuc Salamis: Veneris quoque nomine templum</div><div class="l">Prospicientis habet. — Quorum memor, o mea, lentos</div><div class="l">pone, precor, fastus et amanti iungere, nymphe.</div><div class="l">Sic tibi nil vernum nascentia frigus adurat</div><div class="l">poma nec excutiant rapidi florentia venti!'</div><span class="">para </span><div class="l">Haec ubi nequiquam formae deus aptus anili</div><div class="l">edidit, in iuvenem rediit et anilia demit</div><div class="l">instrumenta sibi talisque apparuit illi,</div><div class="l">qualis ubi oppositas nitidissima solis imago</div><div class="l">evicit nubes nullaque obstante reluxit,</div><div class="l">vimque parat: sed vi non est opus, inque figura</div><div class="l">capta dei nymphe est et mutua vulnera sensit.</div><span class="">card 772</span><span class="">tale Romulus et Hersilia.</span><span class="">para </span><div class="l">Proximus Ausonias iniusti miles Amuli</div><div class="l">rexit opes, Numitorque senex amissa nepotis</div><div class="l">munere regna capit, festisque Palilibus urbis</div><div class="l">moenia conduntur, Tatiusque patresque Sabini</div><div class="l">bella gerunt, arcisque via Tarpeia reclusa</div><div class="l">dignam animam poena congestis exuit armis.</div><span class="">para </span><div class="l">Inde sati Curibus tacitorum more luporum</div><div class="l">ore premunt voces et corpora victa sopore</div><div class="l">invadunt portasque petunt, quas obice firmo</div><div class="l">clauserat Iliades: unam tamen ipsa reclusit</div><div class="l">nec strepitum verso Saturnia cardine fecit.</div><div class="l">Sola Venus portae cecidisse repagula sensit</div><div class="l">et clausura fuit, nisi quod rescindere numquam</div><div class="l">dis licet acta deum. Iano loca iuncta tenebant</div><div class="l">naides Ausoniae gelido rorantia fonte:</div><div class="l">has rogat auxilium, nec nymphae iusta petentem</div><div class="l">sustinuere deam venasque et flumina fontis</div><div class="l">elicuere sui; nondum tamen invia Iani</div><div class="l">ora patentis erant, neque iter praecluserat unda:</div><div class="l">lurida supponunt fecundo sulphura fonti</div><div class="l">incenduntque cavas fumante bitumine venas.</div><div class="l">Viribus his aliisque vapor penetravit ad ima</div><div class="l">fontis, et Alpino modo quae certare rigori</div><div class="l">audebatis aquae, non ceditis ignibus ipsis!</div><div class="l">Flammifera gemini fumant adspergine postes,</div><div class="l">portaque, nequiquam rigidis promissa Sabinis,</div><div class="l">fonte fuit praestructa novo, dum Martius arma</div><div class="l">indueret miles; quae postquam Romulus ultro</div><div class="l">obtulit, et strata est tellus Romana Sabinis</div><div class="l">corporibus strata estque suis, generique cruorem</div><div class="l">sanguine cum soceri permiscuit impius ensis,</div><div class="l">pace tamen sisti bellum nec in ultima tantum</div><div class="l">decertare placet Tatiumque accedere regno.</div><span class="">para </span><div class="l">Occiderat Tatius, populisque aequata duobus,</div><div class="l">Romule, iura dabas, posita cum casside Mavors</div><div class="l">talibus adfatur divumque hominumque parentem:</div><div class="l">“Tempus adest, genitor, quoniam fundamine magno</div><div class="l">res Romana valet et praeside pendet ab uno,</div><div class="l">praemia (sunt promissa mihi dignoque nepoti!)</div><div class="l">solvere et ablatum terris imponere caelo.</div><div class="l">Tu mihi concilio quondam praesente deorum</div><div class="l">(nam memoro memorique animo pia verba notavi)</div><div class="l">“unus erit, quem tu tolles in caerula caeli”</div><div class="l">dixisti: rata sit verborum summa tuorum!”</div><span class="">para </span><div class="l">Adnuit omnipotens et nubibus aera caecis</div><div class="l">occuluit tonitruque et fulgure terruit orbem:</div><div class="l">quae sibi promissae sensit rata signa rapinae</div><div class="l">innixusque hastae pressos temone cruento</div><div class="l">impavidus conscendit equos Gradivus et ictu</div><div class="l">verberis increpuit pronusque per aera lapsus</div><div class="l">constitit in summo nemorosi colle Palati</div><div class="l">reddentemque suo non regia iura Quiriti</div><div class="l">abstulit Iliaden: corpus mortale per auras</div><div class="l">dilapsum tenues, ceu lata plumbea funda</div><div class="l">missa solet medio glans intabescere caelo.</div><div class="l">Pulchra subit facies et pulvinaribus altis</div><div class="l">dignior, est qualis trabeati forma Quirini.</div><span class="">para </span><div class="l">Flebat ut amissum coniunx, cum regia Iuno</div><div class="l">Irin ad Hersiliam descendere limite curvo</div><div class="l">imperat et vacuae sua sic mandata referre:</div><span class="">para </span><div class="l">“O et de Latio, o et de gente Sabina</div><div class="l">praecipuum, matrona, decus, dignissima tanti</div><div class="l">ante fuisse viri, coniunx nunc esse Quirini,</div><div class="l">siste tuos fletus et, si tibi cura videndi</div><div class="l">coniugis est, duce me lucum pete, colle Quirini</div><div class="l">qui viret et templum Romani regis obumbrat.”</div><span class="">para </span><div class="l">Paret et in terram pictos delapsa per arcus</div><div class="l">Hersilien iussis compellat vocibus Iris.</div><div class="l">Illa verecundo vix tollens lumina vultu</div><div class="l">“o, dea, namque mihi nec, quae sis, dicere promptum est,</div><div class="l">et liquet esse deam, duc, o duc” inquit “et offer</div><div class="l">coniugis ora mihi, quem si modo posse videre</div><div class="l">fata semel dederint, caelum accepisse fatebor.”</div><span class="">para </span><div class="l">Nec mora, Romuleos cum virgine Thaumantea</div><div class="l">ingreditur colles: ibi sidus ab aethere lapsum</div><div class="l">decidit in terras, a cuius lumine flagrans</div><div class="l">Hersilie crines cum sidere cessit in auras.</div><div class="l">Hanc manibus notis Romanae conditor urbis</div><div class="l">excipit et priscum pariter cum corpore nomen</div><div class="l">mutat Horamque vocat, quae nunc dea iuncta Quirino est.</div></div><div class="textpart" id="index.xml-body.1_div.1_div.15"><h3><span class="headingNumber">1.15. </span></h3><span class="">card 1</span><span class="">tale Myscelus. Croton.</span><span class="">para </span><div class="l">Quaeritur interea quis tantae pondera molis</div><div class="l">sustineat tantoque queat succedere regi:</div><div class="l">destinat imperio clarum praenuntia veri</div><div class="l">fama Numam; non ille satis cognosse Sabinae</div><div class="l">gentis habet ritus: animo maiora capaci</div><div class="l">concipit et, quae sit rerum natura, requirit.</div><div class="l">Huius amor curae, patria Curibusque relictis,</div><div class="l">fecit ut Herculei penetraret ad hospitis urbem.</div><div class="l">Graia quis Italicis auctor posuisset in oris</div><div class="l">moenia, quaerenti sic e senioribus unus</div><div class="l">rettulit indigenis, veteris non inscius aevi:</div><span class="">para </span><div class="l">“Dives ab Oceano bubus Iove natus Hiberis</div><div class="l">litora felici tenuisse Lacinia cursu</div><div class="l">fertur et, armento teneras errante per herbas,</div><div class="l">ipse domum magni nec inhospita tecta Crotonis</div><div class="l">intrasse et requie longum relevasse laborem</div><div class="l">atque ita discedens “aevo” dixisse “nepotum</div><div class="l">hic locus urbis erit”; promissaque vera fuerunt.</div><span class="">para </span><div class="l">Nam fuit Argolico generatus Alemone quidam</div><div class="l">Myscelos, illius dis acceptissimus aevi.</div><div class="l">Hunc super incumbens pressum gravitate soporis</div><div class="l">claviger adloquitur: “Lapidosas Aesaris undas</div><div class="l">i, pete diversi! Patrias, age, desere sedes!”</div><div class="l">et, nisi paruerit multa ac metuenda minatur;</div><div class="l">post ea discedunt pariter somnusque deusque.</div><div class="l">Surgit Alemonides tacitaque recentia mente</div><div class="l">visa refert, pugnatque diu sententia secum:</div><div class="l">numen abire iubet, prohibent discedere leges,</div><div class="l">poenaque mors posita est patriam mutare volenti.</div><div class="l">Candidus Oceano nitidum caput abdiderat Sol,</div><div class="l">et caput extulerat densissima sidereum Nox:</div><div class="l">visus adesse idem deus est eademque monere</div><div class="l">et, nisi paruerit, plura et graviora minari.</div><div class="l">Pertimuit patriumque simul transferre parabat</div><div class="l">in sedes penetrale novas: fit murmur in urbe,</div><div class="l">spretarumque agitur legum reus; utque peracta est</div><div class="l">causa prior crimenque patens sine teste probatum,</div><div class="l">squalidus ad superos tollens reus ora manusque</div><div class="l">“o cui ius caeli bis sex fecere labores,</div><div class="l">fer, precor” inquit, “opem! nam tu mihi criminis auctor.”</div><span class="">para </span><div class="l">Mos erat antiquus niveis atrisque lapillis,</div><div class="l">his damnare reos, illis absolvere culpa;</div><div class="l">tunc quoque sic lata est sententia tristis, et omnis</div><div class="l">calculus inmitem demittitur ater in urnam.</div><div class="l">Quae simul effudit numerandos versa lapillos,</div><div class="l">omnibus e nigro color est mutatus in album,</div><div class="l">candidaque Herculeo sententia numine facta</div><div class="l">solvit Alemoniden. Grates agit ille parenti</div><div class="l">Amphitryoniadae, ventisque faventibus aequor</div><div class="l">navigat Ionium, Sallentinumque Neretum</div><div class="l">praeterit et Sybarin Crimisenque et Iapygis arva;</div><div class="note" id="Note36"><span class="noteLabel">Note: </span><div class="l"><span class="strikethrough">praeterit et Sybarin Lacedaemoniumque Tarentum</span></div> <div class="l"><span class="strikethrough">Thurinosque sinus Crimisenque et Iapygis arva</span></div></div><div class="l">vixque pererratis, quae spectant litora, terris,</div><div class="l">invenit Aesarei fatalia fluminis ora</div><div class="l">nec procul hinc tumulum, sub quo sacrata Crotonis</div><div class="l">ossa tegebat humus, iussaque ibi moenia terra</div><div class="l">condidit et nomen tumulati traxit in urbem.”</div><span class="">para </span><div class="l">Talia constabat certa primordia fama</div><div class="l">esse loci positaeque Italis in finibus urbis.</div><span class="">card 60</span><span class="">tale Pythagoras.</span><div class="l">Vir fuit hic, ortu Samius, sed fugerat una</div><div class="l">et Samon et dominos odioque tyrannidis exsul</div><div class="l">sponte erat, isque, licet caeli regione remotos,</div><div class="l">mente deos adiit et quae natura negabat</div><div class="l">visibus humanis, oculis ea pectoris hausit,</div><div class="l">cumque animo et vigili perspexerat omnia cura,</div><div class="l">in medium discenda dabat coetusque silentum</div><div class="l">dictaque mirantum magni primordia mundi</div><div class="l">et rerum causas et, quid natura, docebat,</div><div class="l">quid deus, unde nives, quae fulminis esset origo,</div><div class="l">Iuppiter an venti discussa nube tonarent,</div><div class="l">quid quateret terras, qua sidera lege mearent —</div><div class="l">et quodcumque latet; primusque animalia mensis</div><div class="l">arguit imponi, primus quoque talibus ora</div><div class="l">docta quidem solvit, sed non et credita, verbis:</div><span class="">para </span><div class="l">“Parcite, mortales, dapibus temerare nefandis</div><div class="l">corpora! Sunt fruges, sunt deducentia ramos</div><div class="l">pondere poma suo tumidaeque in vitibus uvae,</div><div class="l">sunt herbae dulces, sunt quae mitescere flamma</div><div class="l">mollirique queant; nec vobis lacteus umor</div><div class="l">eripitur, nec mella thymi redolentia flore:</div><div class="l">prodiga divitias alimentaque mitia tellus</div><div class="l">suggerit atque epulas sine caede et sanguine praebet.</div><div class="l">Carne ferae sedant ieiunia, nec tamen omnes:</div><div class="l">quippe equus et pecudes armentaque gramine vivunt.</div><div class="l">At quibus ingenium est inmansuetumque ferumque,</div><div class="l">Armeniae tigres iracundique leones</div><div class="l">cumque lupis ursi, dapibus cum sanguine gaudent.</div><div class="l">Heu quantum scelus est in viscera viscera condi</div><div class="l">congestoque avidum pinguescere corpore corpus</div><div class="l">alteriusque animantem animantis vivere leto!</div><div class="l">Scilicet in tantis opibus, quas optima matrum</div><div class="l">terra parit, nil te nisi tristia mandere saevo</div><div class="l">vulnera dente iuvat ritusque referre Cyclopum,</div><div class="l">nec, nisi perdideris alium, placare voracis</div><div class="l">et male morati poteris ieiunia ventris?</div><span class="">para </span><div class="l">At vetus illa aetas, cui fecimus aurea nomen,</div><div class="l">fetibus arboreis et, quas humus educat, herbis</div><div class="l">fortunata fuit nec polluit ora cruore.</div><div class="l">Tunc et aves tutae movere per aera pennas,</div><div class="l">et lepus impavidus mediis erravit in arvis,</div><div class="l">nec sua credulitas piscem suspenderat hamo:</div><div class="l">cuncta sine insidiis nullamque timentia fraudem</div><div class="l">plenaque pacis erant. Postquam non utilis auctor</div><div class="l">victibus invidit, quisquis fuit ille, deorum</div><div class="l">corporeasque dapes avidam demersit in alvum,</div><div class="l">fecit iter sceleri, primoque e caede ferarum</div><div class="l">incaluisse potest maculatum sanguine ferrum</div><div class="l">(idque satis fuerat), nostrumque petentia letum</div><div class="l">corpora missa neci salva pietate fatemur:</div><div class="l">sed quam danda neci, tam non epulanda fuerunt.</div><span class="">para </span><div class="l">Longius inde nefas abiit, et prima putatur</div><div class="l">hostia sus meruisse mori, quia semina pando</div><div class="l">eruerit rostro spemque interceperit anni.</div><div class="l">Vite caper morsa Bacchi mactatus ad aras</div><div class="l">dicitur ultoris; nocuit sua culpa duobus!</div><div class="l">Quid meruistis oves, placidum pecus, inque tuendos</div><div class="l">natum homines, pleno quae fertis in ubere nectar,</div><div class="l">mollia quae nobis vestras velamina lanas</div><div class="l">praebetis vitaque magis quam morte iuvatis?</div><div class="l">Quid meruere boves, animal sine fraude dolisque,</div><div class="l">innocuum, simplex, natum tolerare labores?</div><div class="l">Inmemor est demum nec frugum munere dignus,</div><div class="l">qui potuit curvi dempto modo pondere aratri</div><div class="l">ruricolam mactare suum, qui trita labore</div><div class="l">illa, quibus totiens durum renovaverat arvum,</div><div class="l">tot dederat messes, percussit colla securi.</div><span class="">para </span><div class="l">Nec satis est, quod tale nefas committitur: ipsos</div><div class="l">inscripsere deos sceleri, numenque supernum</div><div class="l">caede laboriferi credunt gaudere iuvenci.</div><div class="l">Victima labe carens et praestantissima forma</div><div class="l">(nam placuisse nocet) vittis insignis et auro</div><div class="l">sistitur ante aras auditque ignara precantem</div><div class="l">imponique suae videt inter cornua fronti,</div><div class="l">quas coluit, fruges percussaque sanguine cultros</div><div class="l">inficit in liquida praevisos forsitan unda.</div><div class="l">Protinus ereptas viventi pectore fibras</div><div class="l">inspiciunt mentesque deum scrutantur in illis:</div><div class="l">unde (fames homini vetitorum tanta ciborum!)</div><div class="l">audetis vesci, genus o mortale? Quod, oro,</div><div class="l">ne facite, et monitis animos advertite nostris!</div><div class="l">Cumque boum dabitis caesorum membra palato,</div><div class="l">mandere vos vestros scite et sentite colonos.</div><span class="">para </span><div class="l">Et quoniam deus ora movet, sequar ora moventem</div><div class="l">rite deum Delphosque meos ipsumque recludam</div><div class="l">aethera et augustae reserabo oracula mentis.</div><div class="l">Magna nec ingeniis investigata priorum</div><div class="l">quaeque diu latuere, canam; iuvat ire per alta</div><div class="l">astra, iuvat terris et inerti sede relicta</div><div class="l">nube vehi validique umeris insistere Atlantis</div><div class="l">palantesque homines passim ac rationis egentes</div><div class="l">despectare procul trepidosque obitumque timentes</div><div class="l">sic exhortari seriemque evolvere fati:</div><span class="">card 153</span><span class="">para </span><div class="l">O genus attonitum gelidae formidine mortis,</div><div class="l">quid Styga, quid manes et nomina vana timetis,</div><div class="l">materiem vatum, falsique pericula mundi?</div><div class="l">Corpora, sive rogus flamma, seu tabe vetustas</div><div class="l">abstulerit, mala posse pati non ulla putetis!</div><div class="l">Morte carent animae, semperque priore relicta</div><div class="l">sede novis domibus vivunt habitantque receptae.</div><div class="l">Ipse ego (nam memini) Troiani tempore belli</div><div class="l">Panthoides Euphorbus eram, cui pectore quondam</div><div class="l">haesit in adverso gravis hasta minoris Atridae:</div><div class="l">cognovi clipeum, laevae gestamina nostrae,</div><div class="l">nuper Abanteis templo Iunonis in Argis.</div><span class="">para </span><div class="l">Omnia mutantur, nihil interit: errat et illinc</div><div class="l">huc venit, hinc illuc, et quoslibet occupat artus</div><div class="l">spiritus eque feris humana in corpora transit</div><div class="l">inque feras noster nec tempore deperit ullo;</div><div class="l">utque novis facilis signatur cera figuris</div><div class="l">nec manet ut fuerat nec formas servat easdem,</div><div class="l">sed tamen ipsa eadem est: animam sic semper eandem</div><div class="l">esse, sed in varias doceo migrare figuras.</div><div class="l">Ergo, ne pietas sit victa cupidine ventris,</div><div class="l">parcite, vaticinor, cognatas caede nefanda</div><div class="l">exturbare animas, nec sanguine sanguis alatur!</div><span class="">para </span><div class="l">Et quoniam magno feror aequore plenaque ventis</div><div class="l">vela dedi: nihil est toto, quod perstet, in orbe.</div><div class="l">Cuncta fluunt, omnisque vagans formatur imago;</div><div class="l">ipsa quoque adsiduo labuntur tempora motu,</div><div class="l">non secus ac flumen, neque enim consistere flumen</div><div class="l">nec levis hora potest, sed ut unda impellitur unda</div><div class="l">urgeturque eadem veniente urgetque priorem,</div><div class="l">tempora sic fugiunt pariter pariterque sequuntur</div><div class="l">et nova sunt semper; nam quod fuit ante, relictum est,</div><div class="l">fitque quod haud fuerat, momentaque cuncta novantur.</div><span class="">para </span><div class="l">Cernis et emensas in lucem tendere noctes,</div><div class="l">et iubar hoc nitidum nigrae succedere nocti.</div><div class="l">Nec color est idem caelo, cum lassa quiete</div><div class="l">cuncta iacent media, cumque albo Lucifer exit</div><div class="l">clarus equo rursusque alius, cum praevia lucis</div><div class="l">tradendum Phoebo Pallantias inficit orbem.</div><div class="l">Ipse dei clipeus, terra cum tollitur ima,</div><div class="l">mane rubet, terraque, rubet cum conditur ima,</div><div class="l">candidus in summo est, melior natura quod illic</div><div class="l">aetheris est terraeque procul contagia fugit.</div><div class="l">Nec par aut eadem nocturnae forma Dianae</div><div class="l">esse potest umquam, semperque hodierna sequente,</div><div class="l">si crescit, minor est, maior, si contrahit orbem.</div><span class="">para </span><div class="l">Quid? non in species succedere quattuor annum</div><div class="l">adspicis, aetatis peragentem imitamina nostrae?</div><div class="l">Nam tener ac lactens puerique simillimus aevo</div><div class="l">vere novo est: tunc herba nitens et roboris expers</div><div class="l">turget et insolida est et spe delectat agrestes.</div><div class="l">Omnia tunc florent, florumque coloribus almus</div><div class="l">ludit ager, neque adhuc virtus in frondibus ulla est.</div><div class="l">Transit in aestatem post ver robustior annus</div><div class="l">fitque valens iuvenis: neque enim robustior aetas</div><div class="l">ulla nec uberior, nec quae magis ardeat, ulla est.</div><div class="l">Excipit autumnus, posito fervore iuventae</div><div class="l">maturus mitisque, inter iuvenemque senemque</div><div class="l">temperie medius, sparsus quoque tempora canis.</div><div class="l">Inde senilis hiems tremulo venit horrida passu,</div><div class="l">aut spoliata suos, aut quos habet, alba capillos.</div><span class="">para </span><div class="l">Nostra quoque ipsorum semper requieque sine ulla</div><div class="l">corpora vertuntur, nec, quod fuimusve sumusve,</div><div class="l">cras erimus; fuit illa dies, qua semina tantum</div><div class="l">spesque hominum primae matrisque habitavimus alvo.</div><div class="l">Artifices natura manus admovit et angi</div><div class="l">corpora visceribus distentae condita matris</div><div class="l">noluit eque domo vacuas emisit in auras.</div><div class="l">Editus in lucem iacuit sine viribus infans;</div><div class="l">mox quadrupes rituque tulit sua membra ferarum,</div><div class="l">paulatimque tremens et nondum poplite firmo</div><div class="l">constitit adiutis aliquo conamine nervis.</div><div class="l">Inde valens veloxque fuit spatiumque iuventae</div><div class="l">transit et emeritis medii quoque temporis annis</div><div class="l">labitur occiduae per iter declive senectae.</div><div class="l">Subruit haec aevi demoliturque prioris</div><div class="l">robora, fletque Milon senior, cum spectat inanes</div><div class="l">(illos, qui fuerant solidorum mole tororum</div><div class="l">Herculeis similes!) fluidos pendere lacertos;</div><div class="l">Flet quoque, ut in speculo rugas adspexit aniles,</div><div class="l">Tyndaris et secum, cur sit bis rapta, requirit.</div><div class="l">Tempus edax rerum, tuque, invidiosa vetustas,</div><div class="l">omnia destruitis, vitiataque dentibus aevi</div><div class="l">paulatim lenta consumitis omnia morte.</div><span class="">para </span><div class="l">Haec quoque non perstant, quae nos elementa vocamus,</div><div class="l">quasque vices peragant, (animos adhibete!) docebo.</div><div class="l">Quattuor aeternus genitalia corpora mundus</div><div class="l">continet; ex illis duo sunt onerosa suoque</div><div class="l">pondere in inferius, tellus atque unda, feruntur,</div><div class="l">et totidem gravitate carent nulloque premente</div><div class="l">alta petunt, aer atque aere purior ignis.</div><div class="l">Quae quamquam spatio distant, tamen omnia fiunt</div><div class="l">ex ipsis et in ipsa cadunt, resolutaque tellus</div><div class="l">in liquidas rarescit aquas, tenuatus in auras</div><div class="l">aeraque umor abit, dempto quoque pondere rursus</div><div class="l">in superos aer tenuissimus emicat ignes.</div><div class="l">Inde retro redeunt, idemque retexitur ordo;</div><div class="l">ignis enim densum spissatus in aera transit,</div><div class="l">hic in aquas, tellus glomerata cogitur unda.</div><span class="">card 252</span><span class="">para </span><div class="l">Nec species sua cuique manet, rerumque novatrix</div><div class="l">ex aliis alias reddit natura figuras:</div><div class="l">nec perit in toto quicquam, mihi credite, mundo,</div><div class="l">sed variat faciemque novat, nascique vocatur</div><div class="l">incipere esse aliud, quam quod fuit ante, morique</div><div class="l">desinere illud idem. Cum sint huc forsitan illa,</div><div class="l">haec translata illuc, summa tamen omnia constant.</div><div class="l">Nil equidem durare diu sub imagine eadem</div><div class="l">crediderim: sic ad ferrum venistis ab auro,</div><div class="l">saecula, sic totiens versa est fortuna locorum.</div><div class="l">Vidi ego, quod fuerat quondam solidissima tellus,</div><div class="l">esse fretum, vidi factas ex aequore terras:</div><div class="l">et procul a pelago conchae iacuere marinae,</div><div class="l">et vetus inventa est in montibus ancora summis.</div><div class="l">Quodque fuit campus, vallem decursus aquarum</div><div class="l">fecit, et eluvie mons est deductus in aequor,</div><div class="l">eque paludosa siccis humus aret harenis,</div><div class="l">quaeque sitim tulerant, stagnata paludibus ument.</div><div class="l">Hic fontes natura novos emisit, at illic</div><div class="l">clausit, et antiquis tam multa tremoribus orbis</div><div class="l">flumina prosiliunt aut excaecata residunt.</div><span class="">para </span><div class="l">Sic ubi terreno Lycus est epotus hiatu,</div><div class="l">exsistit procul hinc alioque renascitur ore:</div><div class="l">Sic modo combibitur, tecto modo gurgite lapsus</div><div class="l">redditur Argolicis ingens Erasinus in arvis,</div><div class="l">et Mysum, capitisque sui ripaeque prioris</div><div class="l">paenituisse ferunt, alia nunc ire Caicum;</div><div class="l">nec non Sicanias volvens Amenanus harenas</div><div class="l">nunc fluit, interdum suppressis fontibus aret.</div><div class="l">Ante bibebatur, nunc, quas contingere nolis,</div><div class="l">fundit Anigros aquas, postquam, nisi vatibus omnis</div><div class="l">eripienda fides, illic lavere bimembres</div><div class="l">vulnera, clavigeri quae fecerat Herculis arcus.</div><div class="l">Quid? non et Scythicis Hypanis de montibus ortus,</div><div class="l">qui fuerat dulcis, salibus vitiatur amaris?</div><div class="l">Fluctibus ambitae fuerant Antissa Pharosque</div><div class="l">et Phoenissa Tyros, quarum nunc insula nulla est.</div><div class="l">Leucada continuam veteres habuere coloni:</div><div class="l">nunc freta circueunt. Zancle quoque iuncta fuisse</div><div class="l">dicitur Italiae, donec confinia pontus</div><div class="l">abstulit et media tellurem reppulit unda.</div><div class="l">Si quaeras Helicen et Burin, Achaidas urbes,</div><div class="l">invenies sub aquis, et adhuc ostendere nautae</div><div class="l">inclinata solent cum moenibus oppida mersis.</div><div class="l">Est prope Pittheam tumulus Troezena, sine ullis</div><div class="l">arduus arboribus, quondam planissima campi</div><div class="l">area, nunc tumulus; nam (res horrenda relatu!)</div><div class="l">vis fera ventorum, caecis inclusa cavernis,</div><div class="l">exspirare aliqua cupiens luctataque frustra</div><div class="l">liberiore frui caelo, cum carcere rima</div><div class="l">nulla foret toto nec pervia flatibus esset,</div><div class="l">extentam tumefecit humum, ceu spiritus oris</div><div class="l">tendere vesicam solet aut derepta bicorni</div><div class="l">terga capro; tumor ille loci permansit et alti</div><div class="l">collis habet speciem longoque induruit aevo.</div><span class="">para </span><div class="l">Plurima cum subeant audita et cognita nobis,</div><div class="l">pauca super referam. Quid? non et lympha figuras</div><div class="l">datque capitque novas? Medio tua, corniger Ammon,</div><div class="l">unda die gelida est, ortuque obituque calescit.</div><div class="l">Admotis Athamanas aquis accendere lignum</div><div class="l">narratur, minimos cum luna recessit in orbes.</div><div class="l">Flumen habent Cicones, quod potum saxea reddit</div><div class="l">viscera, quod tactis inducit marmora rebus.</div><div class="l">Crathis et huic Sybaris, nostris conterminus oris</div><div class="l">electro similes faciunt auroque capillos.</div><span class="">para </span><div class="l">Quodque magis mirum est, sunt qui non corpora tantum,</div><div class="l">verum animos etiam valeant mutare liquores.</div><div class="l">Cui non audita est obscenae Salmacis undae</div><div class="l">Aethiopesque lacus? Quos siquis faucibus hausit,</div><div class="l">aut furit, aut patitur mirum gravitate soporem.</div><div class="l">Clitorio quicumque sitim de fonte levavit,</div><div class="l">vina fugit gaudetque meris abstemius undis,</div><div class="l">seu vis est in aqua calido contraria vino,</div><div class="l">sive, quod indigenae memorant, Amythaone natus,</div><div class="l">Proetidas attonitas postquam per carmen et herbas</div><div class="l">eripuit furiis, purgamina mentis in illas</div><div class="l">misit aquas odiumque meri permansit in undis.</div><div class="l">Huic fluit effectu dispar Lyncestius amnis;</div><div class="l">quem quicumque parum moderato gutture traxit,</div><div class="l">haud aliter titubat, quam si mera vina bibisset.</div><div class="l">Est locus Arcadiae (Pheneum dixere priores),</div><div class="l">ambiguis suspectus aquis, quas nocte timeto:</div><div class="l">nocte nocent potae, sine noxa luce bibuntur.</div><span class="">card 335</span><span class="">para </span><div class="l">Sic alias aliasque lacus et flumina vires</div><div class="l">concipiunt, tempusque fuit, quo navit in undis,</div><div class="l">nunc sedet Ortygie. Timuit concursibus Argo</div><div class="l">undarum sparsas Symplegadas elisarum,</div><div class="l">quae nunc inmotae perstant ventisque resistunt.</div><div class="l">Nec, quae sulphureis ardet fornacibus, Aetne</div><div class="l">ignea semper erit, neque enim fuit ignea semper.</div><div class="l">Nam sive est animal tellus et vivit habetque</div><div class="l">spiramenta locis flammam exhalantia multis,</div><div class="l">spirandi mutare vias, quotiensque movetur,</div><div class="l">has finire potest, illas aperire cavernas;</div><div class="l">sive leves imis venti cohibentur in antris</div><div class="l">saxaque cum saxis et habentem semina flammae</div><div class="l">materiam iactant, ea concipit ictibus ignem,</div><div class="l">antra relinquentur sedatis frigida ventis;</div><div class="l">sive bitumineae rapiunt incendia vires</div><div class="l">luteave exiguis ardescunt sulphura fumis:</div><div class="l">nempe ubi terra cibos alimentaque pinguia flammae</div><div class="l">non dabit absumptis per longum viribus aevum</div><div class="l">naturaeque suum nutrimen deerit edaci,</div><div class="l">non feret illa famem desertaque deseret ignis.</div><div class="l">Esse viros fama est in Hyperborea Pallene,</div><div class="l">qui soleant levibus velari corpora plumis,</div><div class="l">olim Tritoniacam noviens subiere paludem.</div><div class="l">Haud equidem credo: sparsae quoque membra venenis</div><div class="l">exercere artes Scythides memorantur easdem.</div><span class="">para </span><div class="l">Siqua fides rebus tamen est addenda probatis,</div><div class="l">nonne vides, quaecumque mora fluidoque calore</div><div class="l">corpora tabescunt, in parva animalia verti?</div><div class="l">I quoque, delectos mactatos obrue tauros</div><div class="l">(cognita res usu) de putri viscere passim</div><div class="l">florilegae nascuntur apes, quae more parentum</div><div class="l">rura colunt operique favent in spemque laborant;</div><div class="l">pressus humo bellator equus crabronis origo est;</div><div class="l">concava litoreo si demas bracchia cancro,</div><div class="l">cetera supponas terrae, de parte sepulta</div><div class="l">scorpius exibit caudaque minabitur unca;</div><div class="l">quaeque solent canis frondes intexere filis</div><div class="l">agrestes tineae (res observata colonis)</div><div class="l">ferali mutant cum papilione figuram.</div><div class="l">Semina limus habet virides generantia ranas,</div><div class="l">et generat truncas pedibus, mox apta natando</div><div class="l">cura dat, utque eadem sint longis saltibus apta,</div><div class="l">posterior superat partes mensura priores.</div><div class="l">Nec catulus, partu quem reddidit ursa recenti,</div><div class="l">sed male viva caro est: lambendo mater in artus</div><div class="l">fingit et in formam, quantam capit ipsa, reducit.</div><div class="l">Nonne vides, quos cera tegit sexangula, fetus</div><div class="l">melliferarum apium sine membris corpora nasci</div><div class="l">et serosque pedes serasque adsumere pennas?</div><div class="l">Iunonis volucrem, quae cauda sidera portat,</div><div class="l">armigerumque Iovis Cythereiadasque columbas</div><div class="l">et genus omne avium mediis e partibus ovi,</div><div class="l">ni sciret fieri, quis nasci posse putaret?</div><div class="l">Sunt qui, cum clauso putrefacta est spina sepulcro,</div><div class="l">mutari credant humanas angue medullas.</div><span class="">para </span><div class="l">Haec tamen ex aliis generis primordia ducunt:</div><div class="l">una est, quae reparet seque ipsa reseminet, ales.</div><div class="l">Assyrii phoenica vocant; non fruge neque herbis,</div><div class="l">sed turis lacrimis et suco vivit amomi.</div><div class="l">Haec ubi quinque suae complevit saecula vitae,</div><div class="l">ilicis in ramis tremulaeque cacumine palmae</div><div class="l">unguibus et puro nidum sibi construit ore.</div><div class="l">Quo simul ac casias et nardi lenis aristas</div><div class="l">quassaque cum fulva substravit cinnama murra,</div><div class="l">se super imponit finitque in odoribus aevum.</div><div class="l">Inde ferunt, totidem qui vivere debeat annos,</div><div class="l">corpore de patrio parvum phoenica renasci.</div><div class="l">Cum dedit huic aetas vires, onerique ferendo est,</div><div class="l">ponderibus nidi ramos levat arboris altae</div><div class="l">fertque pius cunasque suas patriumque sepulcrum,</div><div class="l">perque leves auras Hyperionis urbe potitus</div><div class="l">ante fores sacras Hyperionis aede reponit.</div><span class="">para </span><div class="l">Si tamen est aliquid mirae novitatis in istis,</div><div class="l">alternare vices et quae modo femina tergo</div><div class="l">passa marem est, nunc esse marem miremur hyaenam;</div><div class="l">id quoque, quod ventis animal nutritur et aura,</div><div class="l">protinus adsimulat, tetigit quoscumque colores.</div><div class="l">Victa racemifero lyncas dedit India Baccho:</div><div class="l">e quibus, ut memorant, quidquid vesica remisit,</div><div class="l">vertitur in lapides et congelat aere tacto.</div><div class="l">Sic et curalium quo primum contigit auras</div><div class="l">tempore, durescit: mollis fuit herba sub undis.</div><span class="">para </span><div class="l">Desinet ante dies et in alto Phoebus anhelos</div><div class="l">aequore tinget equos, quam consequar omnia verbis</div><div class="l">in species translata novas: sic tempora verti</div><div class="l">cernimus atque illas adsumere robora gentes,</div><div class="l">concidere has. Sic magna fuit censuque virisque</div><div class="l">perque decem potuit tantum dare sanguinis annos,</div><div class="l">nunc humilis veteres tantummodo Troia ruinas</div><div class="l">et pro divitiis tumulos ostendit avorum.</div><div class="note" id="Note37"><span class="noteLabel">Note: </span><div class="l"><span class="strikethrough">Clara fuit Sparte, magnae viguere Mycenae,</span></div> <div class="l"><span class="strikethrough">nec non et Cecropis nec non Amphionis arces.</span></div> <div class="l"><span class="strikethrough">Vile solum Sparte est, altae cecidere Mycenae,</span></div> <div class="l"><span class="strikethrough">Oedipodioniae quid sunt, nisi nomina, Thebae?</span></div> <div class="l"><span class="strikethrough">Quid Pandioniae restant, nisi nomen, Athenae?</span></div></div><div class="l">Nunc quoque Dardaniam fama est consurgere Romam,</div><div class="l">Appenninigenae quae proxima Thybridis undis</div><div class="l">mole sub ingenti rerum fundamina ponit:</div><div class="l">haec igitur formam crescendo mutat et olim</div><div class="l">immensi caput orbis erit. Sic dicere vates</div><div class="l">faticinasque ferunt sortes quantumque recordor,</div><div class="l">dixerat Aeneae, cum res Troiana labaret,</div><div class="l">Priamides Helenus flenti dubioque salutis:</div><span class="">para </span><div class="l">“Nate dea, si nota satis praesagia nostrae</div><div class="l">mentis habes, non tota cadet te sospite Troia!</div><div class="l">Flamma tibi ferrumque dabunt iter: ibis et una</div><div class="l">Pergama rapta feres, donec Troiaeque tibique</div><div class="l">externum patrio contingat amicius arvum.</div><div class="l">Urbem etiam cerno Phrygios debere nepotes,</div><div class="l">quanta nec est nec erit nec visa prioribus annis.</div><div class="l">Hanc alii proceres per saecula longa potentem,</div><div class="l">sed dominam rerum de sanguine natus Iuli</div><div class="l">efficiet; quo cum tellus erit usa, fruentur</div><div class="l">aetheriae sedes, caelumque erit exitus illi.”</div><span class="">card 450</span><span class="">para </span><div class="l">Haec Helenum cecinisse penatigero Aeneae</div><div class="l">mente memor refero, cognataque moenia laetor</div><div class="l">crescere et utiliter Phrygibus vicisse Pelasgos.</div><span class="">para </span><div class="l">Ne tamen oblitis ad metam tendere longe</div><div class="l">exspatiemur equis, caelum et quodcumque sub illo est,</div><div class="l">inmutat formas tellusque et quidquid in illa est:</div><div class="l">nos quoque, pars mundi, quoniam non corpora solum,</div><div class="l">verum etiam volucres animae sumus inque ferinas</div><div class="l">possumus ire domos pecudumque in corpora condi,</div><div class="l">corpora, quae possunt animas habuisse parentum</div><div class="l">aut fratrum aut aliquo iunctorum foedere nobis</div><div class="l">aut hominum certe, tuta esse et honesta sinamus</div><div class="l">neve Thyesteis cumulemus viscera mensis!</div><div class="l">Quam male consuescit, quam se parat ille cruori</div><div class="l">impius humano, vituli qui guttura cultro</div><div class="l">rumpit et inmotas praebet mugitibus aures,</div><div class="l">aut qui vagitus similes puerilibus haedum</div><div class="l">edentem iugulare potest, aut alite vesci,</div><div class="l">cui dedit ipse cibos! Quantum est, quod desit in istis</div><div class="l">ad plenum facinus? Quo transitus inde paratur?</div><div class="l">Bos aret aut mortem senioribus imputet annis,</div><div class="l">horriferum contra borean ovis arma ministret,</div><div class="l">ubera dent saturae manibus pressanda capellae!</div><div class="l">Retia cum pedicis laqueosque artesque dolosas</div><div class="l">tollite nec volucrem viscata fallite virga,</div><div class="l">nec formidatis cervos includite pennis,</div><div class="l">nec celate cibis uncos fallacibus hamos!</div><div class="l">Perdite, siqua nocent, verum haec quoque perdite tantum:</div><div class="l">ora vacent epulis alimentaque mitia carpant!”</div><span class="">card 479</span><span class="">tale Egeria. Hippolytus.</span><span class="">para </span><div class="l">Talibus atque aliis instructum pectora dictis</div><div class="l">in patriam remeasse ferunt ultroque petitum</div><div class="l">accepisse Numam populi Latiaris habenas.</div><div class="l">Coniuge qui felix nympha ducibusque Camenis</div><div class="l">sacrificos docuit ritus gentemque feroci</div><div class="l">adsuetam bello pacis traduxit ad artes.</div><span class="">para </span><div class="l">Qui postquam senior regnumque aevumque peregit,</div><div class="l">exstinctum Latiaeque nurus populusque patresque</div><div class="l">deflevere Numam; nam coniunx urbe relicta</div><div class="l">vallis Aricinae densis latet abdita silvis</div><div class="l">sacraque Oresteae gemitu questuque Dianae</div><div class="l">impedit: a! quotiens nymphae nemorisque lacusque,</div><div class="l">ne faceret, monuere et consolantia verba</div><div class="l">dixerunt. Quotiens flenti Theseius heros</div><div class="l">“siste modum!” dixit, “ne que enim fortuna querenda</div><div class="l">sola tua est; similes aliorum respice casus:</div><div class="l">mitius ista feres, utinamque exempla dolentem</div><div class="l">non mea te possent relevare! Sed et mea possunt.</div><span class="">para </span><div class="l">Fando aliquem Hippolytum vestras puto, contigit aures</div><div class="l">credulitate patris, sceleratae fraude novercae</div><div class="l">occubuisse neci: mirabere, vixque probabo,</div><div class="l">sed tamen ille ego sum. Me Pasiphaeia quondam</div><div class="l">temptatum frustra patrium temerare cubile,</div><div class="l">quod voluit, voluisse, infelix crimine verso</div><div class="l">(indiciine metu magis offensane repulsae?)</div><div class="l">damnavit, meritumque nihil pater eicit urbe</div><div class="l">hostilique caput prece detestatur euntis.</div><div class="l">Pittheam profugo curru Troezena petebam,</div><div class="l">iamque Corinthiaci carpebam litora ponti,</div><div class="l">cum mare surrexit, cumulusque inmanis aquarum</div><div class="l">in montis speciem curvari et crescere visus</div><div class="l">et dare mugitus summoque cacumine findi.</div><div class="l">Corniger hinc taurus ruptis expellitur undis,</div><div class="l">pectoribusque tenus molles erectus in auras</div><div class="l">naribus et patulo partem maris evomit ore.</div><div class="l">Corda pavent comitum. Mihi mens interrita mansit</div><div class="l">exsiliis contenta suis: cum colla feroces</div><div class="l">ad freta convertunt adrectisque auribus horrent</div><div class="l">quadrupedes monstrique metu turbantur et altis</div><div class="l">praecipitant currum scopulis; ego ducere vana</div><div class="l">frena manu spumis albentibus oblita luctor</div><div class="l">et retro lentas tendo resupinus habenas.</div><div class="l">Nec vires tamen has rabies superasset equorum.</div><div class="l">ni rota, perpetuum qua circumvertitur axem,</div><div class="l">stipitis occursu fracta ac disiecta fuisset.</div><div class="l">Excutior curru, lorisque tenentibus artus</div><div class="l">viscera viva trahi nervosque in stipe teneri,</div><div class="l">membra rapi partim, partim reprensa relinqui,</div><div class="l">ossa gravem dare fracta sonum fessamque videres</div><div class="l">exhalari animam nullasque in corpore partes,</div><div class="l">noscere quas posses; unumque erat omnia vulnus.</div><div class="l">Num potes aut audes cladi componere nostrae,</div><div class="l">nympha, tuam? Vidi quoque luce carentia regna</div><div class="l">et lacerum fovi Phlegethontide corpus in unda,</div><div class="l">nec nisi Apollineae valido medicamine prolis</div><div class="l">reddita vita foret; quam postquam fortibus herbis</div><div class="l">atque ope Paeonia Dite indignante recepi,</div><div class="l">tum mihi, ne praesens augerem muneris huius</div><div class="l">invidiam, densas obiecit Cynthia nubes,</div><div class="l">utque forem tutus possemque impune videri,</div><div class="l">addidit aetatem nec cognoscenda reliquit</div><div class="l">ora mihi Cretenque diu dubitavit habendam</div><div class="l">traderet an Delon: Delo Creteque relictis</div><div class="l">hic posuit nomenque simul, quod possit equorum</div><div class="l">admonuisse, iubet deponere, “qui” que “fuisti</div><div class="l">Hippolytus” dixit, “nunc idem Virbius esto!”</div><div class="l">Hoc nemus inde colo, de disque minoribus unus</div><div class="l">numine sub dominae lateo atque accenseor illi.”</div><span class="">para </span><div class="l">Non tamen Egeriae luctus aliena levare</div><div class="l">damna valent, montisque iacens radicibus imis</div><div class="l">liquitur in lacrimas, donec pietate dolentis</div><div class="l">mota soror Phoebi gelidum de corpore fontem</div><div class="l">fecit et aeternas artus tenuavit in undas.</div><span class="">card 552</span><span class="">tale Tages. Cipus.</span><span class="">para </span><div class="l">Et nymphas tetigit nova res, et Amazone natus</div><div class="l">haud aliter stupuit, quam cum Tyrrhenus arator</div><div class="l">fatalem glaebam mediis adspexit in arvis</div><div class="l">sponte sua primum nulloque agitante moveri,</div><div class="l">sumere mox hominis terraeque amittere formam</div><div class="l">oraque venturis aperire recentia fatis</div><div class="l">(indigenae dixere Tagen, qui primus Etruscam</div><div class="l">edocuit gentem casus aperire futuros);</div><div class="l">utve Palatinis haerentem collibus olim</div><div class="l">cum subito vidit frondescere Romulus hastam,</div><div class="l">quae radice nova, non ferro stabat adacto</div><div class="l">et iam non telum, sed lenti viminis arbor</div><div class="l">non exspectatas dabat admirantibus umbras;</div><div class="l">aut sua fluminea cum vidit Cipus in unda</div><div class="l">cornua (vidit enim) falsamque in imagine credens</div><div class="l">esse fidem, digitis ad frontem saepe relatis,</div><div class="l">quae vidit, tetigit, nec iam sua lumina damnans</div><div class="l">restitit, ut victor domito veniebat ab hoste,</div><div class="l">ad caelumque manus et eodem lumina tollens</div><div class="l">“quiquid” ait, “superi, monstro portenditur isto,</div><div class="l">seu laetum est, patriae laetum populoque Quirini,</div><div class="l">sive minax, mihi sit!” viridique e caespite factas</div><div class="l">placat odoratis herbosas ignibus aras</div><div class="l">vinaque dat pateris mactatarumque bidentum,</div><div class="l">quid sibi significent, trepidantia consulit exta.</div><div class="l">Quae simul adspexit Tyrrhenae gentis haruspex,</div><div class="l">magna quidem rerum molimina vidit in illis,</div><div class="l">non manifesta tamen. Cum vero sustulit acre</div><div class="l">a pecudis fibris ad Cipi cornua lumen,</div><div class="l">“rex” ait, “o salve! Tibi enim, tibi, Cipe, tuisque</div><div class="l">hic locus et Latiae parebunt cornibus arces.</div><div class="l">Tu modo rumpe moras portasque intrare patentes</div><div class="l">adpropera! sic fata iubent; namque urbe receptus</div><div class="l">rex eris et sceptro tutus potiere perenni.”</div><span class="">para </span><div class="l">Rettulit ille pedem torvamque a moenibus urbis</div><div class="l">avertens faciem “procul a! procul omina” dixit</div><div class="l">“talia di pellant! Multoque ego iustius aevum</div><div class="l">exsul agam, quam me videant Capitolia regem!”</div><span class="">para </span><div class="l">Dixit et extemplo populumque gravemque senatum</div><div class="l">convocat, ante tamen pacali cornua lauro</div><div class="l">velat; et aggeribus factis a milite forti</div><div class="l">insistit priscosque deos e more precatus</div><div class="l">“est” ait “hic unus, quem vos nisi pellitis urbe,</div><div class="l">rex erit. Is qui sit, signo, non nomine dicam:</div><div class="l">cornua fronte gerit. Quem vobis indicat augur,</div><div class="l">si Romam intrarit, famularia iura daturum.</div><div class="l">Ille quidem potuit portas inrumpere apertas,</div><div class="l">sed nos obstitimus, quamvis coniunctior illo</div><div class="l">nemo mihi est. Vos urbe virum prohibete, Quirites,</div><div class="l">vel, si dignus erit, gravibus vincite catenis,</div><div class="l">aut finite metum fatalis morte tyranni!”</div><span class="">para </span><div class="l">Qualia succinctis, ubi trux insibilat eurus,</div><div class="l">murmura pinetis fiunt, aut qualia fluctus</div><div class="l">aequorei faciunt, siquis procul audiat illos,</div><div class="l">tale sonat populus; sed per confusa frementis</div><div class="l">verba tamen vulgi vox eminet una “quis ille est?”,</div><div class="l">et spectant frontes praedictaque cornua quaerunt.</div><span class="">para </span><div class="l">Rursus ad hos Cipus “quem poscitis” inquit, “habetis”</div><div class="l">et dempta capiti, populo prohibente, corona</div><div class="l">exhibuit gemino praesignia tempora cornu.</div><div class="l">Demisere oculos omnes gemitumque dedere</div><div class="l">atque illud meritis clarum (quis credere possit?)</div><div class="l">inviti videre caput; nec honore carere</div><div class="l">ulterius passi, festam imposuere coronam.</div><div class="l">At proceres, quoniam muros intrare vetaris,</div><div class="l">ruris honorati tantum tibi, Cipe, dedere,</div><div class="l">quantum depresso subiectis bubus aratro</div><div class="l">complecti posses ad finem lucis ab ortu,</div><div class="l">cornuaque aeratis miram referentia formam</div><div class="l">postibus insculpunt, longum mansura per aevum.</div><span class="">card 622</span><span class="">tale Aesculapius.</span><span class="">para </span><div class="l">Pandite nunc, Musae, praesentia numina vatum</div><div class="l">(scitis enim, nec vos fallit spatiosa vetustas,)</div><div class="l">unde Coroniden circumflua Thybridis alti</div><div class="l">insula Romuleae sacris adiecerit urbis.</div><span class="">para </span><div class="l">Dira lues quondam Latias vitiaverat auras,</div><div class="l">pallidaque exsangui squalebant corpora morbo.</div><div class="l">Funeribus fessi postquam mortalia cernunt</div><div class="l">temptamenta nihil, nihil artes posse medentum,</div><div class="l">auxilium caeleste petunt mediamque tenentes</div><div class="l">orbis humum Delphos adeunt, oracula Phoebi,</div><div class="l">utque salutifera miseris succurrere rebus</div><div class="l">sorte velit tantaeque urbis mala finiat, orant:</div><div class="l">et locus et laurus et, quas habet ipse, pharetras</div><div class="l">intremuere simul, cortinaque reddidit imo</div><div class="l">hanc adyto vocem pavefactaque pectora movit:</div><span class="">para </span><div class="l">“Quod petis hinc, propiore loco, Romane, petisses,</div><div class="l">et pete nunc propiore loco! nec Apolline vobis,</div><div class="l">qui minuat luctus, opus est, sed Apolline nato.</div><div class="l">Ite bonis avibus prolemque accersite nostram!”</div><span class="">para </span><div class="l">Iussa dei prudens postquam accepere senatus,</div><div class="l">quam colat, explorant, iuvenis Phoebeius urbem,</div><div class="l">quique petant ventis Epidauria litora mittunt.</div><div class="l">Quae simul incurva missi tetigere carina,</div><div class="l">concilium Graiosque patres adiere, darentque,</div><div class="l">oravere, deum, qui praesens funera gentis</div><div class="l">finiat Ausoniae: certas ita dicere sortes.</div><div class="l">Dissidet et variat sententia, parsque negandum</div><div class="l">non putat auxilium, multi retinere suamque</div><div class="l">non emittere opem nec numina tradere suadent:</div><div class="l">dum dubitant, seram pepulere crepuscula lucem,</div><div class="l">umbraque telluris tenebras induxerat orbi,</div><div class="l">cum deus in somnis opifer consistere visus</div><div class="l">ante tuum, Romane, torum, sed qualis in aede</div><div class="l">esse solet, baculumque tenens agreste sinistra</div><div class="l">caesariem longae dextra deducere barbae</div><div class="l">et placido tales emittere pectore voces:</div><span class="">para </span><div class="l">“Pone metus! Veniam simulacraque nostra relinquam.</div><div class="l">Hunc modo serpentem, baculum qui nexibus ambit,</div><div class="l">perspice et usque nota visu, ut cognoscere possis!</div><div class="l">Vertar in hunc, sed maior ero tantusque videbor,</div><div class="l">in quantum verti caelestia corpora debent.”</div><span class="">para </span><div class="l">Extemplo cum voce deus, cum voce deoque</div><div class="l">somnus abit, somnique fugam lux alma secuta est.</div><span class="">para </span><div class="l">Postera sidereos aurora fugaverat ignes:</div><div class="l">incerti, quid agant, proceres ad templa petiti</div><div class="l">perveniunt operosa dei, quaque ipse morari</div><div class="l">sede velit, signis caelestibus indicet, orant.</div><div class="l">Vix bene desierant, cum cristis aureus altis</div><div class="l">in serpente deus praenuntia sibila misit</div><div class="l">adventuque suo signumque arasque foresque</div><div class="l">marmoreumque solum fastigiaque aurea movit</div><div class="l">pectoribusque tenus media sublimis in aede</div><div class="l">constitit atque oculos circumtulit igne micantes.</div><div class="l">Territa turba pavet. Cognovit numina castos</div><div class="l">evinctus vitta crines albente sacerdos:</div><div class="l">“En deus est deus est! Animis linguisque favete,</div><div class="l">quisquis ades!” dixit. “Sis, o pulcherrime, visus</div><div class="l">utiliter populosque iuves tua sacra colentes !”</div><span class="">card 680</span><span class="">para </span><div class="l">Quisquis adest, visum venerantur numen, et omnes</div><div class="l">verba sacerdotis referunt geminata piumque</div><div class="l">Aeneadae praestant et mente et voce favorem.</div><div class="l">Adnuit his motisque deus rata pignora cristis</div><div class="l">et repetita dedit vibrata sibila lingua.</div><div class="l">Tum gradibus nitidis delabitur oraque retro</div><div class="l">flectit et antiquas abiturus respicit aras</div><div class="l">adsuetasque domos habitataque templa salutat.</div><div class="l">Inde per iniectis adopertam floribus ingens</div><div class="l">serpit humum flectitque sinus mediamque per urbem</div><div class="l">tendit ad incurvo munitos aggere portus.</div><div class="l">Restitit hic agmenque suum turbaeque sequentis</div><div class="l">officium placido visus dimittere vultu</div><div class="l">corpus in Ausonia posuit rate: numinis illa</div><div class="l">sensit onus, pressa estque dei gravitate carina;</div><div class="l">Aeneadae gaudent caesoque in litore tauro</div><div class="l">torta coronatae solvunt retinacula navis.</div><span class="">para </span><div class="l">Impulerat levis aura ratem: deus eminet alte,</div><div class="l">impositaque premens puppim cervice recurvam</div><div class="l">caeruleas despectat aquas modicisque per aequor</div><div class="l">Ionium zephyris sextae Pallantidos ortu</div><div class="l">Italiam tenuit praeterque Lacinia templo</div><div class="l">nobilitata deae Scylaceaque litora fertur;</div><div class="l">linquit Iapygiam laevisque Amphrisia remis</div><div class="l">saxa fugit, dextra praerupta Celennia parte,</div><div class="l">Romethiumque legit Caulonaque Naryciamque,</div><div class="l">evincitque fretum Siculique angusta Pelori</div><div class="l">Hippotadaeque domos regis Temesesque metalla,</div><div class="l">Leucosiamque petit tepidique rosaria Paesti.</div><div class="l">Inde legit Capreas promunturiumque Minervae</div><div class="l">et Surrentino generosos palmite colles</div><div class="l">Herculeamque urbem Stabiasque et in otia natam</div><div class="l">Parthenopen et ab hac Cumaeae templa Sibyllae.</div><div class="l">Hinc calidi fontes lentisciferumque tenetur</div><div class="l">Liternum multamque trahens sub gurgite harenam</div><div class="l">Volturnus niveisque frequens Sinuessa columbis</div><div class="l">Minturnaeque graves et quam tumulavit alumnus</div><div class="l">Antiphataeque domus Trachasque obsessa palude</div><div class="l">et tellus Circaea et spissi litoris Antium.</div><span class="">para </span><div class="l">Huc ubi veliferam nautae advertere carinam</div><div class="l">(asper enim iam pontus erat), deus explicat orbes</div><div class="l">perque sinus crebros et magna volumina labens</div><div class="l">templa parentis init flavum tangentia litus.</div><div class="l">Aequore placato patrias Epidaurius aras</div><div class="l">linquit et hospitio iuncti sibi numinis usus</div><div class="l">litoream tractu squamae crepitantis harenam</div><div class="l">sulcat et innixus moderamine navis in alta</div><div class="l">puppe caput posuit, donec Castrumque sacrasque</div><div class="l">Lavini sedes Tiberinaque ad ostia venit.</div><span class="">para </span><div class="l">Huc omnis populi passim matrumque patrumque</div><div class="l">obvia turba ruit, quaeque ignes, Troica, servant,</div><div class="l">Vesta, tuos, laetoque deum clamore salutant.</div><div class="l">Quaque per adversas navis cita ducitur undas,</div><div class="l">tura super ripas aris ex ordine factis</div><div class="l">parte ab utraque sonant et odorant aera fumis,</div><div class="l">ictaque coniectos incalfacit hostia cultros.</div><span class="">para </span><div class="l">Iamque caput rerum, Romanam intraverat urbem:</div><div class="l">erigitur serpens summoque acclinia malo</div><div class="l">colla movet sedesque sibi circumspicit aptas.</div><div class="l">Scinditur in geminas partes circumfluus amnis</div><div class="l">(Insula nomen habet), laterumque a parte duorum</div><div class="l">porrigit aequales media tellure lacertos.</div><div class="l">Huc se de Latia pinu Phoebeius anguis</div><div class="l">contulit et finem, specie caeleste resumpta,</div><div class="l">luctibus imposuit venitque salutifer urbi.</div><span class="">card 745</span><span class="">tale Divus Iulius.</span><span class="">para </span><div class="l">Hic tamen accessit delubris advena nostris:</div><div class="l">Caesar in urbe sua deus est; quem Marte togaque</div><div class="l">praecipuum non bella magis finita triumphis</div><div class="l">resque domi gestae properataque gloria rerum</div><div class="l">in sidus vertere novum stellamque comantem,</div><div class="l">quam sua progenies; neque enim de Caesaris actis</div><div class="l">ullum maius opus, quam quod pater exstitit huius:</div><div class="l">scilicet aequoreos plus est domuisse Britannos</div><div class="l">perque papyriferi septemflua flumina Nili</div><div class="l">victrices egisse rates Numidasque rebelles</div><div class="l">Cinyphiumque Iubam Mithridateisque tumentem</div><div class="l">nominibus Pontum populo adiecisse Quirini</div><div class="l">et multos meruisse, aliquos egisse triumphos,</div><div class="l">quam tantum genuisse virum? Quo praeside rerum</div><div class="l">humano generi, superi, favistis abunde!</div><span class="">para </span><div class="l">Ne foret hic igitur mortali semine cretus,</div><div class="l">ille deus faciendus erat. Quod ut aurea vidit</div><div class="l">Aeneae genetrix, vidit quoque triste parari</div><div class="l">pontifici letum et coniurata arma moveri,</div><div class="l">palluit et cunctis, ut cuique erat obvia, divis</div><div class="l">“adspice” dicebat, “quanta mihi mole parentur</div><div class="l">insidiae quantaque caput cum fraude petatur,</div><div class="l">quod de Dardanio solum mihi restat Iulo.</div><div class="l">Solane semper ero iustis exercita curis,</div><div class="l">quam modo Tydidae Calydonia vulneret hasta,</div><div class="l">nunc male defensae confundant moenia Troiae,</div><div class="l">quae videam natum longis erroribus actum</div><div class="l">iactarique freto sedesque intrare silentum</div><div class="l">bellaque cum Turno gerere, aut, si vera fatemur,</div><div class="l">cum Iunone magis? Quid nunc antiqua recordor</div><div class="l">damna mei generis? Timor hic meminisse priorum</div><div class="l">non sinit: en acui sceleratos cernitis enses?</div><div class="l">Quos prohibete, precor, facinusque repellite, neve</div><div class="l">caede sacerdotis flammas exstinguite Vestae!”</div><span class="">para </span><div class="l">Talia nequiquam toto Venus anxia caelo</div><div class="l">verba iacit superosque movet, qui rumpere quamquam</div><div class="l">ferrea non possunt veterum decreta sororum,</div><div class="l">signa tamen luctus dant haud incerta futuri.</div><span class="">para </span><div class="l">Arma ferunt inter nigras crepitantia nubes</div><div class="l">terribilesque tubas auditaque cornua caelo</div><div class="l">praemonuisse nefas; solis quoque tristis imago</div><div class="l">lurida sollicitis praebebat lumina terris.</div><div class="l">Saepe faces visae mediis ardere sub astris,</div><div class="l">saepe inter nimbos guttae cecidere cruentae.</div><div class="l">Caerulus et vultum ferrugine Lucifer atra</div><div class="l">sparsus erat, sparsi Lunares sanguine currus.</div><div class="l">Tristia mille locis Stygius dedit omina bubo,</div><div class="l">mille locis lacrimavit ebur, cantusque feruntur</div><div class="l">auditi sanctis et verba minantia lucis.</div><div class="l">Victima nulla litat magnosque instare tumultus</div><div class="l">fibra monet, caesumque caput reperitur in extis.</div><div class="l">Inque foro circumque domos et templa deorum</div><div class="l">nocturnos ululasse canes umbrasque silentum</div><div class="l">erravisse ferunt motamque tremoribus urbem.</div><span class="">para </span><div class="l">Non tamen insidias venturaque vincere fata</div><div class="l">praemonitus potuere deum, strictique feruntur</div><div class="l">in templum gladii; neque enim locus ullus in urbe</div><div class="l">ad facinus diramque placet nisi curia, caedem.</div><div class="l">Tum vero Cytherea manu percussit utraque</div><div class="l">pectus et Aeneaden molitur condere nube,</div><div class="l">qua prius infesto Paris est ereptus Atridae</div><div class="l">et Diomedeos Aeneas fugerat enses.</div><span class="">para </span><div class="l">Talibus hanc genitor: “Sola insuperabile fatum,</div><div class="l">nata, movere paras? Intres licet ipsa sororum</div><div class="l">tecta trium: cernes illic molimine vasto</div><div class="l">ex aere et solido rerum tabularia ferro,</div><div class="l">quae neque concussum caeli neque fulminis iram</div><div class="l">nec metuunt ullas tuta atque aeterna ruinas.</div><div class="l">Invenies illic incisa adamante perenni</div><div class="l">fata tui generis: legi ipse animoque notavi</div><div class="l">et referam, ne sis etiamnum ignara futuri.</div><div class="l">Hic sua complevit, pro quo, Cytherea, laboras,</div><div class="l">tempora, perfectis, quos terrae debuit, annis.</div><div class="l">Ut deus accedat caelo templisque colatur,</div><div class="l">tu facies natusque suus, qui nominis heres</div><div class="l">impositum feret unus onus caesique parentis</div><div class="l">nos in bella suos fortissimus ultor habebit.</div><div class="l">Illius auspiciis obsessae moenia pacem</div><div class="l">victa petent Mutinae, Pharsalia sentiet illum.</div><div class="l">Emathiique iterum madefient caede Philippi,</div><div class="l">et magnum Siculis nomen superabitur undis,</div><div class="l">Romanique ducis coniunx Aegyptia taedae</div><div class="l">non bene fisa cadet, frustraque erit illa minata,</div><div class="l">servitura suo Capitolia nostra Canopo.</div><div class="l">Quid tibi barbariem, gentesque ab utroque iacentes</div><div class="l">oceano numerem? Quodcumque habitabile tellus</div><div class="l">sustinet, huius erit: pontus quoque serviet illi!</div><div class="l">Pace data terris animum ad civilia vertet</div><div class="l">iura suum legesque feret iustissimus auctor</div><div class="l">exemploque suo mores reget inque futuri</div><div class="l">temporis aetatem venturorumque nepotum</div><div class="l">prospiciens prolem sancta de coniuge natam</div><div class="l">ferre simul nomenque suum curasque iubebit,</div><div class="l">nec nisi cum senior Pylios aequaverit annos,</div><div class="l">aetherias sedes cognataque sidera tanget.</div><div class="l">Hanc animam interea caeso de corpore raptam</div><div class="l">fac iubar, ut semper Capitolia nostra forumque</div><div class="l">divus ab excelsa prospectet Iulius aede.”</div><span class="">para </span><div class="l">Vix ea fatus erat, media cum sede senatus</div><div class="l">constitit alma Venus, nulli cernenda, suique</div><div class="l">Caesaris eripuit membris neque in aera solvi</div><div class="l">passa recentem animam caelestibus intulit astris.</div><div class="l">Dumque tulit, lumen capere atque ignescere sensit</div><div class="l">emisitque sinu: luna volat altius illa,</div><div class="l">flammiferumque trahens spatioso limite crinem</div><div class="l">stella micat natique videns bene facta fatetur</div><div class="l">esse suis maiora et vinci gaudet ab illo.</div><span class="">para </span><div class="l">Hic sua praeferri quamquam vetat acta paternis,</div><div class="l">libera fama tamen nullisque obnoxia iussis</div><div class="l">invitum praefert unaque in parte repugnat:</div><div class="l">sic magni cedit titulis Agamemnonis Atreus,</div><div class="l">Aegea sic Theseus, sic Pelea vicit Achilles;</div><div class="l">denique, ut exemplis ipsos aequantibus utar,</div><div class="l">sic et Saturnus minor est Iove: Iuppiter arces</div><div class="l">temperat aetherias et mundi regna triformis,</div><div class="l">terra sub Augusto est; pater est et rector uterque.</div><div class="l">Di, precor, Aeneae comites, quibus ensis et ignis</div><div class="l">cesserunt, dique Indigetes genitorque Quirine</div><div class="l">urbis et invicti genitor Gradive Quirini,</div><div class="l">Vestaque Caesareos inter sacrata penates,</div><div class="l">et cum Caesarea tu, Phoebe domestice, Vesta,</div><div class="l">quique tenes altus Tarpeias Iuppiter arces,</div><div class="l">quosque alios vati fas appellare piumque est:</div><div class="l">tarda sit illa dies et nostro serior aevo,</div><div class="l">qua caput Augustum, quem temperat, orbe relicto</div><div class="l">accedat caelo faveatque precantibus absens!</div><span class="">para </span><div class="l">Iamque opus exegi, quod nec Iovis ira nec ignis</div><div class="l">nec poterit ferrum nec edax abolere vetustas.</div><div class="l">Cum volet, illa dies, quae nil nisi corporis huius</div><div class="l">ius habet, incerti spatium mihi finiat aevi:</div><div class="l">parte tamen meliore mei super alta perennis</div><div class="l">astra ferar, nomenque erit indelebile nostrum,</div><div class="l">quaque patet domitis Romana potentia terris,</div><div class="l">ore legar populi, perque omnia saecula fama,</div><div class="l">siquid habent veri vatum praesagia, vivam.</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>P. Ovidius Naso.
	    Date: 2017-03-21<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:00:18Z.
	       SAXON HE 9.8.0.5.
		 --></address></div></body></html>