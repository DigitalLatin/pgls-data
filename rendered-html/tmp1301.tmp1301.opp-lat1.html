<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">HYMNI A BEATO GREGORIO PAPA CONSCRIPTI.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">HYMNI A BEATO GREGORIO PAPA CONSCRIPTI.</span></span></h2><div><span class="titlem">DIE DOMINICO.</span></div><div><span class="titlem">AD NOCTURNUM.</span></div><p>1. Primo dierum omnium <br /> Quo mundus exstat conditus,<br /> Vel quo resurgens conditor <br /> Nos, morte victa; liberat.</p><p>2. Pulsis procul torporibus, <br /> Surgamus omnes ocius, <br /> Et nocte quæramus pium <br /> Sicut prophetam novimus.</p><p>3. Nostras preces ut audiat, <br /> Suamque dextram porrigat, <br /> Ex expiatos sordibus <br /> Reddat polorum sedibus.</p><p>4. Ut diei quique sacratissimo <br /> Hujus diei tempore <br /> Horis quietis psallimus, <br /> Donis beatis muneret.</p><p>5. Jam nunc, paterna claritas, <br /> Te postulamus affatim, <br /> Omnisque actus noxius.</p><p>6. Ne fœda sit vel lubrica <br /> Compago nostri corporis, <br /> Per quod averni ignibus <br /> Ipsi crememur acrius.</p><p>7. Ob hoc, Redemptor, quæsumus<br /> Ut probra nostra dilua,<br /> Vitæ perennis commoda<br /> Nobis benigne conferas.</p><p>8. Quo carnis actu exsules,<br /> Effecti ipsi cœlibes,<br /> Ut præstolamur cernui,<br /> Melos canamus gloriæ.</p><p>9. Præsta, Pater piissime, <br /> Patrique compar Unice, <br /> Cum Spiritu Paracleto <br /> Regnans per omne sæculum.</p><div><span class="titlem">ALIUS.</span></div><p>1. Nocte surgentes, vigilemus <br /> [omnes :<br /> Semper in Psalmis meduemur, at- <br /> [que<br /> Nisibus totis Domino canamus <br /> <br /> Dulciter Hymnos.</p><p>2. Ut pio Regi pariter canentes, <br /> Cum suis sanctis mereamur aulam <br /> ingredi cœli, simul et beatam <br /> Ducer vitam.</p><p>3. Præstet hoc nobis Deitas beata <br /> Patris, ac Nati, pariterque sancti<br /> <br /> Spiritus, cujus reboat in omni.<br /> <br /> Gloria mundo. Amen.</p><div><span class="titlem">AD LAUDES.</span></div><p>1. Ecce jam noctis tenuatur um- <br /> [bra, <br /> Lucis aurora rutilans coruscat : <br /> Nisibus totis rogitemus omnes <br /> Cunctipotentem</p><p>2. Ut Deus noster miseratus<br /> [omnem<br /> Pellat languorem, tribuat salutem,<br /> <br /> Donet et nobis pietate Patris <br /> Regna polorum.</p><p>3. Præstet hoc nobis Deitas <br /> beata, ut supra.</p><div><span class="titlem">AD VESPERAS.</span></div><p>1. Lucis Creator optime, <br /> Lucem dierum proferens, <br /> Primordiis lucis novæ <br /> Mundi parans originem.</p><p>2. Qui mane junctum vesperi <br /> Diem vocari præcipis, <br /> Tetrum chaos illabitur, <br /> Audi preces cum fletibus.</p><p>3. Ne mens gravata crimine <br /> Vitæ sit exsul munere, <br /> Dum uil perenne cogitat, <br /> Seseque culpis illigat.</p><p>4. Cœlorum pulset intimum, <br /> Vitale tollat præmium, <br /> Vitemus omne noxium, <br /> Purgemus omne pessimum.</p><div><span class="titlem">IN QUADRAGESIMA.</span></div><div><span class="titlem">AD NOCTURNUM.</span></div><p>1. Clarum decus jejunii <br /> Monstratur orbi cœlitus, <br /> Quod Christus auctor omnium <br /> Cibis dicavit abstinens.</p><p>2. Noc, lator Moyses factus charus Deo, <br /> Legisque est, <br /> Hoc EUam per aera <br /> Curru levav it igneo.</p><p>3. Hinc Daniel mysteria <br /> Victor leonum viderat, <br /> Per hoc amicus intimus <br /> Sponsi Joannes claruit.</p><p>4. Hæc nos sequi dona, Deus,<br /> Exempla parcimoniæ; <br /> Tu robur auge mentium, <br /> Dans spiritale gaudium. Amen.</p><div><span class="titlem">AD VESPERAS.</span></div><p>1. Audi, benigne conditor, <br /> Nostras preces cum fletibus <br /> In hoc sacro jejunio <br /> Fusas quadragenario.</p><p>2. Scrutator alme cordium, <br /> Infirma tu scis virium ; <br /> Ad te reversis exhibe <br /> Remissionis gratiam.</p><p>3. Multum quidem peccavimus : <br /> Sed parce confitentibus; <br /> Ad nominis laudem tui <br /> Confer medelam languidis.</p><p>4. Sic corpus extra conteri <br /> Dona per abstinentiam, <br /> Jejunet ut mens sobria <br /> A labe prorsus criminum.</p><p>5. Præsta, beata Trinitas, <br /> Concede, simplex Unitas, <br /> Ut fructuosa sint tuis <br /> Jejuniorum munera. Amen.</p><div><span class="titlem">IN DOMINICA</span></div><div><span class="titlem">PALMARUM.</span></div><p>1. Magno salutis gaudio <br /> Lætetur omne sæculum, <br /> Jesus Redemptor omnium <br /> Sanavit orbem languidum.</p><p>2. Sex ante Paschae ferias <br /> Advenit in Bethaniam, <br /> Ubi pie post triduum <br /> Resuscitavit Lazarum.</p><p>3. Nardi Maria pistici <br /> Sumpsit libram mox optimi, <br /> Unxit beatos Domini <br /> Pedes rigando lacrymis.</p><p>4. Post hæc jugalis asinæ <br /> Jesus supernus arbiter <br /> Pullo sedebat : inclytam <br /> Pergebat Jerosolymam.</p><p>5. O quam stupenda pietas, <br /> Mira Dei Clementia!<br /> <br /> Sessor aselli fieri<br /> Dignatur auctor sæculi.</p><p>6. Ramos virentes sumpserat <br /> Palma recisos tenera, <br /> Turba præcessit obviam <br /> Regi perenni plurima.</p><p>7. Honor, virtus, imperium <br /> Sit Trinitati unicæ, <br /> Patri, Nato, Paracleto <br /> Per infinita sæcula. Amen.</p><div><span class="titlem">IN PASSIONE</span></div><div><span class="titlem">DOMINI.</span></div><p>1. Rex Christe factor omnium,<br /> Redemptor et credentium,<br /> Placare votis supplicum,<br /> Te laudibus colentium.</p><p>2. Cujus benigna gratia <br /> Crucis per alma vulnera,<br /> <span class="pagebreak" id="index.xml-pb-d30e480">[Page 851]</span> Virtute solvit ardua <br /> Primi parentis vincula.</p><p>3. Qui es creator siderum,<br /> Tegmen subisti carneum,<br /> Dignatus hanc vilissimam<br /> <br /> Pati doloris formulam.</p><p>4. Ligatus es ut solveres <br /> Mundi ruentis complices, <br /> Per probra tergens crimina, <br /> Quæ mundus plurima.</p><p>5. Cruci, Redemptor, figeris, <br /> Terratn sed omnem concutis, <br /> Tradis potentem spiritum, <br /> Nigrescit atque sæculum.</p><p>6. Mox in paternæ gloriæ <br /> Victor resplendens culmine, <br /> Cum Spiritus munimine <br /> Defende nos, Rex optime. <br /> Amen.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:45:08Z.
	       SAXON HE 9.8.0.5.
		 --></address></div></body></html>