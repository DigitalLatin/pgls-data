<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Ordo Urbium Nobilium</title><meta name="author" content="Ausonius, Decimus Magnus" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Ordo Urbium Nobilium" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Ordo Urbium Nobilium</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head">ROMA</span></h3><div class="l">PRIMA URBES INTER, DIVUM DOMUS, AUREA ROMA.</div></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head">Constantinopolis et <span class="">section 3</span>Carthago</span></h3><div class="l">CONSTANTINOPOLI adsurgit Carthago priori,</div><div class="l">non toto cessura gradu, quia tertia dici</div><div class="l">fastidit, non ausa locum sperare secundum,</div><div class="l">qui fuit ambarum, vetus hanc opulentia praefert,</div><div class="l">hanc fortuna recens; fuit haec, subit ista novisque </div><div class="l">excellens meritis veterem praestringit honorem</div><div class="l">et Constantino concedere cogit Elissam.</div><div class="l">accusat Carthago deos iam plena pudoris,</div><div class="l">nunc quoque si cedat, Romam vix passa priorem.</div><div class="l">Conponat vestros fortuna antiqua tumores. </div><div class="l">ite pares, tandem memores, quod numine divum</div><div class="l">angustas mutastis opes et nomina: tu cum</div><div class="l">Byzantina Lygos, tu Punica Byrsa fuisti.</div><div class="pagebreak" id="index.xml-pb-d30e101">[Page v.1.p.270]</div></div><div class="textpart" id="index.xml-body.1_div.1_div.3"><h3><span class="headingNumber">1.3. </span><span class="head">Antiochia et <span class="">sectin 5</span>Alexandria</span></h3><div class="l">TERTIA Phoebeae lauri domus Antiochia,</div><div class="l">vellet Alexandri si quarta colonia poni:</div><div class="l">ambarum locus unus. et has furor ambitionis</div><div class="l">in certamen agit vitiorum: turbida vulgo</div><div class="l">utraque et amentis populi male sana tumultu. </div><div class="l">haec Nilo munita quod est penitusque repostis</div><div class="l">insinuata locis, fecunda et tuta superbit,</div><div class="l">illa, quod infidis opponitur aemula Persis.</div><div class="l">Et vos ite pares Macetumque adtollite nomen,</div><div class="l">magnus Alexander te condidit; illa Seleucum </div><div class="l">nuncupat, ingenuum cuius fuit ancora signum,</div><div class="l">qualis inusta solet, generis nota certa; per omnem</div><div class="l">nam subolis seriem nativa cucurrit imago.</div></div><div class="textpart" id="index.xml-body.1_div.1_div.4"><h3><span class="headingNumber">1.4. </span><span class="head">Treveris</span></h3><div class="l">ARMIPOTENS dudum celebrari Gallia gestit</div><div class="l">TREVERICAEque urbis solium, quae proxima Rheno</div><div class="l">pacis ut in mediae gremio secura quiescit,</div><div class="l">imperii vires quod alit, quod vestit et armat,</div><div class="l">lata per extentum procurrunt moenia collem: </div><div class="l">largus tranquillo praelabitur amne Mosella,</div><div class="l">longinqua omnigenae vectans conmercia terrae.</div><div class="pagebreak" id="index.xml-pb-d30e151">[Page v.1.p.272]</div></div><div class="textpart" id="index.xml-body.1_div.1_div.5"><h3><span class="headingNumber">1.5. </span><span class="head">MEDIOLANUM</span></h3><div class="l">ET MEDIOLANI mira omnia, copia rerum,</div><div class="l">innumerae cultaeque domus, facunda virorum</div><div class="l">ingenia et mores laeti; tum duplice muro</div><div class="l">amplificata loci species populique voluptas</div><div class="l">circus et inclusi moles cuneata theatri; </div><div class="l">templa Palatinaeque arces opulensque moneta</div><div class="l">et regio Herculei celebris sub honore lavacri;</div><div class="l">cunctaque marmoreis ornata peristyla signis</div><div class="l">moeniaque in valli formam circumdata limbo:</div><div class="l">omnia quae magnis operum velut aemula formis </div><div class="l">excellunt: nec iuncta premit vicinia Romae.</div></div><div class="textpart" id="index.xml-body.1_div.1_div.6"><h3><span class="headingNumber">1.6. </span><span class="head">CAPUA</span></h3><div class="l">NEC CAPUAM pol agri <span class="note" id="Note1"><span class="noteLabel">1</span></span> cultuque penuque potentem,</div><div class="l">deliciis, opibus famaque priore silebo,</div><div class="l">fortuna variante vices, quae freta secundis</div><div class="l">nescivit servare modum, nunc subdita Romae</div><div class="l">¦aemula, nunc fidei memor; ante infida, senatum</div><div class="l">sperneret, an coleret dubitans, sperare curules</div><div class="l">Campanis ausa auspiciis unoque suorum</div><div class="l">consule, ut imperium divisi adtolleret orbis.</div><div class="pagebreak" id="index.xml-pb-d30e199">[Page v.1.p.274]</div><div class="l">quin etiam rerum dominam Latiique parentem</div><div class="l">adpetiit bello, ducibus non freta togatis. </div><div class="l">Hannibalis iurata armis deceptaque in hostis</div><div class="l">servitium demens specie transivit erili.</div><div class="l">mox — ut in occasum vitiis communibus acti</div><div class="l">conruerunt Poeni luxu, Campania fasto,</div><div class="l">(heu numquam stabilem sortita superbia sedem!) — </div><div class="l">illa potens opibusque valens, Roma altera quondam,</div><div class="l">comere quae paribus potuit fastigia conis,</div><div class="l">octavum reiecta locum vix paene tuetur.</div></div><div class="textpart" id="index.xml-body.1_div.1_div.7"><h3><span class="headingNumber">1.7. </span><span class="head">AQUILEIA</span></h3><div class="l">NON erat iste locus: merito tamen aucta recenti,</div><div class="l">nona inter claras Aquileia cieberis urbes,</div><div class="l">Itala ad Illyricos obiecta colonia montes,</div><div class="l">moenibus et portu celeberrima, sed magis illud</div><div class="l">eminet, extremo quod te sub tempore legit,</div><div class="l">solveret exacto cui sera piacula lustro</div><div class="l">Maximus, armigeri quondam sub nomine lixa.</div><div class="l">felix, quae tanti spectatrix laeta triumphi</div><div class="l">punisti Ausonio Rutupinum Marte latronem.</div><div class="pagebreak" id="index.xml-pb-d30e242">[Page v.1.p.276]</div></div><div class="textpart" id="index.xml-body.1_div.1_div.8"><h3><span class="headingNumber">1.8. </span><span class="head">ARELAS</span></h3><div class="l">PANDE, duplex Arelate, tuos blanda hospita portus,</div><div class="l">Gallula Roma Arelas, quam Narbo Martius et quam</div><div class="l">accolit Alpinis opulenta Vienna colonis,</div><div class="l">praecipitis Rhodani sic intercisa fluentis,</div><div class="l">ut mediam facias navali ponte plateam,</div><div class="l">per quem Romani commercia suscipis orbis</div><div class="l">nec cohibes, populosque alios et moenia ditas,</div><div class="l">Gallia quis fruitur gremioque Aquitania lato.</div></div><div class="textpart" id="index.xml-body.1_div.1_div.9"><h3><span class="headingNumber">1.9. </span><span class="head">Hispalis. <span class="">section 12</span>Corduba. <span class="">section 13</span>Tarraco. <span class="">section 14</span>Bracara</span></h3><div class="l">CARA mihi post has memorabere, nomen Hiberum,</div><div class="l">Hispalis,<span class="note" id="Note2"><span class="noteLabel">1</span></span> aequoreus quam praeterlabitur amnis,</div><div class="l">submittit cui tota suos Hispania fasces.</div><div class="l">Corduba non, non arce potens tibi Tarraco certat</div><div class="l">quaeque sinu pelagi iactat se BRACARA dives. </div></div><div class="textpart" id="index.xml-body.1_div.1_div.10"><h3><span class="headingNumber">1.10. </span><span class="head">Athenae</span></h3><div class="l">NUNC et terrigenis patribus memoremus Athenas,</div><div class="l">Pallados et Consi quondam certaminis arcem,</div><div class="pagebreak" id="index.xml-pb-d30e290">[Page v.1.p.278]</div><div class="l">paciferae primum cui contigit arbor olivae,</div><div class="l">Attica facundae cuius mera gloria linguae,</div><div class="l">unde per Ioniae populos et nomen Achaeum </div><div class="l">versa Graia manus centum se effudit in urbes.</div></div><div class="textpart" id="index.xml-body.1_div.1_div.11"><h3><span class="headingNumber">1.11. </span><span class="head">Catina. <span class="">section 17</span>Syracusae.</span></h3><div class="l">QUIS CATINAM sileat? quis quadruplices Syracusas?</div><div class="l">hanc ambustorum fratrum pietate celebrem,</div><div class="l">illam conplexam miracula fontis et amnis,</div><div class="l">qua maris Ionii subter vada salsa meantes</div><div class="l">consociant dulces placita sibi sede liquores, </div><div class="l">incorruptarum miscentes oscula aquarum.</div></div><div class="textpart" id="index.xml-body.1_div.1_div.12"><h3><span class="headingNumber">1.12. </span><span class="head">Tolosa</span></h3><div class="l">NON umquam altricem nostri reticebo Tolosam,</div><div class="l">coctilibus muris quam circuit ambitus ingens</div><div class="l">perque latus pulchro praelabitur amne Garumna,</div><div class="l">innumeris cultam populis, confinia propter</div><div class="l">ninguida Pyrenes et pinea Cebennarum, </div><div class="l">inter Aquitanas gentes et nomen Hiberum,</div><div class="l">quae modo quadruplices ex se cum effuderit urbes,</div><div class="l">non ulla exhaustae sentit dispendia plebis,</div><div class="l">quos genuit cunctos gremio conplexa colonos. <span class="note" id="Note3"><span class="noteLabel">1</span></span></div><div class="pagebreak" id="index.xml-pb-d30e340">[Page v.1.p.280]</div></div><div class="textpart" id="index.xml-body.1_div.1_div.13"><h3><span class="headingNumber">1.13. </span><span class="head">NARBO</span></h3><div class="l">NEC tu, Martie Narbo, silebere, nomine cuius</div><div class="l">fusa per inmensum quondam Provincia regnum</div><div class="l">optinuit multos dominandi iure colonos,</div><div class="l">insinuant qua se Grais Allobroges oris</div><div class="l">excluduntque Italos Alpina cacumina fines, </div><div class="l">qua Pyrenaicis nivibus dirimuntur Hiberi,</div><div class="l">qua rapitur praeceps Rhodanus genitore Lemanno</div><div class="l">interiusque premunt Aquitanica rura Cebennae,</div><div class="l">usque in Teutosagos paganaque nomina Belcas,</div><div class="l">totum Narbo fuit: tu Gallia prima togati </div><div class="l">nominis adtollis Latio proconsule fasces.</div><div class="l">Quid memorem portusque tuos montesque lacusque?</div><div class="l">quid populos vario discrimine vestis et oris?</div><div class="l">quodque tibi Pario quondam de marmore templum</div><div class="l">tantae molis erat, quantam non sperneret olim </div><div class="l">Tarquinius Catulusque iterum, postremus et ille,</div><div class="l">aurea qui statuit Capitoli culmina, Caesar?</div><div class="l">te maris Eoi merces et Hiberica ditant</div><div class="l">aequora, te classes Libyci Siculique profundi,</div><div class="l">et quidquid vario per flumina, per freta cursu </div><div class="l">advehitur: toto tibi navigat orbe cataplus.</div><div class="pagebreak" id="index.xml-pb-d30e388">[Page v.1.p.282]</div></div><div class="textpart" id="index.xml-body.1_div.1_div.14"><h3><span class="headingNumber">1.14. </span><span class="head">BURDIGALA</span></h3><div class="l">IMPIA iamdudum condemno silentia, quod te,</div><div class="l">o patria, insignem Baccho fluviisque virisque,</div><div class="l">moribus ingeniisque hominum procerumque senatu,</div><div class="l">non inter primas memorem, quasi conscius urbis</div><div class="l">exiguae inmeritas dubitem contingere laudes. </div><div class="l">non pudor hinc nobis; nec enim mihi barbara Rheni</div><div class="l">ora nec arctoo domus est glacialis in Haemo: </div><div class="l">BURDIGALA est natale solum; clementia caeli</div><div class="l">mitis ubi et riguae larga indulgentia terrae,</div><div class="l">ver longum brumaeque novo cum sole tepentes </div><div class="l">aestifluique amnes, quorum iuga vitea subter</div><div class="l">fervent aequoreos imitata fluenta meatus,</div><div class="l">quadrua murorum species, sic turribus altis</div><div class="l">ardua, ut aerias intrent fastigia nubes,</div><div class="l">distinctas interne vias mirere, domorum </div><div class="l">dispositum et latas nomen servare plateas,</div><div class="l">tum respondentes directa in compita portas;</div><div class="l">per mediumque urbis fontani fluminis alveum,</div><div class="l">quem pater Oceanus refluo cum impleverit aestu,</div><div class="l">adlabi totum spectabis classibus aequor. </div><div class="l">Quid memorem Pario contectum marmore fontem</div><div class="l">Euripi fervere freto? quanta unda profundi!</div><div class="l">quantus in amne tumor! quanto ruit agmine praeceps</div><div class="pagebreak" id="index.xml-pb-d30e440">[Page v.1.p.284]</div><div class="l">marginis extenti bis sena per ostia cursu,</div><div class="l">innumeros populi non umquam exhaustus ad usus! </div><div class="l">hunc cuperes, rex Mede, tuis contingere castris,</div><div class="l">flumina consumpto cum defecere meatu,</div><div class="l">huius fontis aquas peregrinas ferre per urbes,</div><div class="l">unum per cunctas solitus potare Choaspen.</div><div class="l">Salve, fons ignote ortu, sacer, alme, perennis, </div><div class="l">vitree, glauce, profunde, sonore, inlimis, opace.</div><div class="l">salve, urbis genius, medico potabilis haustu,</div><div class="l">Divona Celtarum lingua, fons addite divis.</div><div class="l">non Aponus potu, vitrea non luce Nemausus</div><div class="l">purior, aequoreo non plenior amne Timavus. </div><div class="l">Hic labor extremus celebres collegerit urbes,</div><div class="l">utque caput numeri Roma inclita, sic capite isto</div><div class="l">BURDIGALA ancipiti confirmet vertice sedem,</div><div class="l">haec patria est: patrias sed Roma supervenit omnes,</div><div class="l">diligo Burdigalam, Romam colo; civis in hac sum, </div><div class="l">consul in ambabus; cunae hic, ibi sella curulis.</div><div class="pagebreak" id="index.xml-pb-d30e478">[Page v.1.p.286]</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Ausonius, Decimus Magnus.
	    Date: 2015-12-07<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:07:53Z.
	       SAXON HE 9.8.0.5.
		 --></address></div></body></html>