<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Ab urbe condita, books 21-30 - 27</title><meta name="author" content="Titus Livius (Livy)" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Ab urbe condita, books 21-30 - 27" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Ab urbe condita, books 21-30 - 27</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">liber XXVII</a></li></ul><!--TEI body--><div class="book" id="index.xml-body.1_div.1"><h2><span class="headingNumber">1. </span><span class="head">liber XXVII</span></h2><p><span class="">chapter 1</span> <span class="">section 1</span> hic status rerum in Hispania erat. in Italia consul Marcellus Salapia per proditionem recepta Marmoreas et Meles de Samnitibus vi cepit. <span class="">section 2</span> ad tria milia militum ibi Hannibalis, quae praesidii causa relicta <span class="pagebreak" id="index.xml-pb-d30e89">[Page p.356]</span> erant, oppressa. praeda—et aliquantum eius fuit militi concessa. tritici quoque ducenta quadraginta milia modium et centum decem milia hordei inventa. <span class="">section 3</span> ceterum nequaquam inde tantum gaudium fuit quanta clades intra paucos dies accepta est haud procul Herdonea urbe. <span class="">section 4</span> castra ibi Cn. Fulvius proconsul habebat spe recipiundae Herdoneae, quae post <span class="corr">[Cannensem]</span> cladem ab Romanis defecerat, nec loco satis tuto posita nec praesidiis firmata. <span class="">section 5</span> neglegentiam insitam ingenio ducis augebat spes ea, quod labare iis adversus <span class="corr">[Poenum]</span> fidem senserat, postquam Salapia amissa excessisse iis locis in Bruttios Hannibalem auditum est. <span class="">section 6</span> ea omnia ab Herdonea per occultos nuntios delata Hannibali simul curam sociae retinendae urbis et spem fecere incautum hostem adgrediendi. exercitu expedito, ita ut famam prope praeveniret, magnis itineribus ad Herdoneam contendit et, quo plus terroris hosti obiceret, acie instructa accessit. <span class="">section 7</span> par audacia Romanus, consilio et viribus impar, copiis raptim eductis conflixit. quinta legio et sinistra ala acriter pugnam inierunt. <span class="">section 8</span> ceterum Hannibal signo equitibus dato, ut, cum pedestres acies occupassent praesenti certamine oculos animosque, circumvecti pars castra hostium pars terga pugnam <span class="italics">spectantium</span> invaderent, ipse Cn. Fulvi similitudinem nominis <span class="">section 9</span> quia Cn. Fulvium praetorem biennio ante in isdem devicerat locis, increpans, similem eventum pugnae fore adfirmabat. <span class="">section 10</span> neque ea spes vana fuit; nam cum comminus acie et peditum certamine multi cecidissent Romanorum, <span class="">section 11</span> starent tamen ordines signaque, <span class="corr">[equestris]</span> tumultus a tergo, simul a castris clamor hostilis auditus sextam ante legionem, quae in secunda acie posita prior ab Numidis turbata est, quintam deinde atque eos, qui ad prima signa erant, avertit. <span class="">section 12</span> pars in fugam effusi, pars in medio caesi, ubi et ipse Cn. Fulvius cum undecim tribunis militum cecidit. <span class="">section 13</span> Romanorum sociorumque quot caesa in eo proelio milia sint, quis pro certo adfirmet, cum alibi <span class="pagebreak" id="index.xml-pb-d30e137">[Page p.357]</span> : tredecim milia, alibi haud plus quam septem inveniam? castris praedaque victor potitur. <span class="">section 14</span> Herdoneam quia et defecturam fuisse ad Romanos comperit nec mansuram in fide, si inde abscessisset, multitudine omni Metapontum ac Thurios traducta incendit; occidit principes, qui cum Fulvio conloquia occulta habuisse comperti sunt. <span class="">section 15</span> Romani, qui ex tanta clade evaserant, diversis itineribus semermes ad Marcellum consulem in Samnium perfugerunt.</p><p><span class="">chapter 2</span> <span class="">section 1</span> Marcellus nihil admodum tanta clade territus litteras Romam ad senatum de duce atque exercitu ad Herdoneam amisso scribit: <span class="">section 2</span> ceterum eundem se, qui post Cannensem pugnam ferocem victoria Hannibalem contuderit, ire adversus eum, brevem illi laetitiam, qua exultet, facturum. <span class="">section 3</span> et Romae quidem cum luctus ingens ex praeterito tum timor in futurum erat. <span class="">section 4</span> consul ex Samnio in Lucanos transgressus ad Numistronem in conspectu Hannibalis loco plano, cum Poenus collem teneret, posuit castra. <span class="">section 5</span> addidit et aliam fidentis speciem, quod prior in aciem eduxit; nec detractavit Hannibal, at signa portis efferri vidit. <span class="">section 6</span> ita tamen aciem instruxerunt, ut Poenus dextrum cornu in collem erigeret, Romani sinistrum ad oppidum adplicarent. ab hora tertia cum ad noctem pugnam extendissent, fessaeque pugnando primae acies essent—ab Romanis prima legio et dextra ala, ab Hannibale Hispani milites et funditores Baliaris, elephanti quoque commisso iam certamine in proelium acti—, diu pugna neutro inclinata stetit. <span class="">section 7</span> <span class="italics">ut</span> primae legioni tertia, dextrae alae sinistra subiit, et apud hostis integri a fessis pugnam accepere, <span class="">section 8</span> novum atque atrox proelium ex iam segni repente exarsit recentibus animis corporibusque; sed nox incerta victoria diremit pugnantis. <span class="">section 9</span> postero die Romani ab sole orto in multum diei stetere in acie; ubi nemo hostium adversus prodiit, spolia per otium legere et congestos in unum locum cremavere suos. nocte insequenti Hannibal silentio movit castra <span class="">section 10</span> et in <span class="pagebreak" id="index.xml-pb-d30e172">[Page p.358]</span> Apuliam abiit. Marcellus, ubi lux fugam hostium aperuit, sauciis cum praesidio modico Numistrone relictis praepositoque iis L. Furio Purpurione tribuno militum, vestigiis institit sequi. ad Venusiam adeptus eum est. <span class="">section 11</span> ibi per dies aliquot, cum ab stationibus procursaretur, mixta equitum peditumque tumultuosa magis proelia quam magna, et ferme omnia Romanis secunda fuere. <span class="">section 12</span> inde per Apuliam ducti exercitus sine ullo memorando certamine, cum Hannibal nocte signa moveret, locum insidiis quaerens, Marcellus nisi certa luce et explorato ante non sequeretur.</p><p><span class="">chapter 3</span> <span class="">section 1</span> Capuae interim Flaccus dum bonis principum vendendis, agro, qui publicatus erat, locando—locavit autem omnem frumento—tempus terit, ne deesset materia in Campanos saeviendi, novum in occulto gliscens per indicium protractum est facinus. <span class="">section 2</span> milites aedificiis emotos, simul ut cum agro tecta urbis fruenda locarentur, simul metuens, ne suum quoque exercitum sicut Hannibalis nimia urbis amoenitas emolliret, in portis murisque sibimet ipsos tecta militariter coegerat aedificare. <span class="">section 3</span> erant autem pleraque ex cratibus ac <span class="corr">[tabulis]</span> facta, alia harundine texta, stramento intecta omnia, velut de industria alimentis ignis. <span class="">section 4</span> haec noctis una hora omnia ut incenderent <span class="corr">[centum]</span> . septuaginta Campani principibus fratribus Blossiis coniuraverant. <span class="">section 5</span> indicio eius rei ex familia Blossiorum facto, portis repente iussu proconsulis clausis, cum ad arma signo dato milites concurrissent, comprehensi omnes, qui in noxa erant, et quaestione acriter habita damnati necatique; indicibus libertas et aeris dena milia data. <span class="">section 6</span> Nucerinos et Acerranos querentes, ubi habitarent, non esse, Acerris ex parte incensis, Nuceria deleta, Romam Fulvius ad senatum misit. <span class="">section 7</span> Acerranis permissum, ut aedificarent, quae incensa erant; Nucerini Atellam, quia id maluerant, Atellanis Calatiam migrare iussis traducti inter multas magnasque res, <span class="">section 8</span> quae nunc <span class="corr">[secundae]</span> nunc adversae occupabant cogitationes hominum, ne <span class="pagebreak" id="index.xml-pb-d30e218">[Page p.359]</span> Tarentinae quidem arcis excidit memoria. <span class="">section 9</span> M. Ogulnius et P. Aquilius in Etruriam legati ad frumentum coemendum, quod Tarentum portaretur, profecti, et mille milites de exercitu urbano, par numerus Romanorum sociorumque eodem in praesidium cum <span class="corr">[frumento]</span> missi.</p><p><span class="">chapter 4</span> <span class="">section 1</span> iam aestas in exitu erat, comitiorumque consularium instabat tempus. sed litterae Marcelli negantis e re publica esse vestigium abscedi ab Hannibale, cui cedenti certamenque abnuenti gravis ipse instaret, curam iniecerant, <span class="">section 2</span> ne aut consulem tum maxime res agentem a bello avocarent, aut in annum consules deessent. <span class="">section 3</span> optimum visum est, quamquam extra Italiam esset, Valerium potius consulem ex Sicilia revocari. <span class="">section 4</span> ad eum litterae iussu senatus ab L. Manlio praetore urbano missae cum litteris consulis M. Marcelli, ut ex iis nosceret, quae causa patribus eum potius quam collegam revocandi ex provincia esset.</p><p><span class="">section 5</span> eo fere tempore legati ab rege Syphace Romam venerunt, quae is prospera proelia cum Carthaginiensibus fecisset, memorantes. <span class="">section 6</span> regem nec inimiciorem ulli populo quam Carthaginiensi nec amiciorem quam Romano esse adfirmabant; misisse eum antea legatos in Hispaniam ad Cn. et P. Cornelios imperatores Romanos; <span class="">section 7</span> nunc ab ipso velut fonte petere Romanam amicitiam voluisse. senatus non legatis modo benigne respondit, sed et ipse legatos cum donis ad regem misit, L. Genucium P. Poetelium P. Popillium. <span class="">section 8</span> dona tulere togam et tunicam purpuream, sellam eburneam, pateram ex quinque pondo auri factam. protinus et alios Africae regulos iussi adire. <span class="">section 9</span> iis quoque quae darentur, portata, togae praetextae et terna pondo paterae aureae. <span class="">section 10</span> et Alexandream ad Ptolomaeum et Cleopatram reges M. Atilius et M'. Acilius legati, ad commemorandam renovandamque amicitiam missi, dona tulere, regi togam et tunicam purpuream cum sella eburnea, reginae pallam pictam cum amiculo purpureo.</p><div class="pagebreak" id="index.xml-pb-d30e255">[Page p.360]</div><p><span class="">section 11</span> multa ea aestate, qua haec facta sunt, ex propinquis urbibus agrisque nuntiata sunt prodigia: Tusculi agnum cum ubere lactenti natum, <span class="corr">[Iouis]</span> aedis culmen fulmine ictum ac prope omni tecto nudatum; <span class="">section 12</span> isdem ferme diebus Anagniae terram ante <span class="corr">[portam]</span> ictam diem ac noctem sine ullo ignis alimento arsisse, et aves ad <span class="corr">[compitum]</span> Anagninum in luco Dianae nidos in arboribus reliquisse; <span class="">section 13</span> Tarracinae in mari haud procul portu angues magnitudinis mirae lascivientium piscium modo <span class="corr">[exsultasse;]</span> <span class="">section 14</span> Tarquiniis porcum cum ore humano genitum, et in agro Capenate ad lucum Feroniae quattuor signa sanguine multo diem ac noctem sudasse. <span class="">section 15</span> haec prodigia hostiis maioribus procurata decreto pontificum; et supplicatio diem unum Romae ad omnia pulvinaria, alterum in Capenati agro ad Feroniae lucum indicta.</p><p><span class="">chapter 5</span> <span class="">section 1</span> M. Valerius consul litteris excitus, provincia exercituque mandate L. Cincio praetori, M. <span class="corr">[Ualerio]</span> Messalla praefecto classis cum parte navium <span class="corr">[ad]</span> Africam praedatum simul speculatumque, quae populus Carthaginiensis ageret pararetque, misso, <span class="">section 2</span> ipse decem navibus Romam profectus cum prospere pervenisset, senatum extemplo 'habuit. <span class="">section 3</span> ibi de suis rebus gestis commemoravit: cum annos prope sexaginta <span class="corr">[ad]</span> Sicilia terra marique magnis saepe cladibus bellatum esset, se <span class="corr">[eam]</span> provinciam confecisse; neminem Carthaginiensem <span class="corr">[ad]</span> Sicilia esse; <span class="">section 4</span> neminem Siculum, qui fugati metu inde afuerint, non esse; omnis <span class="corr">[ad]</span> urbes, <span class="corr">[ad]</span> agros suos reductos arare, serere; <span class="">section 5</span> desertam recoli tandem terram, frugiferam ipsis cultoribus, populoque Romano pace ac bello fidissimum annonae subsidium. <span class="">section 6</span> exim Muttine et si quorum aliorum merita erga populum Romanum erant <span class="corr">[ad]</span> senatum introductis, honores omnibus ad exsolvendam fidem consulis habiti. <span class="">section 7</span> Muttines etiam civis Romanus factus rogatione ab tribuno plebis ex auctoritate patrum ad plebem lata.</p><p><span class="">section 8</span> dum haec Romae geruntur M. Valerius quinquaginta <span class="pagebreak" id="index.xml-pb-d30e365">[Page p.361]</span> navibus cum ante lucem ad Africam accessisset, inproviso <span class="corr">[ad]</span> agrum Uticensem escensionem fecit; <span class="">section 9</span> eumque late depopulatus multis mortalibus cum alia omnis generis praeda captis ad naves redit atque <span class="corr">[ad]</span> Siciliam tramisit, tertio decumo die, quam profectus inde erat, Lilybaeum revectus. <span class="">section 10</span> ex captivis quaestione habita haec comperta consulique Laevino omnia ordine perscripta, ut sciret, quo <span class="corr">[ad]</span> statu Africae res essent: <span class="">section 11</span> quinque milia Numidarum cum Masinissa Galae filio, acerrimo iuvene, Carthagine esse, et alios per totam Africam milites mercede conduci, <span class="">section 12</span> qui <span class="corr">[ad]</span> Hispaniam ad Hasdrubalem traicerentur, ut is quam maximo exercitu primo quoque tempore <span class="corr">[ad]</span> Italiam transgressus iungeret se Hannibali; <span class="">section 13</span> <span class="corr">[ad]</span> eo positam victoriam credere Carthaginienses; classem praeterea ingentem apparari ad Siciliam repetendam, eamque se credere brevi traiecturam. <span class="">section 14</span> haec recitata a consule ita movere senatum, ut non expectanda comitia consuli censerent, sed dictatore comitiorum habendorum causa dicto extemplo <span class="corr">[ad]</span> provinciam redeundum. <span class="">section 15</span> illa disceptatio tenebat, quod consul <span class="corr">[ad]</span> Sicilia se M. Valerium Messallam, qui tum classi praeesset, dictatorem dicturum esse aiebat, patres extra Romanum agrum—eum autem <span class="corr">[ad]</span> Italia terminari—negabant dictatorem dici posse. <span class="">section 16</span> M. Lucretius tribunus plebis cum de ea re consuleret, ita decrevit senatus, ut consul, priusquam ab urbe discederet, populum rogaret, quem dictatorem dici placeret eumque, quem populus iussisset, diceret dictatorem; si consul noluisset, praetor populum rogaret; si ne is quidem vellet, tum tribuni ad plebem ferrent. <span class="">section 17</span> cum consul se populum rogaturum negasset, quod suae potestatis esset, praetoremque vetuisset rogare, tribuni plebis rogarunt, plebesque scivit, ut Q. Fulvius, qui tum ad Capuam erat, dictator diceretur. <span class="">section 18</span> sed quo die id plebis concilium futurum erat, consul clam nocte <span class="corr">[ad]</span> Siciliam abiit; destitutique patres litteras ad M. Claudium mittendas censuerunt, ut desertae ab conlega <span class="pagebreak" id="index.xml-pb-d30e450">[Page p.362]</span> rei publicae subveniret diceretque quem populus iussisset dictatorem. <span class="">section 19</span> ita a M. Claudio consule Q. Fulvius dictator dictus, et ex eodem plebis scito ab Q. Fulvio dictatore P. Licinius Crassus pontifex maximus magister equitum dictus. <span class="">chapter 6</span> <span class="">section 1</span> dictator postquam Romam venit, C. Sempronium Blaesum legatum, quem ad <span class="corr">[Capuam]</span> habuerat, in Etruriam provinciam ad exercitum misit in locum C. Calpurni praetoris, quem, ut Capuae exercituique suo praeesset, <span class="">section 2</span> litteris <span class="corr">[exciuit.]</span> ipse comitia in quem diem primum potuit edixit; quae certamine inter tribunos dictatoremque iniecto perfici non potuerunt. <span class="">section 3</span> Galeria iuniorum, quae sorte praerogativa erat, Q. Fulvium et Q. Fabium consules dixerat, eodemque iure vocatae inclinassent, ni se tribuni plebis C. et L. Arrenii interposuissent, <span class="">section 4</span> qui neque magistratum continuari satis civile esse aiebant, et multo foedioris exempli eum ipsum creari, qui comitia haberet; <span class="">section 5</span> itaque si suum nomen dictator acciperet, se comitiis intercessuros; si aliorum praeterquam ipsius ratio haberetur, comitiis se moram non facere. <span class="">section 6</span> dictator causam comitiorum auctoritate senatus, plebis scito, exemplis tutabatur: <span class="">section 7</span> namque Cn. Servilio consule, cum C. Flaminius alter consul ad Trasumennum cecidisset, ex auctoritate patrum ad plebem latum, plebemque scivisse, ut, quoad bellum in Italia esset, ex iis, qui consules fuissent, quos et quotiens vellet, reficiendi consules populo ius esset; <span class="">section 8</span> exemplaque in <span class="corr">[eam]</span> rem se habere vetus L. Postumi Megelli, qui interrex iis comitiis, quae ipse habuisset, consul cum C. Iunio Bubulco creatus esset; recens Q. Fabii, qui sibi continuari consulatum, nisi id bono publico fieret, profecto numquam sisset. <span class="">section 9</span> his orationibus cum diu certatum esset, postremo ita inter dictatorem ac tribunos convenit, ut eo, quod censuisset senatus, staretur. <span class="">section 10</span> patribus id tempus rei publicae visum est, ut per veteres et expertos bellique peritos imperatores res publica gereretur: itaque moram fieri comitiis non placere. <span class="">section 11</span> concedentibus <span class="pagebreak" id="index.xml-pb-d30e499">[Page p.363]</span> tribunis comitia habita; declarati consules Q. Fabius Maximus quintum, Q. Fulvius Flaccus quartum. <span class="">section 12</span> praetores inde creati L. Veturius Philo, T. Quinctius Crispinus, C. Hostilius Tubulus, C. Aurunculeius. magistratibus in annum creatis Q. Fulvius dictatura se abdicavit.</p><p><span class="">section 13</span> extremo aestatis huius classis Punica navium quadraginta cum praefecto Hamilcare in Sardiniam traiecta Olbiensem primo, <span class="">section 14</span> dein, postquam ibi P. Manlius Volso praetor cum exercitu apparuit, circumacta inde ad alterum insulae latus, Caralitanum agrum vastavit, et cum praeda omnis generis in Africam redit.</p><p><span class="">section 15</span> sacerdotes Romani eo anno mortui aliquot suffectique: C. Servilius pontifex factus in locum T. Otacilii Crassi; Ti. Sempronius Ti. F. Longus augur factus in locum T. Otacilii Crassi; <span class="">section 16</span> decemvir item sacris faciundis in locum Ti. Semproni C. F. Longi Ti. Sempronius Ti. F. Longus suffectus. M. Marcius rex sacrorum mortuus est et M. Aemilius Papus maximus curio; neque in eorum locum sacerdotes eo anno suffecti.</p><p><span class="">section 17</span> et censores hic annus habuit L. Veturium Philonem et P. Licinium Crassum, maximum pontificem. Crassus Licinius nec consul nec praetor ante fuerat, quam censor est factus; ex aedilitate gradum ad censuram fecit. <span class="">section 18</span> sed hi censores neque senatum legerunt neque quicquam publicae rei egerunt: mors diremit L. Veturi; inde et Licinius censura se abdicavit. aediles curules L. Veturius <span class="">section 19</span> et P. Licinius Varus ludos Romanos diem unum instaurarunt. aediles plebei Q. Catius et L. Porcius Licinus ex multaticio argento signa aenea ad Cereris dedere, et ludos pro temporis eius copia magnifici apparatus fecerunt.</p><p><span class="">chapter 7</span> <span class="">section 1</span> exitu anni huius C. Laelius legatus Scipionis die quarto et tricensimo, quam ab Tarracone profectus erat, Romam venit; isque cum agmine captivorum <span class="pagebreak" id="index.xml-pb-d30e530">[Page p.364]</span> ingressus urbem magnum concursum <span class="corr">[hominum]</span> fecit. <span class="">section 2</span> postero die in senatum introductus captam Carthaginem, caput Hispaniae, uno die receptasque aliquot urbes, quae defecissent, novasque in <span class="corr">[societatem]</span> adscitas exposuit. <span class="">section 3</span> ex captivis comperta iis fere congruentia, quae in litteris fuerant M. Valerii Messallae. maxime movit patres Hasdrubalis transitus in Italiam vix Hannibali atque eius armis obsistentem. <span class="">section 4</span> productus et in contionem Laelius eadem edisseruit. senatus ob res feliciter a P. Scipione gestas supplicationem in unum diem decrevit; C. Laelium primo quoque tempore cum quibus venerat navibus redire in Hispaniam iussit. <span class="">section 5</span> Carthaginis expugnationem in hunc annum contuli multis auctoribus, haud nescius quosdam esse, qui anno insequenti captam tradiderint; <span class="">section 6</span> sed mihi minus simile veri visum est annum integrum Scipionem nihil gerundo in Hispania consumpsisse.</p><p><span class="">section 7</span> Q. Fabio Maximo quintum Q. Fulvio Flacco quartum consulibus idibus Martiis, quo die magistratum inierunt, Italia ambobus provincia decreta, regionibus tamen partitum imperium: Fabius ad Tarentum, Fulvius in Lucanis ac Bruttiis rem gereret. <span class="">section 8</span> M. Claudio prorogatum in annum imperium. praetores sortiti provincias, C. Hostilius Tubulus urbanam, L. Veturius Philo peregrinam cum Gallia, T. Quinctius Crispinus Capuam, C. Aurunculeius Sardiniam. <span class="">section 9</span> exercitus ita per provincias divisi: Fulvio duae legiones, quas in Sicilia M. Valerius Laevinus haberet, Q. Fabio, quibus in Etruria C. Calpurnius praefuisset; urbanus exercitus ut in Etruriam succederet; <span class="">section 10</span> C. Calpurnius eidem praeesset provinciae exercituique; Capuam exercitumque, quem Q. Fulvius habuisset, T. Quinctius obtineret. <span class="">section 11</span> C. Hostilius ab C. Laetorio propraetore provinciam exercitumque, qui tum Arimini erat, acciperet. M. Marcello, quibus consul rem gesserat, legiones decretae. M. Valerio cum L. Cincio— <span class="">section 12</span> iis quoque enim prorogatum in Sicilia imperium—Cannensis exercitus datus, <span class="pagebreak" id="index.xml-pb-d30e570">[Page p.365]</span> euinque supplere ex militibus, qui ex legionibus Cn. Fulvi superessent, iussi. <span class="">section 13</span> conquisitos eos consules in Siciliam miserunt; additaque eadem militiae ignominia, sub qua Cannenses militabant quique ex praetoris Cn. Fulvi exercitu ob similis iram fugae missi eo ab senatu fuerant. <span class="">section 14</span> C. Aurunculeio eaedem in Sardinia legiones, quibus P. Manlius Volso <span class="corr">[eam]</span> provinciam obtinuerat, decretae. <span class="">section 15</span> P. Sulpicio eadem legione eademque classe Macedoniam obtinere iusso prorogatum in annum imperium. triginta quinqueremes ex Sicilia Tarentum ad Q. Fabium consulem mitti iussae; <span class="">section 16</span> cetera classe placere praedatum in Africam aut ipsum M. Valerium Laevinum traicere, aut mittere seu L. Cincium seu M. Valerium Messallam vellet. <span class="">section 17</span> nec de Hispania quicquam mutatum, nisi quod non in annum Scipioni Silanoque, sed donec revocati ab senatu forent, prorogatum imperium est. ita provinciae exercituumque in eum annum partita imperia.</p><p><span class="">chapter 8</span> <span class="">section 1</span> inter maiorum rerum curas comitia maximi curionis, cum in locum M. Aemili sacerdos crearetur, vetus excitaverunt certamen, patriciis negantibus C. <span class="">section 2</span> Mamili Atelli qui unus ex plebe petebat, habendam rationem esse, quia nemo ante eum nisi ex patribus id sacerdotium habuisset. <span class="">section 3</span> tribuni appellati ad senatum <span class="italics">rem</span> reiecerunt; senatus populi potestatem fecit: ita primus ex plebe creatus maximus curio C. Mamilius Atellus. <span class="">section 4</span> et flaminem Dialem invitum inaugurari coegit P. Licinius pontifex maximus C. Valerium Flaccum; decemvirum sacris faciundis creatus in locum Q. Muci Scaevolae demortui C. Laetorius. <span class="">section 5</span> causam inaugurari coacti flaminis libens reticuissem, ni ex mala fama in bonam vertisset. ob adulescentiam neglegentem luxuriosamque C. Flaccus flamen captus a P. Licinio pontifice maximo erat, <span class="corr">[P.]</span> Flacco fratri germano cognatisque aliis ob eadem vitia invisus. <span class="">section 6</span> is, ut animum eius cura sacrorum et caerimoniarum cepit, ita repente exuit antiquos mores, ut nemo tota iuventute <span class="pagebreak" id="index.xml-pb-d30e615">[Page p.366]</span> haberetur prior nec probatior primoribus patrum, <span class="corr">[suis]</span> pariter alienisque, esset. <span class="">section 7</span> huius famae consensu elatus ad iustam fiduciam sui rem intermissam per multos annos ob indignitatem flaminum priorum repetivit, ut in senatum introiret. <span class="">section 8</span> ingressum eum curiam cum <span class="corr">[P.]</span> Licinius praetor inde eduxisset, tribunos plebis appellavit. flamen vetustum ius sacerdotii repetebat: datum id cum toga praetexta et sella curuli ei flamonio esse. <span class="">section 9</span> praetor non exoletis vetustate annalium exemplis stare ius, sed recentissimae cuiusque consuetudinis usu volebat: nec patrum nec avorum memoria Dialem quemquam id ius usurpasse. <span class="">section 10</span> tribuni rem inertia flaminum oblitteratam ipsis, non sacerdotio damno fuisse cum aequom censuissent, ne ipso quidem contra tendente praetore magno adsensu patrum plebisque flaminem in senatum introduxerunt, omnibus ita existimantibus, magis sanctitate vitae quam sacerdotii iure eam rem flaminem obtinuisse.</p><p><span class="">section 11</span> consules priusquam in provincias irent duas urbanas legiones, in supplementum quantum opus erat ceteris exercitibus militum scripserunt. <span class="">section 12</span> urbanum veterem exercitum Fulvius consul C. Fulvio Flacco legato — frater hic consulis erat—in Etruriam dedit ducendum et legiones, quae in Etruria erant, Romam deducendas. <span class="">section 13</span> et Fabius consul reliquias exercitus Fulviani conquisitas—fuere autem ad quattuor milia trecenti quadraginta quattuor—Q. Maximum filium ducere in Siciliam ad M. Valerium proconsulem iussit atque ab eo duas legiones et triginta quinqueremes accipere. <span class="">section 14</span> nihil eae deductae ex insula legiones minuerunt nec viribus nec specie eius provinciae praesidium. <span class="">section 15</span> nam cum praeter egregie suppletas duas veteres legiones transfugarum etiam Numidarum equitum peditumque magnam vim haberet, Siculos quoque, qui in exercitu Epicydis aut Poenorum fuerant, belli peritos viros, milites scripsit. <span class="">section 16</span> ea externa auxilia cum singulis Romanis legionibus adiunxisset, duorum speciem exercituum <span class="pagebreak" id="index.xml-pb-d30e653">[Page p.367]</span> servavit: altero <span class="corr">[P.]</span> Cincium partem insulae, qua regnum Hieronis fuerat, tueri iussit; <span class="">section 17</span> altero ipse ceteram insulam tuebatur, divisam quondam Romani Punicique imperii finibus, classe quoque septuaginta navium partita, ut omni ambitu litorum praesidio orae maritumae essent. <span class="">section 18</span> ipse cum Muttinis equitatu provinciam peragrabat, ut viseret agros cultaque ab incultis notaret et perinde dominos laudaret castigaretque. <span class="">section 19</span> ita tantum ea cura frumenti provenit ut et Romam mitteret et Catinam conveheret, unde exercitui, qui ad Tarentum aestiva acturus esset, posset praeberi.</p><p><span class="">chapter 9</span> <span class="">section 1</span> ceterum transportati milites in Siciliam — et erant maior pars Latini nominis sociorumque prope magni motus causa fuere: adeo ex parvis saepe magnarum momenta rerum pendent. <span class="">section 2</span> fremitus enim inter Latinos sociosque in conciliis ortus, decimum annum dilectibus, stipendiis se exhaustos esse; <span class="">section 3</span> quotannis ferme clade magna pugnare; alios in acie occidi, alios morbo absumi; magis perire sibi civem, qui ab Romano miles lectus sit, quam qui ab Poeno captus: quippe ab hoste gratis remitti in patriam, ab Romanis extra Italiam in exilium verius quam in militiam ablegari. <span class="">section 4</span> octavum iam ibi annum senescere Cannensem militem, moriturum ante, quam Italia hostis, quippe nunc cum maxime florens viribus, excedat. <span class="">section 5</span> si veteres milites non redeant in patriam, novi legantur, brevi neminem superfuturum. itaque, quod propediem res ipsa negatura sit, priusquam ad ultimam solitudinem atque egestatem perveniant, negandum populo Romano esse. <span class="">section 6</span> si consentientes in hoc socios videant Romani, profecto de pace cum Carthaginiensibus iungenda cogitaturos; aliter numquam vivo Hannibale sine bello Italiam fore. <span class="">section 7</span> haec acta in conciliis. triginta tum coloniae populi Romani erant; ex iis duodecim, cum omnium legationes Romae essent, negaverunt consulibus esse, unde milites pecuniamque darent. eae fuere Ardea, Nepete, Sutrium, Alba, Carseoli, Sora, Suessa, <span class="pagebreak" id="index.xml-pb-d30e686">[Page p.368]</span> Circei, Setia, Cales, Narnia, Interamna. <span class="">section 8</span> nova re consules icti cum absterrere eos a tam detestabili consilio vellent, castigando increpandoque plus quam leniter agendo profecturos rati, eos ausos esse consulibus dicere aiebant, <span class="">section 9</span> quod consules ut in senatu pronuntiarent in animum inducere non possent: non enim detrectationem <span class="corr">[eam]</span> munerum militiae sed apertam <span class="corr">[defectionem]</span> a populo Romano esse. <span class="">section 10</span> redirent itaque propere in colonias et tamquam integra re, locuti magis quam ausi tantum nefas, cum suis consulerent. admonerent non Campanos neque Tarentinos esse eos sed Romanos; inde oriundos, <span class="">section 11</span> inde in colonias atque in agrum bello captum stirpis augendae causa missos. quae liberi parentibus deberent, ea illos Romanis debere, si ulla pietas, si memoria antiquae patriae esset. <span class="">section 12</span> consulerent igitur de integro: nam tum quidem quae temere agitassent, ea prodendi imperii Romani, tradendae Hannibali victoriae esse. <span class="">section 13</span> cum alternis haec consules diu iactassent, nihil moti legati neque se, quod domum renuntiarent, habere dixerunt neque senatum suum, quod novi consuleret, ubi nec miles, qui legeretur, nec pecunia, quae daretur in stipendium, esset. <span class="">section 14</span> cum obstinatos eos viderent consules, rem ad senatum detulerunt, ubi tantus pavor animis hominum est iniectus, ut magna pars actum de imperio dicerent: idem alias colonias facturas, idem socios; consensisse omnes ad prodendam Hannibali urbem Romanam. <span class="">chapter 10</span> <span class="">section 1</span> consules hortari et consolari senatum et dicere alias colonias in fide atque officio pristino fore; eas quoque ipsas, quae officio decesserint, si legati circa eas colonias mittantur, qui castigent, non qui precentur, verecundiam imperii habituras esse. <span class="">section 2</span> permissum ab senatu iis cum esset, agerent facerentque ut e re publica ducerent, pertemptatis prius aliarum coloniarum animis citaverunt legatos quaesiveruntque ab iis, ecquid milites ex formula paratos haberent. <span class="">section 3</span> pro duodeviginti coloniis M. Sextilius Fregellanus respondit et milites ex formula <span class="pagebreak" id="index.xml-pb-d30e724">[Page p.369]</span> paratos esse, <span class="">section 4</span> et, si pluribus opus esset, pluris daturos et, quidquid aliud imperaret velletque populus Romanus, enixe facturos: ad id sibi neque opes deesse et animum etiam superesse. <span class="">section 5</span> consules parum sibi videri praefati pro merito eorum sua voce conlaudari eos, nisi universi patres iis in curia gratias egissent, sequi in senatum eos iusserunt. <span class="">section 6</span> senatus quam poterat honoratissimo decreto adlocutus eos mandat consulibus, ut ad populum quoque eos producerent et inter multa alia praeclara, quae ipsis maioribusque suis praestitissent, recens etiam meritum eorum in rem publicam commemorarent. <span class="">section 7</span> ne nunc quidem post tot saecula sileantur fraudenturve laude sua: Signini fuere et Norbani Saticulanique et Fregellani et Lucerini et Venusini et <span class="corr">[Brundisini]</span> et Hadriani et Firmani et Ariminenses, <span class="">section 8</span> et ab altero mari Pontiani et Paestani et Cosani, et mediterranei Beneventani et Aesernini et Spoletini et Placentini et Cremonenses. <span class="">section 9</span> harum coloniarum subsidio tum imperium populi Romani stetit, iisque gratiae in senatu et apud populum actae. <span class="">section 10</span> duodecim aliarum coloniarum, quae detractaverunt imperium, mentionem fieri patres vetuerunt, neque illos dimitti neque retineri neque appellari a consulibus. ea tacita castigatio maxime ex dignitate populi Romani visa est.</p><p><span class="">section 11</span> cetera expedientibus quae ad bellum opus erant, consulibus aurum vicensimarium, quod in sanctiore aerario ad ultimos casus servabatur, promi placuit. prompta ad quattuor milia pondo auri. <span class="">section 12</span> inde quingena pondo data consulibus et M. Marcello et P. Sulpicio proconsulibus et L. Veturio praetori, <span class="">section 13</span> qui Galliam provinciam erat sortitus, additumque Fabio consuli centum pondo auri praecipuum, quod in arcem Tarentinam portaretur; cetero auro usi sunt ad vestimenta praesenti pecunia locanda exercitui, qui in Hispania bellum secunda sua fama ducisque gerebat. <span class="">chapter 11</span> <span class="">section 1</span> prodigia quoque, priusquam ab urbe consules proficiscerentur, procurari placuit. <span class="">section 2</span> in Albano monte tacta <span class="pagebreak" id="index.xml-pb-d30e763">[Page p.370]</span> de caelo erant signum Iovis arborque templo propinqua et ostium lacus, et Capuae murus Fortunaeque aedis, et Sinuessae murus portaque: haec de caelo tacta. <span class="">section 3</span> cruentam etiam fluxisse aquam Albanam <span class="corr">[quidam]</span> auctores erant; et Romae intus in cella <span class="strikethrough">aedis</span> Fortis Fortunae de capite signum, quod in corona erat, manum sponte sua prolapsum; <span class="">section 4</span> et Priverni satis constabat bovem locutum, volturiumque frequenti foro in tabernam devolasse, et Sinuessae natum ambiguo inter marem ac feminam sexu infantem, quos androgynos volgus, <span class="">section 5</span> ut pleraque, faciliore ad duplicanda verba Graeco sermone, appellat, et lacte pluvisse, et cum elephanti capite puerum natum. <span class="">section 6</span> ea prodigia hostiis maioribus procurata, et supplicatio circa omnia pulvinaria et obsecratio in unum diem indicta; et decretum, ut C. Hostilius praetor ludos Apollini, sicut iis annis voti factique erant, voveret faceretque.</p><p>per eos dies <span class="">section 7</span> et censoribus creandis Q. Fulvius consul comitia habuit. creati censores, ambo qui nondum consules fuerant, M. Cornelius Cethegus, P. Sempronius Tuditanus. <span class="">section 8</span> ii censores ut agrum Campanum fruendum locarent, ex auctoritate patrum latum plebem est, plebesque scivit. <span class="">section 9</span> senatus lectionem contentio inter censores de principe legendo tenuit. Semproni lectio erat; ceterum Cornelius morem traditum a patribus sequendum aiebat, <span class="">section 10</span> ut qui primus censor ex iis, qui viverent, fuisset, eum principem legerent: is T. Manlius Torquatus erat; <span class="">section 11</span> Sempronius, cui di sortem legendi dedissent, ei ius liberum eosdem dedisse deos; se id suo arbitrio facturum lecturumque Q. Fabium Maximum, quem tum principem Romanae civitatis esse vel Hannibale iudice victurus esset. <span class="">section 12</span> cum diu certatum verbis esset, concedente conlega lectus a Sempronio princeps in senatu Q. Fabius Maximus consul. inde alius lectus senatus octo praeteritis, inter quos M. Caecilius Metellus erat, infamis auctor deserendae Italiae post Cannensem cladem. <span class="">section 13</span> in equestribus <span class="pagebreak" id="index.xml-pb-d30e800">[Page p.371]</span> quoque notis eadem servata causa; sed erant perpauci, quos ea infamia attingeret. <span class="">section 14</span> illis omnibus—et multi erant—adempti equi, qui Cannensium legionum equites in Sicilia erant. addiderunt acerbitati etiam tempus, ne praeterita stipendia procederent iis, quae equo publico meruerant, sed dena stipendia equis privatis facerent. <span class="">section 15</span> magnum praeterea numerum eorum conquisiverunt, qui equo merere deberent; atque ex iis, qui principio eius belli septemdecim annos nati fuerant neque militaverant, omnes aerarios fecerunt. <span class="">section 16</span> locaverunt inde reficienda, quae circa forum incendio consumpta erant, septem tabernas, macellum, atrium regium.</p><p><span class="">chapter 12</span> <span class="">section 1</span> transactis omnibus, quae Romae agenda erant, consules ad bellum profecti. <span class="">section 2</span> prior Fulvius praegressus Capuam; post paucos dies consecutus Fabius, qui et conlegam coram obtestatus et per litteras Marcellum, ut quam acerrimo bello detinerent Hannibalem, dum ipse Tarentum oppugnaret: <span class="">section 3</span> ea urbe adempta hosti iam undique pulso, nec ubi consisteret nec quod fidum respiceret habenti, ne remorandi quidem causam in Italia fore. <span class="">section 4</span> regium etiam nuntium mittit ad praefectum praesidii, quod ab Laevino consule adversus Bruttios ibi locatum erat, octo milia hominum, pars maxima ab Agathyrna, sicut ante dictum est, ex Sicilia traducta, rapto vivere hominum adsuetorum; <span class="">section 5</span> additi erant Bruttiorum indidem perfugae, et audacia et audendi omnia necessitatibus pares. <span class="">section 6</span> hanc manum ad Bruttium primum agrum depopulandum duci iussit, inde ad <span class="corr">[Cauloniam]</span> urbem oppugnandam. imperata non inpigre solum sed etiam avide <span class="corr">[exsecuti]</span> direptis fugatisque cultoribus agri summa vi urbem oppugnabant. <span class="">section 7</span> Marcellus et consulis litteris excitus et quia ita induxerat in animum neminem ducem Romanum tam parem Hannibali quam se esse, ubi primum in agris pabuli copia fuit, ex hibernis profectus ad Canusium Hannibali occurrit. <span class="">section 8</span> sollicitabat ad defectionem Canusinos Poenus; ceterum ut adpropinquare Marcellum audivit, castra <span class="pagebreak" id="index.xml-pb-d30e842">[Page p.372]</span> inde movit. aperta erat regio sine ullis ad insidias latebris; itaque in loca saltuosa cedere inde coepit. <span class="">section 9</span> Marcellus vestigiis instabat castraque castris conferebat et opere perfecto extemplo in aciem legiones educebat Hannibal turmatim per equites peditumque iaculatores levia certamina serens casum universae pugnae non necessarium ducebat. tractus est tamen ad id, quod vitabat, certamen. <span class="">section 10</span> nocte praegressum adsequitur locis planis ac patentibus Marcellus; castra inde ponentem pugnando undique in munitores operibus prohibet. ita signa conlata pugnatumque totis copiis et, cum iam nox instaret, Marte aequo discessum est. castra exiguo distantia spatio raptim ante noctem permunita. <span class="">section 11</span> postero die luce prima Marcellus in aciem copias eduxit; nec Hannibal detractavit certamen multis verbis adhortatus milites, ut memores Trasumenni Cannarumque contunderent ferociam hostis: <span class="">section 12</span> urgere atque instare eum, non iter quietos facere, non castra ponere pati, non respirare aut circumspicere; cotidie simul orientem solem et Romanam aciem in campis videndam esse: si uno proelio haud incruentus abeat, <span class="">section 13</span> quietius deinde tranquilliusque eum bellaturum. his inritati adhortationibus simulque taedio ferociae hostium cotidie instantium <span class="corr">[lacessentiumque]</span> acriter proelium ineunt. pugnatum amplius duabus horis est. <span class="">section 14</span> cedere inde ab Romanis dextra ala et extraordinarii coepere. quod ubi Marcellus vidit, <span class="corr">[duodeuicesimam]</span> legionem in primam aciem inducit. <span class="">section 15</span> dum alii trepidi cedunt, alii segniter subeunt, turbata tota acies est, dein prorsus fusa, et vincente pudorem metu terga dabant. <span class="">section 16</span> cecidere in pugna fugaque ad duo milia et septingenti civium sociorumque; in iis quattuor Romani centuriones, duo tribuni militum, M. Licinius et M. Helvius. <span class="">section 17</span> signa militaria quattuor de ala, prima quae fugit, duo de legione, quae cedentibus sociis successerat, amissa.</p><p><span class="">chapter 13</span> <span class="">section 1</span> Marcellus, postquam in castra reditum est, contionem adeo saevam atque acerbam apud milites <span class="pagebreak" id="index.xml-pb-d30e881">[Page p.373]</span> habuit, ut proelio per diem totum infeliciter tolerato tristior iis irati ducis oratio esset. <span class="">section 2</span> ,,dis immortalibus, at in tali re, laudes gratesque" inquit ,,ago, quod victor hostis cum tanto pavore incidentibus vobis in vallum portasque non ipsa castra est adgressus; deseruissetis profecto eodem terrore castra, quo omisistis pugnam. <span class="">section 3</span> qui pavor hic qui terror, quae repente, qui et cum quibus pugnaretis, oblivio animos cepit? nempe idem sunt hi hostes, quos vincendo et victos sequendo priorem aestatem absumpsistis, <span class="">section 4</span> quibus dies noctesque fugientibus per hos dies institistis, quos levibus proeliis fatigastis, quos hesterno die nec iter facere nec castra ponere passi estis. <span class="">section 5</span> omitto ea, quibus gloriari potestis; cuius et ipsius pudere ac paenitere vos oportet, referam. nempe aequis manibus hesterno die diremistis pugnam. <span class="">section 6</span> quid haec nox, quid hic dies attulit? vestrae iis copiae inminutae sunt an illorum auctae? non equidem mihi cum exercitu meo loqui videor nec cum <span class="corr">[Romanis]</span> militibus; corpora tantum atque arma sunt eadem. <span class="">section 7</span> an, si eosdem animos habuissetis, terga vestra vidisset hostis? signa alicui manipulo aut cohorti ademisset? adhuc caesis legionibus Romanis gloriabatur; vos illi hodierno die primum fugati exercitus dedistis decus." <span class="">section 8</span> clamor inde ortus, ut veniam eius diei daret; ubi vellet deinde experiretur militum suorum animos. ,,ego vero experiar" inquit, ,,milites, et vos crastino die in aciem educam, ut victores potius quam victi veniam impetretis quam petitis". <span class="">section 9</span> cohortibus, quae signa amiserant, hordeum dari iussit, centurionesque manipulorum, quorum signa amissa fuerant, destrictis gladiis discinctos destituit; et, ut postero die omnes, equites pedites, armati adessent, edixit. <span class="">section 10</span> ita contio dimissa fatentium iure ac merito sese increpitos, neque illo die virum quemquam in acie Romana fuisse praeter unum ducem, cui aut morte satisfaciendum aut egregia victoria esset. postero die armati ornatique ad edictum aderant. <span class="">section 11</span> imperator eos conlaudat <span class="pagebreak" id="index.xml-pb-d30e911">[Page p.374]</span> pronuntiatque, a quibus orta pridie fuga esset, cohortesque, quae signa amisissent, se in primam aciem inducturum; <span class="">section 12</span> edicere iam sese omnibus pugnandum ac vincendum esse et adnitendum singulis universisque, ne prius hesternae fugae quam hodiernae victoriae fama Romam perveniat. <span class="">section 13</span> inde cibo corpora firmare iussi, ut, si longior pugna esset, viribus sufficerent. ubi omnia dicta factaque sunt, quibus excita. rentur animi militum, in aciem procedunt. <span class="">chapter 14</span> <span class="">section 1</span> quod ubi Hannibali nuntiatum est, ,,cum eo nimirum" inquit ,,hoste res est, qui nec bonam nec malam ferre fortunam possit! seu vicit, ferociter instat victis; seu victus est, <span class="">section 2</span> instaurat cum victoribus certamen". signa inde canere iussit et copias educit. pugnatum utrimque aliquanto quam pridie acrius est, Poenis ad obtinendum hesternum decus adnitentibus, Romanis ad demendam ignominiam. <span class="">section 3</span> sinistra ala ab Romanis et cohortes quae amiserant signa, in prima acie pugnabant, et legio vicensima ab dextro cornu instructa. <span class="">section 4</span> L. Cornelius Lentulus et C. Claudius Nero legati cornibus praeerant; Marcellus mediam aciem hortator testisque praesens firmabat. <span class="">section 5</span> ab Hannibale Hispani primam obtinebant frontem, et id roboris in omni exercitu erat. <span class="">section 6</span> cum anceps diu pugna esset, Hannibal elephantos in primam aciem induci iussit, si quem inicere ea res tumultum ac pavorem posset. <span class="">section 7</span> et prime turbarunt signa ordinesque, et partim occulcatis partim dissupatis terrore, qui circa erant, <span class="">section 8</span> nudaverant una parte aciem, latiusque fuga manasset, ni C. Decimius Flavus tribunus militum signo arrepto primi hastati manipulum eius signi sequi se iussisset. duxit, ubi maxime tumultum conglobatae beluae faciebant, pilaque in eas conici iussit. <span class="">section 9</span> haesere omnia tela haud difficili ex propinquo in tanta corpora ictu et tam conferta turba. sed ut non omnes vulnerati sunt, ita in quorum tergis infixa stetere pila, ut est genus anceps, in fugam versi etiam integros avertere. <span class="">section 10</span> tum iam non unus manipulus, sed pro se <span class="pagebreak" id="index.xml-pb-d30e941">[Page p.375]</span> quisque miles, qui modo adsequi agmen fugientium elephantorum poterat, pila conicere. eo magis ruere in suos beluae tantoque maiorem stragem edere, quam inter hostes ediderant, quanto acrius pavor consternatam agit, quam insidentis magistri imperio regitur. <span class="">section 11</span> in perturbatam transcursu beluarum aciem signa inferunt Romani pedites et haud magno certamine dissupatos trepidantesque avertunt. <span class="">section 12</span> tum in fugientes equitatum inmittit Marcellus, nec ante finis sequendi est factus, quam in castra paventes conpulsi sunt. <span class="">section 13</span> nam super alia, quae terrorem trepidationemque facerent, elephanti quoque duo in ipsa porta corruerant, coactique erant milites per fossam vallumque ruere in castra. ibi maxima hostium caedes facta: caesa ad octo milia hominum, quinque elephanti. <span class="">section 14</span> nec Romanis incruenta victoria fuit: mille ferme et septingenti de duabus legionibus et sociorum supra mille et trecentos occisi; <span class="">section 15</span> vulnerati permulti civium sociorumque. Hannibal nocte proxima castra movit; cupientem insequi Marcellum prohibuit multitudo sauciorum. <span class="">chapter 15</span> <span class="">section 1</span> speculatores, qui prosequerentur agmen, missi postero die rettulerunt Bruttios Hannibalem petere.</p><p>isdem ferme diebus <span class="">section 2</span> et ad Q. Fulvium consulem Hirpini et Lucani et <span class="corr">[Uolceientes]</span> traditis praesidiis Hannibalis, quae in urbibus habebant, dediderunt sese, clementerque a consule cum verborum tantum castigatione ob errorem praeteritum accepti. <span class="">section 3</span> et Bruttiis similis spes veniae facta est, cum ab iis Vibius et Paccius fratres, longe nobilissimi gentis eius, eandem, quae data Lucanis erat, condicionem deditionis petentes venissent. <span class="">section 4</span> Q. Fabius consul oppidum in Sallentinis Manduriam vi cepit. ibi ad tria milia hominum capta et ceterae praedae aliquantum. <span class="">section 5</span> inde Tarentum profectus in ipsis faucibus portus posuit castra. naves, quas Laevinus tutandis commeatibus habuerat, partim machinationibus onerat apparatuque moenium oppugnandorum, partim tormentis et saxis omnique <span class="pagebreak" id="index.xml-pb-d30e977">[Page p.376]</span> missilium telorum genere instruit, onerarias quoque. <span class="">section 6</span> non eas solum quae remis agerentur, ut alii <span class="corr">[machinas]</span> scalasque ad muros ferrent, alii procul ex navibus vulnerarent moenium propugnatores. <span class="">section 7</span> hae naves ut ab aperto mari urbem adgrederentur, instructae parataeque sunt. et erat liberum mare classe Punica, <span class="corr">[cum]</span> Philippus oppugnare Aetolos pararet, Corcyram tramissa. <span class="">section 8</span> in Bruttiis interim <span class="corr">[Cauloniae]</span> oppugnatores sub adventum Hannibalis, ne opprimerentur, in tumulum a praesenti impetu tutum, ad cetera inopem, concessere.</p><p><span class="">section 9</span> Fabium Tarentum obsidentem leve dictu momentum ad rem ingentem potiundam adiuvit. praesidium Bruttiorum datum ab Hannibale Tarentini habebant. eius praesidii praefectus deperibat amore mulierculae cuius frater in exercitu Fabii consulis erat. <span class="">section 10</span> is certior litteris sororis factus de nova consuetudine advenae locupletis atque inter popularis tam honorati, spem nactus per sororem quolibet inpelli amantem posse, quid speraret ad consulem detulit. <span class="">section 11</span> quae cum haud vana cogitatio visa esset, pro perfuga iussus Tarentum transire, ac per sororem praefecto conciliatus, primo occulte temptando animum, dein satis explorata levitate blanditiis muliebribus perpulit eum ad proditionem custodiae loci, cui praepositus erat. <span class="">section 12</span> ubi et ratio agendae rei et tempus convenit, miles nocte per intervalla stationum clam ex urbe emissus ea, quae acta erant, quaeque ut agerentur convenerat, ad consulem refert. <span class="">section 13</span> Fabius vigilia prima dato signo iis qui in arce erant, quique custodiam portus habebant, ipse circumito portu ab regione urbis in orientem versa occultus consedit. canere inde tubae simul ab arce simul a portu <span class="">section 14</span> et ab navibus, quae ab aperto mari adpulsae erant, clamorque undique cum ingenti tumultu, unde minimum periculi erat, de industria ortus. consul interim silentio continebat suos. <span class="">section 15</span> igitur Democrates, qui praefectus antea classis fuerat, forte illo loco praepositus, <span class="pagebreak" id="index.xml-pb-d30e1021">[Page p.377]</span> postquam quieta omnia circa se vidit, alias partes eo tumultu personare, ut captae urbis interdum excitaretur clamor, <span class="">section 16</span> veritus, ne inter cunctationem suam consul aliquam vim faceret ac signa inferret, praesidium ad arcem, unde maxime terribilis accidebat sonus, traducit. <span class="">section 17</span> Fabius cum et ex temporis spatio et ex silentio ipso, quod, ubi paulo ante strepebant excitantes vocantesque ad arma, inde nulla accidebat vox, deductas custodias sensisset, ferri scalas ad <span class="corr">[eam]</span> partem muri, qua Bruttiorum cohortem praesidium agitare proditionis conciliator nuntiaverat, iubet. <span class="">section 18</span> ea primum captus est murus adiuvantibus recipientibusque Bruttiis, et transcensum in urbem est; inde et proxuma refracta porta, ut frequenti agmine signa inferrentur. <span class="">section 19</span> tum clamore sublato sub ortum ferme lucis nullo obvio armato in forum perveniunt, omnesque undique, qui ad arcem portumque pugnabant, in se converterunt. <span class="">chapter 16</span> <span class="">section 1</span> proelium in aditu fori maiore impetu quam perseverantia commissum est: non animo, non armis, non arte belli, non vigore ac viribus corporis par Romano Tarentinus erat. <span class="">section 2</span> igitur pilis tantum coniectis, prius paene, quam consererent manus, terga dederunt, dilapsique per nota urbis itinera in suas amicorumque domos. duo ex ducibus Nico <span class="">section 3</span> et Democrates fortiter pugnantes cecidere; Philemenus, qui proditionis ad Hannibalem auctor fuerat, cum citato equo ex proelio avectus esset, <span class="">section 4</span> vacuus paulo post equus errans per urbem cognitus, corpus nusquam inventum est: creditum vulgo est in puteum apertum ex equo praecipitasse. <span class="">section 5</span> Carthalonem autem, praefectum Punici praesidii, cum commemoratione paterni hospitii positis armis venientem ad consulem miles obvius obtruncat. <span class="">section 6</span> alii alios passim sine discrimine armatos inermisque caedunt, Carthaginienses Tarentinosque pariter. Bruttii quoque multi passim interfecti, seu per errorem seu vetere in eos insito odio seu ad proditionis famam, ut vi potius atque armis captum Tarentum videretur, <span class="pagebreak" id="index.xml-pb-d30e1053">[Page p.378]</span> extinguendam. <span class="">section 7</span> tum a caede ad diripiendam urbem discursum. milia triginta servilium capitum dicuntur capta, argenti vis ingens facti signatique, auri octoginta tria milia pondo, signa et tabulae, prope ut Syracusarum ornamenta—aequaverint. <span class="">section 8</span> sed maiore animo generis eius praeda abstinuit Fabius quam Marcellus; qui interroganti scriba, quid fieri signis vellet ingentis magnitudinis—di sunt, suo quisque habitu in modum pugnantium formati—, deos iratos Tarentinis relinqui iussit. <span class="">section 9</span> murus inde, qui urbem ab arce dirimebat, dirutus est ac disiectus.</p><p>dum haec Tarenti aguntur, Hannibal, iis, qui <span class="corr">[Cauloniam]</span> obsidebant, <span class="">section 10</span> in deditionem acceptis, audita oppugnatione Tarenti dies noctesque cursim agmine acto, cum festinans ad opem ferendam captam urbem audisset, ,,et Romani suum Hannibalem" inquit ,,habent: <span class="">section 11</span> eadem qua ceperamus arte Tarentum amisimus". ne tamen fugientis modo convertisse agmen videretur, quo constituerat loco, quinque milia ferme ab urbe posuit castra. ibi paucos moratus dies Metapontum sese recepit. <span class="">section 12</span> inde duos Metapontinos cum litteris principum eius civitatis ad Fabium Tarentum mittit, fidem ab consule accepturos inpunita iis priora fore, si Metapontum cum praesidio Punico prodidissent. <span class="">section 13</span> Fabius quae adferrent vera esse ratus diem, qua accessurus esset Metapontum, constituit litterasque ad principes dedit, quae ad Hannibalem delatae sunt. <span class="">section 14</span> enimvero laetus successu fraudis, si ne Fabius quidem dolo invictus fuisset, <span class="corr">[haud]</span> procul Metaponto insidias ponit. <span class="">section 15</span> Fabio auspicanti priusquam egrederetur ab Tarento, aves semel atque iterum non addixerunt; hostia quoque caesa consulenti deos haruspex cavendum a fraude hostili et ab insidiis praedixit. <span class="">section 16</span> Metapontini, postquam ad constitutam non venerat diem, remissi, ut cunctantem hortarentur, ac repente conprehensi metu gravioris quaestionis detegunt insidias.</p><p><span class="">chapter 17</span> <span class="">section 1</span> aestatis eius principio, qua haec agebantur, <span class="pagebreak" id="index.xml-pb-d30e1097">[Page p.379]</span> P. Scipio in Hispania cum hiemem totam reconciliandis barbarorum animis partim donis partim <span class="corr">[remissione]</span> obsidum captivorumque absumpsisset, Edesco ad eum clarus inter duces Hispanos venit. <span class="">section 2</span> erant coniunx liberique eius apud Romanos; sed praeter <span class="corr">[eam]</span> causam etiam velut fortuita inclinatio animorum, quae Hispaniam omnem averterat ad Romanum a <span class="corr">[Punico]</span> imperio, traxit eum. <span class="">section 3</span> eadem causa Indibili Mandonioque fuit, <span class="corr">[haud]</span> dubie omnis Hispaniae principibus, cum omni popularium manu relicto Hasdrubale secedendi in imminentes castris eius tumulos, unde per continentia iuga tutus receptus ad Romanos esset. <span class="">section 4</span> Hasdrubal, cum hostium res tantis augescere incrementis cerneret, suas imminui, ac fore ut, nisi audendo aliquid moveret, qua coepissent, fluerent, dimicare quam primum statuit. <span class="">section 5</span> Scipio avidior etiam certaminis erat cum a spe, quam successus rerum augebat, tum quod, priusquam iungerentur hostium exercitus, cum uno dimicare duce exercituque quam <span class="corr">[simul]</span> cum universis malebat. <span class="">section 6</span> ceterum, etiamsi cum pluribus pariter dimicandum foret, arte quadam copias auxerat. nam cum videret nullum esse navium usum, quia vacua omnis Hispaniae ora classibus Punicis erat, subductis navibus Tarracone navales socios terrestribus copiis addidit. <span class="">section 7</span> et armorum adfatim erat, <span class="italics">et</span> captorum Carthagine et quae post captam <span class="corr">[eam]</span> fecerat tanto opificum numero incluso <span class="italics">officinis.</span> <span class="">section 8</span> cum iis copiis Scipio veris principio ab Tarracone egressus—iam enim et Laelius redierat ab Roma, sine quo nihil maioris rei motum volebat—ducere ad hostem pergit. <span class="">section 9</span> per omnia pacata eunti, ut cuiusque populi fines transiret, prosequentibus excipientibusque sociis, Indibilis et Mandonius cum suis copiis occurrerunt. <span class="">section 10</span> Indibilis pro utroque locutus, haudquaquam <span class="italics">ut</span> barbarus stolide incauteve, sed potius cum verecundia <span class="italics">ac</span> gravitate propiorque excusanti transitionem ut necessariam, quam glorianti <span class="corr">[eam]</span> velut primam occasionem raptam: <span class="">section 11</span> scire enim se transfugae <span class="pagebreak" id="index.xml-pb-d30e1177">[Page p.380]</span> nomen execrabile veteribus sociis, novis <span class="corr">[suspectum]</span> esse; neque eum se reprehendere morem hominum, si tamen anceps odium causa, non nomen faciat. <span class="">section 12</span> <span class="corr">[merita]</span> inde sua in duces Carthaginienses commemoravit avaritiam contra eorum superbiamque et omnis generis iniurias in se atque populares. <span class="">section 13</span> itaque corpus dumtaxat suum ad id tempus apud eos fuisse; animum iam pridem ibi esse, ubi ius ac fas crederent coli. ad deos quoque confugere supplices, qui nequeant hominum vim atque iniurias pati; <span class="">section 14</span> se id Scipionem orare, ut transitio sibi nec fraudi apud eum nec honori sit; quales ex ea die experiundo cognorit, perinde operae eorum pretium faceret. <span class="">section 15</span> ita prorsus respondet <span class="corr">[facturum]</span> Romanus nec pro transfugis habiturum, qui non duxerint societatem ratam, ubi nec divini quicquam nec humani sanctum esset. <span class="">section 16</span> productae deinde in conspectum iis coniuges liberique <span class="corr">[lacrimantibus]</span> gaudio redduntur. <span class="">section 17</span> atque eo die in hospitium abducti; postero die foedere accepta fides, <span class="corr">[dimissique]</span> ad copias adducendas. isdem deinde castris tendebant, donec ducibus iis ad hostem perventum est.</p><p><span class="">chapter 18</span> <span class="">section 1</span> proximus Carthaginiensium exercitus Hasdrubalis prope urbem Baeculam erat. pro castris equitum stationes habebant. <span class="">section 2</span> in eas velites antesignanique et qui primi agminis erant, advenientes ex itinere, priusquam castris locum caperent, adeo contemptim impetum fecerunt, ut facile appareret, quid utrique parti animorum esset. <span class="">section 3</span> in castra trepida fuga conpulsi equites sunt, signaque Romana portis prope ipsis inlata. <span class="">section 4</span> atque illo quidem die inritatis tantum ad certamen animis castra Romani posuerunt. <span class="">section 5</span> nocte Hasdrubal in tumulum copias recipit <span class="corr">[plano]</span> campo in summo patentem; fluvius ab tergo, ante circaque velut ripa praeceps oram eius omnem cingebat. <span class="">section 6</span> suberat et altera inferior summissa fastigio planities; eam quoque altera crepido <span class="corr">[haud]</span> faciliori ascensu ambibat. <span class="">section 7</span> in hunc inferiorem campum postero die Hasdrubal, postquam <span class="pagebreak" id="index.xml-pb-d30e1254">[Page p.381]</span> stantem pro castris hostium aciem vidit, equites Numidas leviumque armorum Baliares et Afros demisit. <span class="">section 8</span> Scipio circumvectus ordines signaque ostendebat hostem, praedamnata spe aequo dimicandi campo captantem tumulos, loci fiducia, non virtutis aut armorum stare in conspectu; sed altiora moenia habuisse Carthaginem, quae transcendisset miles Romanus: <span class="">section 9</span> nec tumulos nec arcem, ne mare quidem armis obstitisse suis. ad id fore altitudines, quas cepissent, hostibus, ut per praecipitia et praerupta salientes fugerent; eam quoque se illis fugam clausurum. <span class="">section 10</span> cohortesque duas alteram tenere fauces vallis, per quam deferretur amnis, iubet, alteram viam insidere, quae ab urbe per tumuli obliqua in agros ferret. ipse expedites, qui pridie stationes hostium pepulerant, ad levem armaturam infimo stantem supercilio ducit. <span class="">section 11</span> per aspreta primum, nihil aliud quam via impediti, iere. deinde, ut sub ictum venerunt, telorum primo omnis generis vis ingens effusa in eos est, <span class="">section 12</span> ipsi contra saxa, quae locus strata passim, omnia ferme missilia, praebet, ingerere, non milites solum sed etiam turba calonum inmixta armatis. <span class="">section 13</span> ceterum quamquam ascensus difficilis erat, et prope obruebantur telis saxisque, adsuetudine tamen succedendi muros et pertinacia animi subierunt primi. <span class="">section 14</span> qui simul cepere aliquid aequi loci, ubi firmo consisterent gradu, levem et concursatorem hostem atque intervallo tutum, cum procul missilibus pugna eluditur, instabilem eundem ad comminus conserendas manus, expulerunt loco et cum caede magna in aciem altiori superstantem tumulo <span class="corr">[impegere.]</span> <span class="">section 15</span> inde Scipio iussis adversus mediam evadere aciem victoribus ceteras copias cum Laelio dividit, atque eum parte dextra tumuli circumire, donec mollioris ascensus viam inveniret, iubet; ipse ab laeva circumitu <span class="corr">[haud]</span> magno in transversos hostes incurrit. <span class="">section 16</span> inde primo turbata acies est, dum ad circumsonantem undique clamorem flectere cornua et obvertere ordines volunt. <span class="">section 17</span> hoc tumultu <span class="pagebreak" id="index.xml-pb-d30e1291">[Page p.382]</span> et Laelius submit, et, dum pedem referunt, ne ab tergo vulnerarentur, laxata prima acies locusque ad evadendum et mediis datus est <span class="">section 18</span> qui per tam iniquum locum stantibus integris ordinibus elephantisque ante <span class="corr">[signa]</span> locatis numquam evasissent. <span class="">section 19</span> cum ab omni parte caedes fieret, Scipio, qui laevo cornu in dextrum incucurrerat maxime in nuda latera hostium pugnabat. <span class="">section 20</span> et iam ne fugae quidem patebat locus; nam et stationes utrimque Romanae dextra laevaque insederant vias, et porta castrorum ducis principumque fuga clausa erat, addita <span class="italics">'</span> trepidatione elephantorum, quos territos aeque atque hostes timebant. caesa igitur ad octo milia hominum.</p><p><span class="">chapter 19</span> <span class="">section 1</span> Hasdrubal, iam antequam dimicaret pecunia rapta elephantisque praemissis, quam <span class="corr">[plurimos]</span> poterat de fuga excipiens praeter Tagum flumen ad Pyrenaeum tendit. <span class="">section 2</span> Scipio castris hostium potitus, cum praeter libera capita omnem praedam militibus concessisset, in recensendis captivis decem milia peditum duo milia equitum invenit. ex iis Hispanos sine pretio omnes domum dimisit, Afros vendere quaestorem iussit. <span class="">section 3</span> circumfusa inde multitudo Hispanorum et ante deditorum et pridie captorum regem eum ingenti consensu appellavit. <span class="">section 4</span> tum Scipio silentio per praeconem facto sibi maximum nomen imperatoris esse dixit, quo se milites sui appellassent; regium nomen, alibi magnum, Romae intolerabile esse. <span class="">section 5</span> regalem animum in se esse, si id in hominis ingenio amplissimum ducerent, taciti iudicarent, vocis usurpatione abstinerent. <span class="">section 6</span> sensere etiam barbari magnitudinem animi, cuius miraculo nominis alii mortales stuperent, id ex tam alto fastigio aspernantis.</p><p><span class="">section 7</span> dona inde regulis principibusque Hispanorum divisa, et ex magna copia captorum equorum trecentos, quos vellet, eligere Indibilem iussit. <span class="">section 8</span> cum Afros venderet iussu imperatoris quaestor, puerum adultum inter eos forma insigni cum audisset regii generis esse, ad Scipionem misit. <span class="">section 9</span> quem cum percunctaretur Scipio, quis et cuias et cur id aetatis in castris fuisset, <span class="pagebreak" id="index.xml-pb-d30e1339">[Page p.383]</span> Numidam esse se ait, Massivam populares vocare; orbum a patre relictum, apud maternum avum Galam, regem Numidarum, eductum, cum avunculo Masinissa, qui nuper cum equitatu subsidio Carthaginiensibus venisset, in Hispaniam traiecisse. <span class="">section 10</span> prohibitum propter aetatem a Masinissa numquam ante proelium inisse; eo die, quo pugnatum cum Romanis esset, inscio avunculo, clam armis equoque sumpto in aciem exisse; ibi prolapso equo effusum in praeceps captum ab Romanis esse. <span class="">section 11</span> Scipio cum adservari Numidam iussisset, quae pro tribunali agenda erant, peragit; inde cum se in praetorium recepisset, vocatum eum interrogat, velletne ad Masinissam reverti. <span class="">section 12</span> cum effusis gaudio lacrimis cupere vero diceret, tum puero anulum aureum, tunicam lato clavo cum Hispano sagulo et aurea fibula equumque ornatum donat, iussisque prosequi, quoad vellet, equitibus dimisit.</p><p><span class="">chapter 20</span> <span class="">section 1</span> de bello inde consilium habitum. et auctoribus quibusdam, <span class="">section 2</span> ut confestim Hasdrubalem consequeretur, anceps id ratus, ne Mago atque alter Hasdrubal cum eo iungerent copias, praesidio tantum ad insidendum Pyrenaeum misso ipse <span class="corr">[reliquum]</span> aestatis recipiendis in fidem Hispaniae populis absumpsit.</p><p>paucis post proelium factum ad Baeculam diebus, <span class="">section 3</span> cum Scipio rediens iam Tarraconem saltu Castulonensi excessisset, Hasdrubal Gisgonis filius et Mago imperatores ex ulteriore Hispania ad Hasdrubalem venere, serum post male gestam rem auxilium, consilio in cetera exequenda belli <span class="corr">[haud]</span> parum opportuni. <span class="">section 4</span> ibi conferentibus, quid in cuiusque provinciae regione animorum Hispanis esset, unus Hasdrubal Gisgonis ultimam Hispaniae oram, quae ad Oceanum et Gades vergit, ignaram adhuc Romanorum esse eoque Carthaginiensibus satis fidam censebat; <span class="">section 5</span> inter Hasdrubalem alterum et Magonem constabat beneficiis Scipionis occupatos omnium animos publice privatimque esse, nec transitionibus finem ante fore, quam omnes Hispani <span class="pagebreak" id="index.xml-pb-d30e1376">[Page p.384]</span> milites aut in ultima Hispaniae amoti aut traducti in Galliam forent. <span class="">section 6</span> itaque, etiam si senatus Carthaginiensium non censuisset, eundum tamen Hasdrubali fuisse in Italiam, ubi belli caput rerumque <span class="corr">[summa]</span> esset, simul ut Hispanos omnes procul ab <span class="corr">[nomine]</span> Scipionis ex Hispania abduceret; <span class="">section 7</span> exercitum eius cum transitionibus tum adverso proelio imminutum Hispanis repleri militibus, et Magonem, Hasdrubali Gisgonis filio tradito exercitu, ipsum cum grandi pecunia ad conducenda mercede auxilia in Baliares traicere; <span class="">section 8</span> hasdrubalem Gisgonis cum exercitu penitus in <span class="corr">[Lusitaniam]</span> abire nec cum Romano manus conserere; Masinissae ex omni equitatu, quod roboris esset, tria milia equitum expleri, eumque vagum per citeriorem Hispaniam sociis opem ferre, hostium oppida atque agros populari. his decretis ad exsequenda quae statuerant duces digressi. haec eo anno in Hispania acta.</p><p><span class="">section 9</span> Romae fama Scipionis in dies crescere Fabio Tarentum captum astu magis quam virtute gloriae tamen esse, <span class="">section 10</span> Fulvi senescere fama, Marcellus etiam adverso rumore esse, superquam quod primo male pugnaverat, quia vagante per Italiam Hannibale media aestate Venusiam in tecta milites abduxisset. <span class="">section 11</span> inimicus erat ei C. Publicius Bibulus tribunus plebis. is iam a prima pugna, quae adversa fuerat, adsiduis contionibus <span class="corr">[infamem]</span> invisumque plebei Claudium fecerat et iam de imperio abrogando eius agebat, <span class="">section 12</span> cum tamen necessarii Claudi obtinuerunt, ut relicto Venusiae legato Marcellus Romam veniret ad purganda ea, quae inimici obicerent, nec de imperio eius abrogando absente ipso ageretur. <span class="">section 13</span> forte sub idem tempus et Marcellus ad deprecandam ignominiam et Q. Fulvius consul comitiorum causa Romam venit. <span class="">chapter 21</span> <span class="">section 1</span> actum de imperio Marcelli in circo Flaminio est ingenti concursu plebisque et omnium ordinum; <span class="">section 2</span> accusavitque tribunus plebis non Marcellum modo sed omnem nobilitatem: fraude eorum et cunctatione fieri, ut Hannibal decimum iam <span class="pagebreak" id="index.xml-pb-d30e1428">[Page p.385]</span> annum Italiam provinciam habeat, diutius ibi quam Carthagine vixerit. <span class="">section 3</span> habere fructum imperii prorogati <span class="corr">[Marcello]</span> populum Romanum: bis caesum exercitum eius aestiva Venusiae sub tectis agere. <span class="">section 4</span> hanc tribuni orationem ita obruit Marcellus commemoratione rerum suarum, ut non rogatio <span class="corr">[solum]</span> de imperio eius abrogando antiquaretur, sed postero die consulem eum ingenti consensu centuriae omnes crearent. <span class="">section 5</span> additur conlega T. Quinctius Crispinus, qui tum praetor erat. postero die praetores creati P. Licinius Crassus Dives pontifex maximus, P. Licinius Varus, Sex. Iulius Caesar, Q. Claudius Flamen.</p><p><span class="">section 6</span> comitiorum ipsorum diebus sollicita civitas de Etruriae defectione fuit. <span class="">section 7</span> principium eius rei ab Arretinis fieri C. Calpurnius scripserat, qui <span class="corr">[eam]</span> provinciam pro praetore obtinebat. itaque confestim eo missus Marcellus consul designatus, qui rem inspiceret ac, si digna videretur, exercitu accito bellum ex Apulia in Etruriam transferret. eo metu conpressi Etrusci quieverunt. <span class="">section 8</span> Tarentinorum legatis pacem petentibus cum libertate ac legibus suis responsum ab senatu est, ut redirent, cum Fabius consul Romam venisset.</p><p>ludi <span class="">section 9</span> et Romani et plebei eo anno in singulos dies instaurati. aediles curules fuere L. Cornelius Caudinus et Ser. Sulpicius Galba, plebei C. Servilius et Q. Caecilius Metellus. <span class="">section 10</span> Servilium negabant iure aut tribunum plebis fuisse aut aedilem esse, quod patrem eius, quem <span class="corr">[triumuirum]</span> agrarium occisum a Bois circa Mutinam esse opinio per decem annos fuerat, vivere atque in hostium potestate esse satis constabat.</p><p><span class="">chapter 22</span> <span class="">section 1</span> Undecimo anno Punici belli consulatum inierunt M. Marcellus quintum—ut numeretur consulatus, quem vitio creatus non gessit—et T. Quinctius Crispinus. <span class="">section 2</span> utrisque consulibus Italia decreta provincia est et duo <span class="corr">[consulum]</span> prioris anni exercitus — tertius Venusiae tum erat, cui Marcellus praefuerat—, ita, ut ex tribus eligerent duo, quos vellent, tertius <span class="pagebreak" id="index.xml-pb-d30e1490">[Page p.386]</span> ei traderetur, cui Tarentum et Sallentini provincia evenisset. <span class="">section 3</span> ceterae provinciae ita divisae: praetoribus P. Licinio Varo urbana, P. Licinio Crasso pontifici maximo peregrina et quo senatus censuisset, Sex. Iulio Caesari Sicilia, Q. Claudio Flamini Tarentum. <span class="">section 4</span> prorogatum in annum imperium est Q. Fulvio Flacco, ut provinciam Capuam, quae T. Quincti praetoris fuerat cum una legione obtineret. <span class="">section 5</span> prorogatum et C. Hostilio Tubulo est, ut pro praetore in Etruriam ad duas legiones succederet C. Calpurnio. prorogatum et L. Veturio Philoni est, ut pro praetore Galliam eandem provinciam cum isdem duabus legionibus obtineret, quibus praetor obtinuisset. <span class="">section 6</span> quod in L. Veturio, idem in C. Aurunculeio decretum ab senatu latumque de prorogando imperio ad populum est, qui praetor Sardiniam provinciam cum duabus legionibus obtinuerat. additae ei ad praesidium provinciae quinquaginta longae naves, quas P. Scipio ex Hispania misisset. <span class="">section 7</span> et P. Scipioni et M. Silano suae Hispaniae suique exercitus in annum decreti; Scipio ex octoginta navibus, quas aut secum ex Italia adductas aut captas Carthagine habebat, quinquaginta in Sardiniam tramittere iussus, <span class="">section 8</span> quia fama erat magnum navalem apparatum eo anno Carthagine esse, ducentis navibus omnem oram Italiae Siciliaeque ac Sardiniae inpleturos. <span class="">section 9</span> et in Sicilia ita divisa res est: Sex. Caesari exercitus Cannensis datus est; M. Valerius Laevinus—ei quoque enim prorogatum imperium est—classem, quae ad Siciliam erat, navium septuaginta obtineret, adderet eo triginta naves, quae ad Tarentum priore anno fuerant; cum ea centum navium classe, si videretur ei, praedatum in Africam traiceret. <span class="">section 10</span> et P. Sulpicio, ut eadem classe Macedoniam Graeciamque provinciam haberet, prorogatum in annum imperium est. de duabus, quae ad urbem Romam fuerant, legionibus nihil mutatum. <span class="">section 11</span> supplementum quo opus esset, ut scriberent consulibus permissum. una et viginti legionibus eo anno defensum <span class="pagebreak" id="index.xml-pb-d30e1512">[Page p.387]</span> imperium Romanum est. <span class="">section 12</span> et P. Licinio Varo praetori urbano negotium datum, ut naves longas triginta veteres reficeret, quae Ostiae erant, et viginti novas naves sociis navalibus conpleret, ut quinquaginta navium classe oram maris vicinam urbi Romanae tueri posset. <span class="">section 13</span> C. Calpurnius vetitus ab Arretio movere exercitum, nisi cum successor venisset; idem et Tubulo imperatum, ut inde praecipue caveret, ne qua nova consilia orerentur.</p><p><span class="">chapter 23</span> <span class="">section 1</span> praetores in provincias profecti; consules religio tenebat, quod prodigiis aliquot nuntiatis non facile litabant. <span class="">section 2</span> et ex Campania nuntiata erant, Capuae duas aedes, Fortunae et Martis, et sepulcra aliquot de caelo tacta, Cumis—adeo minimis etiam rebus prava religio inserit deos—mures in aede Iovis aurum rosisse, Casini examen apium ingens in foro consedisse, et Ostiae murum portamque de caelo tactam, <span class="">section 3</span> Caere vulturium volasse in aedem Iovis, Vulsiniis sanguine lacum manasse. <span class="">section 4</span> horum prodigiorum causa diem unum supplicatio fuit. per dies aliquot hostiae maiores sine litatione caesae, diuque non impetrata pax deum. in capita consulum re publica incolumi exitiabilis prodigiorum eventus vertit.</p><p><span class="">section 5</span> ludi Apollinares Q. Fulvio Ap. Claudio consulibus a P. Cornelio Sulla praetore urbano primum facti erant; inde omnes deinceps praetores urbani fecerant; sed in unum annum vovebant dieque incerta faciebant. eo anno pestilentia gravis incidit in urbem agrosque, <span class="">section 6</span> quae tamen magis in longos morbos quam in perniciabiles evasit. <span class="">section 7</span> eius pestilentiae causa et supplicatum per compita tota urbe est, et P. Licinius Varus praetor urbanus legem ferre ad populum iussus, ut ii ludi in perpetuum in statam diem voverentur. ipse primus ita vovit, fecitque ante diem tertium idus Quintiles. is dies deinde sollemnis servatus.</p><p><span class="">chapter 24</span> <span class="">section 1</span> de Arretinis et fama in dies gravior et cura crescere patribus. itaque C. Hostilio scriptum <span class="pagebreak" id="index.xml-pb-d30e1544">[Page p.388]</span> est, ne differret obsides ab Arretinis accipere, et, cui traderet Romam deducendos, C. Terentius Varro cur, imperio missus. <span class="">section 2</span> qui ut venit, extemplo Hostilius legionem unam, quae ante urbem castra habebat, <span class="corr">[signa]</span> in urbem ferre iussit praesidiaque locis idoneis disposuit; tum in forum citatis senatoribus obsides imperavit. <span class="">section 3</span> cum senatus biduum ad considerandum <span class="strikethrough">tempus</span> peteret, aut ipsos extemplo dare aut se postero die senatorum omnes liberos sumpturum edixit. inde portas custodire iussit tribunos militum praefectosque socium 4 et centuriones, ne quis nocte urbe exiret. <span class="">section 4</span> id <span class="corr">[segnius]</span> neglegentiusque factum: septem principes senatus, priusquam custodiae in portis locarentur, ante noctem cum liberis evaserunt. <span class="">section 5</span> postero die luce prima, cum senatus in forum citari coeptus esset, desiderati, bonaque eorum venierunt. a ceteris senatoribus centum viginti obsides, liberi ipsorum, accepti traditique C. Terentio Romam deducendi. <span class="">section 6</span> is omnia suspectiora, quam ante fuerant, in senatu fecit. itaque tamquam imminente Etrusco tumultu legionem unam, alteram ex urbanis, Arretium ducere iussus ipse C. Terentius, eamque habere in praesidio urbis; <span class="">section 7</span> C. Hostilium cum cetero exercitu placuit totam provinciam peragrare et cavere, ne qua occasio novare cupientibus res daretur. <span class="">section 8</span> C. Terentius ut Arretium cum legione venit, claves portarum cum magistratus poposcisset, negantibus iis comparere, fraude amotas magis ratus quam neglegentia intercidisse, ipse alias claves omnibus portis imposuit, cavitque cum cura, ut omnia in potestate sua essent; <span class="">section 9</span> Hostilium intentius monuit, ut in eo spem non moturos quicquam Etruscos poneret, si, ne quid movere possent, praecavisset.</p><p><span class="">chapter 25</span> <span class="">section 1</span> de Tarentinis inde magna contentione in senatu actum coram Fabio, defendente ipso quos ceperat armis, aliis infensis et plerisque aequantibus eos Campanorum noxae poenaeque. <span class="">section 2</span> senatus consultum in sententiam M'. Acili factum est, ut oppidum <span class="pagebreak" id="index.xml-pb-d30e1587">[Page p.389]</span> praesidio custodiretur, Tarentinique omnes intra moenia continerentur, res integra postea referretur, cum tranquillior status Italiae esset. <span class="">section 3</span> et de M. Livio praefecto arcis Tarentinae haud minore certamine actum est, aliis senatus consulto notantibus praefectum, quod eius socordia Tarentum proditum hosti esset, aliis praemia decernentibus, <span class="">section 4</span> quod per quinquennium arcem tutatus esset, maximeque unius eius opera receptum Tarentum foret, <span class="">section 5</span> mediis ad censores, non ad senatum notionem de eo pertinere dicentibus. cuius sententiae et Fabius fuit; adiecit tamen fateri se opera Livi Tarentum receptum, quod amici eius vulgo in senatu iactassent: neque enim recipiundum fuisse, nisi amissum foret.</p><p><span class="">section 6</span> consulum alter T. Quinctius Crispinus ad exercitum, quem Q. Fulvius Flaccus habuerat, cum supplemento in Lucanos est profectus. <span class="">section 7</span> Marcellum aliae atque aliae obiectae animo religiones tenebant, in quibus quod, cum bello Gallico ad Clastidium aedem <span class="corr">[Honori]</span> et Virtuti vovisset, <span class="">section 8</span> dedicatio eius a pontificibus impediebatur, quod negabant unam cellam duobus diis recte dedicari, quia, si de caelo tacta aut prodigii aliquid in ea factum esset, difficilis procuratio foret, quod utri deo res divina fieret, sciri non posset: <span class="">section 9</span> neque enim duobus nisi certis deis rite una hostia fieri. ita addita Virtutis aedes adproperato opere; neque tamen ab ipso aedes eae dedicatae sunt. <span class="">section 10</span> tum demum ad exercitum, quem priore anno Venusiae reliquerat, cum supplemento proficiscitur.</p><p>Locros in Bruttiis Crispinus oppugnare conatus, <span class="">section 11</span> quia <span class="corr">[magnam]</span> famam attulisse Fabio Tarentum rebatur, omne genus tormentorum machinarumque ex Sicilia arcessierat; <span class="">section 12</span> et naves indidem accitae erant, quae vergentem ad mare partem urbis oppugnarent. ea omissa oppugnatio est, quia Lacinium Hannibal admoverat copias, et conlegar eduxisse iam a Venusia exercitum fama erat, cui coniungi volebat. <span class="">section 13</span> itaque in Apuliam ex <span class="pagebreak" id="index.xml-pb-d30e1629">[Page p.390]</span> Bruttiis reditum, et inter Venusiam Bantiamque minus trium milium passuum intervallo consules binis castris consederunt. <span class="">section 14</span> in eandem regionem et Hannibal redit averso ab Locris bello. ibi consules ambo ingenio feroces prope cotidie in aciem exire haud dubia spe si duobus exercitibus consularibus iunctis commisisset sese hostis, debellari posse.</p><p><span class="">chapter 26</span> <span class="">section 1</span> Hannibal quia cum Marcello bis priore anno congressus vicerat victusque erat, ut, cum eodem si dimicandum foret, nec spem nec metum ex vano haberet, ita duobus consulibus haudquaquam sese parem futurum credebat. <span class="">section 2</span> itaque totus in suas artes versus insidiis locum quaerebat. <span class="">section 3</span> levia tamen proelia inter bina castra vario eventu fiebant; quibus cum extrahi aestatem posse consules crederent, nihilo minus oppugnari Locros posse rati, L. Cincio, ut ex Sicilia Locros cum classe traiceret, scribunt. <span class="">section 4</span> et ut ab terra quoque oppugnari moenia possent, ab Tarento partem exercitus, <span class="">section 5</span> qui in praesidio erat, duci eo <span class="corr">[iusserunt.]</span> ea ita futura per quosdam Thurinos conperta Hannibali cum essent, mittit ad insidendam ab Tarento viam. ibi sub tumulo Peteliae tria milia equitum, duo peditum in occulto locata; <span class="">section 6</span> in quae inexplorato euntes Romani cum incidissent, ad duo milia armatorum caesa, mille et quingenti ferme vivi capti, alii dissupati fuga per agros saltusque Tarentum rediere.</p><p>tumulus erat silvestris inter Punica <span class="">section 7</span> et Romana castra, ab neutris primo occupatus, quia Romani, qualis pars eius, quae vergeret ad hostium castra, esset, ignorabant, Hannibal insidiis quam castris aptiorem eum crediderat. <span class="">section 8</span> itaque nocte ad id missas aliquot Numidarum turmas medio in saltu condiderat, quorum interdiu nemo ab statione movebatur, ne aut arma aut ipsi procul conspicerentur. <span class="">section 9</span> fremebant vulgo in castris Romanis occupandum eum tumulum esse et castello firmandum, ne, si occupatus ab Hannibale foret, velut in cervicibus haberent hostem. <span class="">section 10</span> movit ea <span class="pagebreak" id="index.xml-pb-d30e1667">[Page p.391]</span> res Marcellum et conlegae ,,quin imus" inquit ,,ipsi cum equitibus paucis exploratum? subiecta res oculis nostris certius dabit consilium". <span class="">section 11</span> adsentienti Crispino cum equitibus ducentis viginti, ex quibus quadraginta Fregellani, ceteri Etrusci erant, proficiscuntur; <span class="">section 12</span> secuti tribuni militum, M. Marcellus consulis filius et A. Manlius, simul et duo praefecti socium L. Arrenius et M'. Aulius. <span class="">section 13</span> immolasse eo die quidam prodidere memoriae consulem Marcellum, et prima hostia caesa iocur sine capite inventum, in secunda omnia conparuisse, quae adsolent, auctum etiam visum in capite; nec id sane haruspici placuisse, <span class="">section 14</span> quod secundum trunca et turpia exta nimis laeta apparuissent. <span class="">chapter 27</span> <span class="">section 1</span> ceterum consulem Marcellum tanta cupiditas tenebat dimicandi cum Hannibale, ut numquam satis castra castris conlata crederet. <span class="">section 2</span> tum quoque vallo egrediens signum dedit, ut ad locum miles esset paratus, ut, si collis, in quem speculatum irent, placuisset, vasa colligerent ac sequerentur. <span class="">section 3</span> exiguum campi ante castra erat; inde in collem aperta undique et conspecta ferebat via. Numidis speculator, nequaquam in spem tantae rei positus, sed si quos vagos pabuli aut lignorum causa longius a castris progressos possent excipere, signum dat, ut pariter ab suis quisque latebris exorerentur. <span class="">section 4</span> non ante apparuere, quibus obviis ab iugo ipso consurgendum erat, quam circumiere, qui ab tergo intercluderent viam. <span class="">section 5</span> tum undique omnes exorti et clamore sublato impetum fecere. cum in ea valle consules essent, ut neque evadere possent in iugum occupatum ab hoste nec receptum ab tergo circumventi haberent, extrahi tamen diutius certamen potuisset, ni coepta ab Etruscis fuga pavorem ceteris iniecisset. <span class="">section 6</span> non tamen omisere pugnam deserti ab Etruscis Fregellani, donec integri consules hortando ipsique ex parte pugnando rem sustinebant; <span class="">section 7</span> sed postquam vulneratos ambo consules, Marcellum etiam transfixum lancea prolabentem ex equo moribundum <span class="pagebreak" id="index.xml-pb-d30e1696">[Page p.392]</span> videre, tum et ipsl—perpauci autem supererant — cum Crispino consule duobus iaculis icto et Marcello adolescente saucio et ipso effugerunt. <span class="">section 8</span> interfectus A. Manlius tribunus militum, et ex duobus praefectis socium M'. Aulius occisus, <span class="italics">L.</span> Arrenius captus. et lictores consulum quinque vivi in hostium potestatem venerunt, ceteri aut interfecti aut cum consule effugerunt. equitum tres <span class="">section 9</span> et quadraginta aut in proelio aut in fuga ceciderunt, duodeviginti vivi capti. <span class="">section 10</span> tumultuatum in castris fuerat, ut consulibus irent subsidio, cum consulem et filium alterius consulis saucios exiguasque infelicis expeditionis reliquias ad castra venientes cernunt. <span class="">section 11</span> mors Marcelli cum alioqui miserabilis fuit, tum quod nec pro aetate—iam enim maior sexaginta annis erat—neque pro veteris prudentia ducis tam inprovide se conlegamque et prope totam rem publicam in praeceps dederat.</p><p><span class="">section 12</span> multos circa unam rem ambitus fecerim si, quae de Marcelli morte variant auctores, omnia exequi velim. <span class="">section 13</span> ut omittam alios, Coelius triplicem gestae rei memoriam edit: unam traditam fama, alteram scriptam <span class="italics">in</span> laudatione fili, qui rei gestae interfuerit, tertiam, quam ipse pro inquisita ac sibi conperta adfert. <span class="">section 14</span> ceterum ita fama variat, ut tamen plerique loci speculandi causa castris egressum, omnes insidiis circumventum tradant.</p><p><span class="">chapter 28</span> <span class="">section 1</span> Hannibal magnum terrorem hostibus morte consulis unius, vulnere alterius iniectum esse ratus, ne cui deesset occasioni, castra in tumulum, in quo pugnatum erat, extemplo transfert. <span class="">section 2</span> ibi inventum Marcelli corpus sepelit. Crispinus, et morte conlegae et suo vulnere territus, silentio insequentis noctis profectus, quos proxumos nanctus est montes, in iis loco alto et tuto undique castra posuit. <span class="">section 3</span> ibi duo duces sagaciter moti sunt, alter ad inferendam, alter ad cavendam fraudem. <span class="">section 4</span> anulis Marcelli simul cum corpore Hannibal potitus erat. eius signi errore ne cui dolus <span class="pagebreak" id="index.xml-pb-d30e1734">[Page p.393]</span> necteretur a Poeno metuens, Crispinus circa civitates proximas miserat nuntios, occisum conlegam esse anulisque eius hostem potitum: <span class="">section 5</span> ne quibus litteris crederent nomine Marcelli compositis. paulo ante hic nuntius <span class="corr">[consulis]</span> Salapiam venerat, quam litterae ab <span class="corr">[Hannibale]</span> allatae sunt Marcelli nomine compositae, se nocte, quae diem <span class="corr">[illum]</span> secutura esset, Salapiam venturum; parati milites essent, qui in praesidio erant, si quo opera eorum opus esset. <span class="">section 6</span> sensere Salapitani fraudem et ab ira non defectionis modo sed etiam equitum interfectorum rati occasionem supplicii peti, remisso retro nuntio— <span class="">section 7</span> perfuga autem Romanus erat—, ut sine arbitro milites quae vellent agerent, oppidanos per muros urbisque opportuna loca in stationibus disponunt, <span class="">section 8</span> custodias <span class="corr">[uigiliasque]</span> in eam noctem intentius instruunt, circa portam, qua venturum hostem rebantur, quod roboris in praesidio erat opponunt. <span class="">section 9</span> Hannibal quarta vigilia ferme ad urbem accessit. primi agminis erant perfugae Romanorum et arma Romana habebant. ii, ubi ad portam est ventum, Latine omnes loquentes excitant vigiles, aperireque portam iubent: consulem adesse. <span class="">section 10</span> vigiles velut ad vocem eorum excitati tumultuari, trepidare, moliri portam. cataracta deiecta clausa erat; eam partim vectibus levant, partim funibus subducunt in tantum altitudinis, ubi subire recti possent. <span class="">section 11</span> vixdum satis patebat iter cum perfugae certatim ruunt per portam; et cum sescenti ferme intrassent, remisso fune, quo suspensa erat, cataracta magr—sonitu cecidit. <span class="">section 12</span> Salapitani alii perfugas neglegenter ex itinere suspensa umeris, ut inter pacatos, gerentis arma invadunt, alii e turri eius portae murisque saxis, sudibus, pilis absterrent hostem. <span class="">section 13</span> ita inde Hannibal suamet ipse fraude captus abiit, profectusque ad Locrorum solvendam obsidionem, quam <span class="italics">L.</span> Cincius summa vi, operibus tormentorumque omni genere ex Sicilia advecto oppugnabat. <span class="">section 14</span> Magoni iam haud ferme fidenti retenturum defensurumque se urbem prima spes morte <span class="pagebreak" id="index.xml-pb-d30e1785">[Page p.394]</span> nuntiata Marcelli adfulsit. <span class="">section 15</span> secutus inde nuntius Hannibalem Numidarum equitatu praemisso ipsum, quantum adcelerare posset, cum peditum agmine sequi. <span class="">section 16</span> itaque ubi primum Numidas edito e speculis signo adventare sensit, et ipse patefacta repente porta ferox in hostes erumpit. et primo magis quia inproviso id fecerat, quam quod par viribus esset, anceps certamen erat; deinde, <span class="">section 17</span> ut supervenere Numidae, tantus pavor Romanis est iniectus, ut passim ad mare ac naves fugerent relictis operibus machinisque, quibus muros quatiebant. ita adventu Hannibalis soluta Locrorum obsidio est.</p><p><span class="">chapter 29</span> <span class="">section 1</span> Crispinus postquam in Bruttios profectum Hannibalem sensit, exercitum, cui conlega praefuerat, M. Marcellum tribunum militum Venusiam abducere' iussit; <span class="">section 2</span> ipse cum legionibus suis Capuam profectus, vix lecticae agitationem prae gravitate vulnerum patiens, Romam litteras de morte conlegae scripsit, quantoque ipse in discrimine esset: <span class="">section 3</span> se comitiorum causa non posse Romam venire, quia nec viae laborem passurus videretur et de Tarento sollicitus esset, ne ex Bruttiis Hannibal eo converteret agmen; legatos opus esse ad se mitti, viros prudentes, cum quibus quae vellet de re publica loqueretur. <span class="">section 4</span> hae litterae recitatae magnum et luctum morte alterius consulis et metum de altero fecerunt. itaque et Q. Fabium filium ad exercitum Venusiam miserunt, et ad consulem tres legati missi, Sex. Iulius Caesar, L. Licinius Pollio, L. Cincius Alimentus, cum paucis ante diebus ex Sicilia redisset. <span class="">section 5</span> hi nuntiare consuli iussi, ut, si ad comitia ipse venire Romam non posset, dictatorem in agro Romano diceret comitiorum causa; <span class="">section 6</span> si consul Tarentum profectus esset, Q. Claudium praetorem placere in eam regionem inde abducere legiones, in qua plurimas sociorum urbes tueri posset.</p><p><span class="">section 7</span> eadem aestate M. Valerius cum classe centum navium ex Sicilia in Africam tramisit et ad Clupeam urbem escensione facta agrum late nullo ferme obvio <span class="pagebreak" id="index.xml-pb-d30e1815">[Page p.395]</span> armato vastavit. inde ad naves raptim praedatores recepti, quia repente fama accidit classem Punicam adventare. <span class="">section 8</span> octoginta erant et tres naves. cum his haud procul Clupea prospere pugnat Romanus. decem et octo navibus captis, fugatis aliis, cum magna terrestri navalique praeda Lilybaeum rediit.</p><p>eadem aestate <span class="">section 9</span> et Philippus implorantibus Achaeis auxilium tulit, quos et Machanidas tyrannus Lacedaemoniorum finitimo bello urebat, et Aetoli navibus per fretum, quod Naupactum et Patras interfluit—Rhion incolae vocant—, exercitu traiecto depopulati erant. <span class="">section 10</span> Attalum quoque regem Asiae quia Aetoli summum gentis suae magistratum ad eum proximo concilio detulerunt, fama erat in Europam traiecturum. <span class="">chapter 30</span> <span class="">section 1</span> ob haec Philippo in Graeciam descendenti ad Lamiam urbem Aetoli duce Pyrrhia, qui praetor in eum annum <span class="corr">[cum]</span> absente Attalo creatus erat, occurrerunt. <span class="">section 2</span> habebant et ab Attalo auxilia secum et mille ferme ex Romana classe a P. Sulpicio missos. adversus hunc ducem atque has copias Philippus bis prospero eventu pugnavit; mille admodum hostium utraque pugna occidit. <span class="">section 3</span> inde cum Aetoli metu compulsi Lamiae urbis moenibus tenerent sese, Philippus ad Phalara exercitum reduxit. in Maliaco sinu is locus est, quondam frequenter habitatus propter egregium portum tutasque circa stationes et aliam opportunitatem maritumam terrestremque. <span class="">section 4</span> eo legati ab rege Aegypti Ptolomaeo Rhodiisque et Atheniensibus et Chiis venerunt ad dirimendum inter Philippum atque Aetolos bellum. adhibitus ab Aetolis et ex finitimis pacificator Amynander rex Athamanum. <span class="">section 5</span> omnium autem non tanta pro Aetolis cura erat, ferociori quam pro ingeniis Graecorum gente, quam ne Philippus regnumque eius grave libertati futurum rebus Graeciae immisceretur. de pace dilata consultatio est in concilium Achaeorum, <span class="">section 6</span> concilioque ei et locus et dies certa indicta; interim triginta dierum indutiae impetratae. <span class="">section 7</span> profectus inde <span class="pagebreak" id="index.xml-pb-d30e1849">[Page p.396]</span> rex per Thessaliam Boeotiamque Chalcidem Euboeae venit, ut Attalum, quem classe Euboeam petiturum audierat, portibus et litorum adpulsu arceret. <span class="">section 8</span> inde praesidio relicto adversus Attalum, si forte interim traiecisset, profectus ipse cum paucis equitum levisque armaturae Argos venit. <span class="">section 9</span> ibi curatione Heraeorum Nemeorumque suffragiis populi ad eum delata, quia se Macedonum reges ex ea civitate oriundos ferunt, Heraeis peractis ab ipso ludicro extemplo Aegium profectus est ad indictum multo ante sociorum concilium. <span class="">section 10</span> ibi de Aetolico finiendo bello actum, ne causa aut Romanis aut Attalo intrandi Graeciam esset. <span class="">section 11</span> sed ea omnia vixdum indutiarum tempore circumacto Aetoli turbavere, postquam et Attalum Aeginam venisse et Romanam classem stare ad Naupactum audivere. <span class="">section 12</span> vocati enim in concilium Achaeorum in quo et eae legationes erant, quae ad Phalara egerant de pace, primum questi sunt quaedam parva contra fidem conventionis tempore indutiarum facta; <span class="">section 13</span> postremo negarunt dirimi bellum posse, nisi Messeniis Achaei Pylum redderent, Romanis restitueretur Atintania, Scerdilaedo et Pleurato Ardiaei. <span class="">section 14</span> enimvero indignum ratus Philippus victos victori sibi ultro condiciones ferre, ne antea quidem se aut de pace audisse aut indutias pepigisse dixit spem ullam habentem quieturos Aetolos, sed ut omnes socios testes haberet se pacis, illos belli causam quaesisse. <span class="">section 15</span> ita infecta pace concilium dimisit quattuor milibus armatorum relictis ad praesidium Achaeorum et quinque longis navibus acceptis, <span class="">section 16</span> quas si adiecisset missae nuper ad se classi Carthaginiensium et ex Bithynia ab rege Prusia venientibus navibus, statuerat navali proelio lacessere Romanos iam diu in regione ea potentes maris. <span class="">section 17</span> ipse ab eo concilio Argos regressus; iam enim Nemeorum adpetebat tempus, quae celebrari volebat praesentia sua.</p><p><span class="">chapter 31</span> <span class="">section 1</span> occupato rege apparatu ludorum et per dies festos licentius quam inter belli tempora remittente <span class="pagebreak" id="index.xml-pb-d30e1878">[Page p.397]</span> animum P. Sulpicius ab Naupacto profectus classem appulit inter Sicyonem et Corinthum, agrumque nobilissimae fertilitatis effuse vastavit. <span class="">section 2</span> fama eius rei Philippum ab ludis excivit; raptimque cum equitatu profectus, iussis subsequi peditibus, palatos passim per agros gravesque praeda, ut qui nihil tale metuerent, adortus Romanos compulit ad naves. <span class="">section 3</span> classis Romana haudquaquam laeta praeda Naupactum redit. Philippo ludorum quoque, qui reliqui erant, celebritatem quantaecumque, de Romanis tamen, victoriae partae fama auxerat, <span class="">section 4</span> laetitiaque ingenti celebrati festi dies, eo magis etiam, quod populariter dempto capitis insigni purpuraque atque alio regio habitu aequaverat ceteris se in speciem, quo nihil gratius est civitatibus liberis; <span class="">section 5</span> praebuissetque <span class="corr">[haud]</span> dubiam eo facto spem libertatis, nisi omnia intoleranda libidine foeda ac deformia effecisset. vagabatur enim cum uno aut altero comite per maritas domos dies noctesque, <span class="">section 6</span> et summittendo se in privatum fastigium quo minus conspectus, eo solutior erat, et libertatem, cum aliis vanam ostendisset, totam in suam licentiam verterat. <span class="">section 7</span> neque enim omnia emebat aut eblandiebatur, sed vim etiam flagitiis adhibebat, periculosumque et viris et parentibus erat moram incommoda severitate libidini regiae fecisse. <span class="">section 8</span> uni etiam principi Achaeorum Arato adempta uxor nomine Polycratia ac spe regiarum nuptiarum in Macedoniam asportata fuerat.</p><p><span class="">section 9</span> per haec flagitia sollemni Nemeorum peracto paucisque additis diebus Dymas est profectus ad praesidium Aetolorum, quod ab Eleis adcitum acceptumque in urbem erat, eiciendum. <span class="">section 10</span> Cycliadas—penes eum summa imperii erat—Achaeique ad Dymas regi occurrere, et Eliorum accensi odio, quod a ceteris Achaeis dissentirent, et infensi Aetolis, quos Romanum quoque adversus se movisse bellum credebant. <span class="">section 11</span> profecti ab Dymis coniuncto exercitu transeunt Larisum amnem, qui Elium agrum a Dymaeo dirimit. <span class="">chapter 32</span> <span class="">section 1</span> primum <span class="pagebreak" id="index.xml-pb-d30e1914">[Page p.398]</span> diem, quo fines hostium ingressi sunt, populando absumpserunt. postero die acie instructa ad urbem accesserunt praemissis equitibus, qui obequitando portis promptum ad excursiones genus lacesserent Aetolorum. <span class="">section 2</span> ignorabant Sulpicium cum quindecim navibus ab <span class="corr">[Naupacto]</span> Cyllenen traiecisse et expositis in terram quattuor milibus armatorum silentio noctis, ne conspici agmen posset, intrasse Elim. <span class="">section 3</span> itaque inprovisa res ingentem iniecit terrorem, postquam inter Aetolos Eliosque Romana signa atque arma cognovere. <span class="">section 4</span> et primo recipere suos voluerat rex; dein contracto iam inter Aetolos et Tralles—Illyriorum id est genus—certamine cum urgeri videret suos, et ipse rex cum equitatu in cohortem Romanam incurrit. <span class="">section 5</span> ibi equus pilo traiectus cum prolapsum super caput regem effudisset, atrox pugna utrimque accensa est et ab Romanis impetu in regem facto et protegentibus regiis. <span class="">section 6</span> insignis et ipsius pugna fuit cum pedes inter equites coactus esset proelium inire. dein, cum iam impar certamen esset, caderentque circa eum multi et vulnerarentur, raptus ab suis atque alteri equo iniectus fugit. <span class="">section 7</span> eo die castra quinque milia passuum ab urbe Eliorum posuit. postero die omnes copias ad propinquum Eliorum castellum—Pyrgum vocant—eduxit, quo agrestium multitudinem cum pecoribus metu populationum compulsam audierat. <span class="">section 8</span> <span class="corr">[eam]</span> inconditam inermemque multitudinem primo statim terrore adveniens cepit; compensaveratque ea praeda quod ignominiae ad Elim acceptum fuerat. <span class="">section 9</span> dividenti praedam captivosque—fuere autem quattuor milia hominum, pecorumque omnis generis ad viginti milia—nuntius ex Macedonia venit <span class="corr">[Aeropum]</span> quendam corrupto arcis praesidiique praefecto Lychnidum cepisse, tenere et Dassaretiorum quosdam vicos et Dardanos etiam concire. <span class="">section 10</span> omisso igitur Achaico atque Aetolico bello relictis tamen duobus milibus et quingentis omnis generis armatorum cum Menippo et Polyphanta ducibus ad <span class="pagebreak" id="index.xml-pb-d30e1954">[Page p.399]</span> praesidium sociorum, <span class="">section 11</span> profectus ab Dymis per Achaiam Boeotiamque et Euboeam decumis castris Demetriadem in Thessaliam pervenit. <span class="">chapter 33</span> <span class="">section 1</span> ibi alii maiorem adferentes tumultum nuntii occurrunt: Dardanos in Macedoniam effusos Orestidem iam tenere ac descendisse in Argestaeum campum, famamque inter barbaros celebrem esse Philippum occisum. <span class="">section 2</span> expeditione ea, qua cum populatoribus agri ad Sicyonem pugnavit, in arborem inlatus impetu equi ad eminentem ramum cornu alterum galeae praefregit; <span class="">section 3</span> id inventum ab Aetolo quodam perlatumque in Aetoliam ad Scerdilaedum, cui notum erat insigne galeae, famam interfecti regis vulgavit. <span class="">section 4</span> post profectionem ex Achaia regis Sulpicius Aeginam classe profectus cum Attalo sese coniunxit. <span class="">section 5</span> Achaei cum Aetolis Eleisque haud procul Messene prosperam pugnam fecerunt. Attalus rex et P. Sulpicius Aeginae hibernarunt.</p><p><span class="">section 6</span> exitu huius anni T. Quinctius consul dictatore comitiorum ludorumque faciendorum causa dicto T. Manlio Torquato, ex volnere moritur; alii Tarenti, alii in Campania mortuum tradunt. <span class="">section 7</span> ita, quod nullo ante bello acciderat, duo consules sine memorando proelio interfecti velut orbam rem publicam reliquerant. dictator Manlius magistrum equitum C. Servilium—tum aedilis curulis erat—dixit. <span class="">section 8</span> senatus quo die primum est habitus, ludos magnos facere dictatorem iussit, quos M. Aemilius praetor urbanus C. Flaminio Cn. Servilio consulibus fecerat et in quinquennium voverat. tum dictator et fecit ludos et in insequens lustrum vovit. <span class="">section 9</span> ceterum cum duo consulares exercitus tam prope hostem sine ducibus essent, omnibus aliis omissis una praecipua cura patres populumque incessit consules primo quoque tempore creandi, et ut eos crearent potissimum, quorum virtus satis tuta a fraude Punica esset: <span class="">section 10</span> cum toto eo bello damnosa praepropera ac fervida ingenia imperatorum fuissent, tum eo ipso anno consules nimia cupiditate conserendi cum hoste <span class="pagebreak" id="index.xml-pb-d30e1984">[Page p.400]</span> manum in necopinatam fraudem lapsos esse. <span class="">section 11</span> ceterum deos immortales, miseritos nominis Romani, pepercisse innoxiis exercitibus, temeritatem consulum ipsorum capitibus damnasse. <span class="">chapter 34</span> <span class="">section 1</span> cum circumspicerent patres, quosnam consules facerent, longe ante alios eminebat C. Claudius Nero; ei conlega quaerebatur. <span class="">section 2</span> et virum quidem eum egregium ducebant, sed promptiorem acrioremque, quam tempora belli postularent aut hostis Hannibal; <span class="">section 3</span> temperandum acre ingenium eius moderato et prudenti viro adiuncto conlega censebant. M. Livius erat, multis ante annis ex consulatu populi iudicio damnatus, <span class="">section 4</span> quam ignominiam adeo aegre tulerat, ut rus migraret et per multos annos et urbe et <span class="corr">[omni]</span> coetu caruerit hominum. <span class="">section 5</span> octavo ferme post damnationem anno M. Claudius Marcellus et M. Valerius Laevinus consules redduxerant eum in urbem; sed erat veste obsoleta capilloque et barba promissa, prae se ferens in vultu habituque insignem memoriam ignominiae acceptae. <span class="">section 6</span> L. Veturius et P. Licinius censores eum tonderi et squalorem deponere et in senatum venire fungique aliis publicis muneribus coegerunt. <span class="">section 7</span> sed tum quoque aut verbo adsentiebatur aut pedibus in sententiam ibat, donec cognati hominis eum causa M. Livii Macati, cum fama eius ageretur, stantem coegit in senatu sententiam dicere. <span class="">section 8</span> <span class="corr">[tunc]</span> ex tanto intervallo auditus convertit ora hominum in se, causamque sermonibus praebuit, indigno iniuriam a populo factam, magnoque id damno fuisse, quod tam gravi bello nec opera nec consilio talis viri usa res publica esset: <span class="">section 9</span> C. Neroni neque Q. Fabium neque M. Valerium Laevinum dari conlegam posse, quia duos patricios creari non liceret; <span class="">section 10</span> eandem causam in T. Manlio esse, praeterquam quod recusasset delatum consulatum recusaturusque esset. egregium par consulum fore, si M. Livium C. Claudio conlegam adiunxissent. <span class="">section 11</span> nec populus mentionem eius rei ortam a patribus est aspernatus. unus <span class="corr">[eam]</span> rem in civitate is, <span class="">section 12</span> cui deferebatur honos, abnuebat, <span class="pagebreak" id="index.xml-pb-d30e2035">[Page p.401]</span> levitatem civitatis accusans: sordidati rei non miseritos candidam togam invito offerre; eodem honores poenasque congeri. <span class="">section 13</span> si virum bonum ducerent, quid ita pro malo ac noxio damnassent? si noxium comperissent, quid ita male credito priore consulatu alterum crederent? <span class="">section 14</span> haec taliaque arguentem et querentem castigabant patres, et M. Furium memorantes revocatum de exilio patriam pulsam sede sua restituisse; ut parentium saevitiam, sic patriae patiendo ac ferendo leniendam esse. <span class="">section 15</span> adnisi omnes cum C. Claudio M. Livium consulem fecerunt.</p><p><span class="">chapter 35</span> <span class="">section 1</span> post diem tertium eius diei praetorum comitia habita. praetores creati L. Porcius Licinus C. Mamilius C. et A. Hostilii Catones. comitiis perfectis ludisque factis dictator et magister equitum magistratu abierunt. <span class="">section 2</span> C. Terentius Varro in Etruriam pro praetore missus, ut ex ea provincia C. Hostilius Tarentum ad eum exercitum iret, quem T. Quinctius consul habuerat; <span class="">section 3</span> et L. Manlius trans mare legatus iret viseretque, quae res ibi gererentur; simul quod Olympiae ludicrum ea aestate futurum erat, quod maximo coetu Graeciae celebraretur, ut, si tuto per hostem posset, <span class="">section 4</span> adiret id concilium, ut, qui Siculi bello ibi profugi aut Tarentini cives relegati ab Hannibale essent, domos redirent scirentque sua omnia iis, quae ante bellum habuissent, reddere populum Romanum.</p><p>quia periculosissimus annus inminere videbatur, <span class="">section 5</span> neque consules in re publica erant, in consules designatos omnes versi, quam primum eos sortiri provincias et praesciscere, quam quisque eorum provinciam, quem hostem haberet, volebant. <span class="">section 6</span> de reconciliatione etiam gratiae eorum in senatu actum est principio facto a Q. Fabio Maximo. <span class="">section 7</span> inimicitiae autem nobiles inter eos erant et acerbiores eas indignioresque Livio sua calamitas fecerat, quod spretum se in ea fortuna credebat. <span class="">section 8</span> itaque is magis inplacabilis erat et nihil opus esse reconciliatione aiebat: acrius et intentius <span class="pagebreak" id="index.xml-pb-d30e2065">[Page p.402]</span> omnia gesturos timentes, ne crescendi ex se inimico conlegae potestas fieret. <span class="">section 9</span> vicit tamen auctoritas senatus ut positis simultatibus communi animo consilioque administrarent rem publicam. <span class="">section 10</span> provinciae iis non permixtae regionibus, sicut superioribus annis, sed diversae extremis Italiae finibus, alteri adversus Hannibalem Bruttii et Lucani, alteri Gallia adversus Hasdrubalem, quem iam Alpibus adpropinquare fama erat, decreta. <span class="">section 11</span> exercitum e duobus, qui in Gallia quique in Etruria esset, addito urbano, eligeret, <span class="corr">[quem]</span> mallet, qui Galliam esset sortitus. <span class="">section 12</span> cui Bruttii provincia evenisset, novis legionibus urbanis scriptis, utrius mallet consulum prioris anni exercitum sumeret; <span class="">section 13</span> relictum a consule exercitum Q. Fulvius proconsul acciperet, eique in annum imperium esset. <span class="">section 14</span> et C. Hostilio, cui pro Etruria Tarentum mutaverant provinciam, pro Tarento Capuam mutaverunt; legio una data est, cui Fulvius proximo anno praefuerat.</p><p><span class="">chapter 36</span> <span class="">section 1</span> de Hasdrubalis adventu in Italiam cura in dies crescebat. Massiliensium primum legati nuntiaverant eum in Galliam transgressum, <span class="">section 2</span> erectosque adventu eius, quia magnum pondus auri attulisse diceretur ad mercede auxilia conducenda, Gallorum animos. <span class="">section 3</span> missi deinde cum iis legati ab Roma Sex. Antistius et M. Raecius ad rem inspiciendam rettulerant misisse se cum Massiliensibus ducibus, qui per hospites eorum, principes Gallorum, omnia explorata referrent; <span class="">section 4</span> pro comperto habere Hasdrubalem ingenti iam coacto exercitu proximo vere Alpes traiecturum, nec tum eum quicquam aliud morari, nisi quod clausae hieme Alpes essent. <span class="">section 5</span> <span class="corr">[in]</span> locum M. Marcelli P. Aelius Paetus augur creatus inauguratusque; et Cn. Cornelius Dolabella rex sacrorum inauguratus est in locum M. Marcii, qui biennio ante mortuus erat. <span class="">section 6</span> hoc eodem anno et lustrum conditum est a censoribus P. Sempronio Tuditano et M. Cornelio Cethego. <span class="">section 7</span> censa civium capita <span class="pagebreak" id="index.xml-pb-d30e2112">[Page p.403]</span> <span class="italics">centum</span> triginta septem milia centum octo, minor aliquanto numerus, quam qui ante bellum fuerat. <span class="">section 8</span> eo <span class="corr">[anno]</span> primum, ex quo Hannibal in Italiam venisset, comitium tectum esse memoriae proditum est, et ludos Romanos semel instauratos ab aedilibus curulibus Q. Metello et C. Servilio. <span class="">section 9</span> et plebei ludi biduum instaurati a C. Mamilio et M. Caecilio Metello aedilibus plebis; et tria signa ad Cereris eidem dederunt; et <span class="corr">[Iouis]</span> epulum fuit ludorum causa.</p><p>consulatum inde ineunt C. Claudius Nero <span class="">section 10</span> et M. Livius iterum. qui quia iam designati provincias sortiti erant, praetores sortiri iusserunt. <span class="">section 11</span> C. Hostilio iurisdictio urbana evenit; addita et peregrina, ut tres in provincias exire possent; A. Hostilio Sardinia, C. Mamilio Sicilia, L. Porcio Gallia evenit. <span class="">section 12</span> summa legionum trium et viginti ita per provincias divisa: binae consulum essent, quattuor Hispania haberet. binas tres praetores, in Sicilia et Sardinia et Gallia, duas C. Terentius in Etruria, <span class="">section 13</span> duas Q. Fulvius in Bruttiis, duas Q. Claudius circa Tarentum et Sallentinos, unam C. Hostilius Tubulus Capuae; <span class="">section 14</span> duae urbanae ut scriberentur. primis quattuor legionibus populus tribunos creavit, in ceteras consules miserunt.</p><p><span class="">chapter 37</span> <span class="">section 1</span> priusquam consules proficiscerentur, novendiale sacrum fuit, quia Veis de caelo lapidaverat. <span class="">section 2</span> sub unius prodigii ut fit, mentionem alia quoque nuntiata, Menturnis aedem Iovis et lucum Maricae, item Atellae murum et portam de caelo tacta; <span class="">section 3</span> Menturnenses, terribilius quod esset, adiciebant sanguinis rivum in porta fluxisse; et Capuae lupus nocte portam ingressus vigilem laniaverat. <span class="">section 4</span> haec procurata hostiis maioribus prodigia, et supplicatio diem unum fuit ex decreto pontificum. inde iterum novendiale instauratum, quod in Armilustro lapidibus visum pluere. <span class="">section 5</span> liberatas religione mentes turbavit rursus nuntiatum Frusinone natum infantem esse quadrimo parem, nec magnitudine tam mirandum, quam quod is quoque, ut Sinuessae <span class="pagebreak" id="index.xml-pb-d30e2162">[Page p.404]</span> biennio ante, incertus, mas an femina esset, natus erat. <span class="">section 6</span> id vero haruspices ex Etruria adciti foedum turpe prodigium dicere: extorrem agro Romano, procul terrae contactu, alto mergendum. vivum in <span class="corr">[arcam]</span> condidere provectumque in mare proiecerunt. <span class="">section 7</span> decrevere item pontifices, ut virgines ter novenae per urbem euntes carmen canerent. id cum in Iovis Statoris aede discerent conditum ab Livio poeta carmen, tacta de caelo aedis in Aventino Iunonis Reginae; <span class="">section 8</span> prodigiumque id ad matronas pertinere haruspices cum respondissent <span class="">section 9</span> donoque divam placandam esse aedilium curulium edicto in Capitolium convocatae, quibus in urbe Romana intraque decimum lapidem ab urbe domicilia essent, ipsae inter se quinque et viginti delegerunt, ad quas ex dotibus stipem conferrent. <span class="">section 10</span> inde <span class="corr">[donum]</span> pelvis aurea facta lataque in Aventinum, pureque et caste a matronis sacrificatum. <span class="">section 11</span> confestim ad aliud sacrificium eidem divae ab decemviris edicta dies, cuius ordo talis fuit: ab aede Apollinis boves feminae albae duae porta Carmentali in urbem ductae. <span class="">section 12</span> post eas duo signa cupressea Iunonis Reginae portabantur; tum septem et viginti virgines, longam indutae vestem, carmen in Iunonem Reginam canentes ibant, <span class="">section 13</span> illa tempestate forsitan laudabile rudibus ingeniis, nunc abhorrens et inconditum, si referatur. virginum ordinem sequebantur decemviri coronati laurea praetextatique. <span class="">section 14</span> a porta Iugario vico in forum venere. in foro pompa constitit, et per manus reste data virgines sonum vocis pulsu pedum modulantes incesserunt. <span class="">section 15</span> inde vico Tusco Velabroque per Bovarium forum in clivum Publicium atque aedem <span class="corr">[Iunonis]</span> Reginae perrectum. ibi duae hostiae ab decemviris immolatae et simulacra cupressea in aedem inlata.</p><p><span class="">chapter 38</span> <span class="">section 1</span> deis rite placatis dilectum consules habebant acrius intentiusque, quam prioribus annis quisquam meminerat habitum; <span class="">section 2</span> nam et belli terror duplicatus novi hostis in Italiam adventu, et minus <span class="pagebreak" id="index.xml-pb-d30e2212">[Page p.405]</span> iuventutis erat, unde scriberent milites. <span class="">section 3</span> itaque colonos <span class="corr">[etiam]</span> maritimos, qui sacrosanctam vacationem dicebantur habere, dare milites cogebant. quibus recusantibus edixere in diem certain, ut, quo quisque iure vacationem haberet, ad senatum deferret. <span class="">section 4</span> ea die ad senatum hi populi venerunt: Ostiensis Alsiensis Antias Anxurnas <span class="corr">[Minturnensis]</span> Sinuessanus et ab supero mari Senensis. <span class="">section 5</span> cum vacationes suas quisque populus recitaret, nullius, cum in Italia hostis esset, praeter Antiatem Ostiensemque vacatio observata est, et earum coloniarum iuniores iure iurando adacti, supra dies triginta non pernoctaturos se esse extra moenia coloniae suae, donec hostis in Italia esset. <span class="">section 6</span> cum omnes censerent primo quoque tempore consulibus eundum ad bellum — nam et Hasdrubali occurrendum esse descendenti ab Alpibus, <span class="">section 7</span> ne Gallos Cisalpinos neve Etruriam erectam in spem rerum novarum sollicitaret, et Hannibalem suo proprio occupandum bello, ne emergere ex Bruttiis atque obviam ire fratri posset—, Livius cunctabatur, parum fidens suarum provinciarum exercitibus; <span class="">section 8</span> conlegam ex duobus consularibus egregiis exercitibus et tertio, cui Q. Claudius Tarenti praeesset, electionem habere; intuleratque mentionem de volonibus revocandis ad signa. <span class="">section 9</span> senatus liberam potestatem consulibus fecit et supplendi, unde vellent, et eligendi de omnibus exercitibus, quos vellent, permutandique <span class="italics">et</span> ex provinciis, quo e re publica censerent esse, traducendi. ea omnia cum summa concordia consulum acta. <span class="">section 10</span> volones in undevicensimam et vicensimam legiones scripti. <span class="">section 11</span> magni roboris auxilia ex Hispania quoque a P. Scipione M. Livio missa quidam ad id bellum auctores sunt, octo milia Hispanorum Gallorumque et duo milia de legione militum, equitum mille, mixtos Numidas Hispanosque, M. Lucretium has copias navibus advexisse; <span class="">section 12</span> et sagittariorum funditorumque ad tria milia ex Sicilia C. Mamilium misisse.</p><p><span class="">chapter 39</span> <span class="">section 1</span> auxerunt Romae tumultum litterae ex <span class="pagebreak" id="index.xml-pb-d30e2257">[Page p.406]</span> Gallia allatae ab L. Porcio praetore: <span class="">section 2</span> Hasdrubaler movisse ex hibernis et iam Alpes transire; octo milia Ligurum conscripta armataque coniunctura se transgresso in Italiam esse, nisi mitteretur in Ligures qui eos bello occuparet; se cum invalido exercitu quoad tutum putaret, progressurum. <span class="">section 3</span> hae litterae <span class="corr">[consules]</span> raptim confecto dilectu maturius, quam constituerant, exire in provincias coegerunt ea mente, ut uterque hostem in sua provincia contineret neque coniungi aut conferre in unum vires pateretur. <span class="">section 4</span> plurimum in <span class="corr">[eam]</span> rem adiuvit opinio Hannibalis, quod, etsi ea aestate transiturum in Italiam fratrem crediderat, recordando, quae ipse in transitu nunc Rhodani, nunc Alpium cum hominibus locisque pugnando per quinque menses exhausisset, <span class="">section 5</span> haudquaquam tam facilem maturumque transitum expectabat; ea tardius movendi ex hibernis causa fuit. <span class="">section 6</span> ceterum Hasdrubali et sua et aliorum spe omnia celeriora atque expeditiora fuere. non enim receperunt modo Arverni eum deincepsque aliae Gallicae atque Alpinae gentes, sed etiam secutae sunt ad bellum. <span class="">section 7</span> et cum per munita pleraque transitu fratris, quae antea invia fuerant, ducebat, tum etiam duodecim annorum adsuetudine perviis Alpibus factis inter mitiora iam transibat hominum ingenia. <span class="">section 8</span> invisitati namque antea alienigenis nec videre ipsi advenam in sua terra adsueti, omni generi humano insociabiles erant. et primo ignari, quo Poenus pergeret, suas rupes suaque castella et pecorum hominumque praedam peti crediderant; <span class="">section 9</span> fama deinde Punici belli, quo duodecimum annum Italia urebatur, satis edocuerat viam tantum Alpes esse, duas praevalidas urbes, magno inter se maris terrarumque spatio discretas, de imperio et opibus certare. <span class="">section 10</span> hae causae aperuerant Alpes Hasdrubali. <span class="">section 11</span> ceterum quod celeritate itineris profectum erat, id mora ad Placentiam, dum frustra obsidet magis quam oppugnat, conrupit. <span class="">section 12</span> crediderat campestris oppidi facilem expugnationem esse, et nobilitas <span class="pagebreak" id="index.xml-pb-d30e2295">[Page p.407]</span> coloniae induxerat eum, magnum se excidio eius urbis terrorem ceteris ratum iniecturum. <span class="">section 13</span> non ipse se solum ea oppugnatione inpediit, sed Hannibalem post famam transitus eius tanto spe sua celeriorem iam moventem ex hibernis continuerat, <span class="">section 14</span> quippe reputantem, non solum quam lenta urbium oppugnatio esset, sed etiam quam ipse frustra eandem illam coloniam ab Trebia victor regressus temptasset.</p><p><span class="">chapter 40</span> <span class="">section 1</span> consules diversis itineribus profecti ab urbe velut in duo pariter bella distenderant curas hominum, simul recordantium, quas primus adventus Hannibalis intulisset Italiae clades, <span class="">section 2</span> simul cum illa angeret cura, quos tam propitios urbi atque imperio fore deos, ut eodem tempore utrobique res publica prospere gereretur? adhuc adversa secundis pensando rem ad id tempus extractam esse: <span class="">section 3</span> cum in Italia ad Trasumennum et Cannas praecipitasset Romana res, prospera bella in Hispania prolapsam <span class="corr">[eam]</span> erexisse; <span class="">section 4</span> postea, cum in Hispania alia super aliam clades duobus egregiis ducibus amissis duos exercitus ex parte delesset, multa secunda in Italia Siciliaque gesta quassatam rem publicam excepisse; <span class="">section 5</span> et ipsum intervallum loci, quod in ultimis terrarum oris alterum bellum gereretur, spatium dedisse ad respirandum: <span class="">section 6</span> nunc duo bella in Italiam accepta, duo celeberrimi nominis duces circumstare urbem Romanam, et unum in locum totam periculi molem, omne onus incubuisse. qui eorum prior vicisset, intra paucos dies castra cum altero iuncturum. <span class="">section 7</span> terrebat et proximus annus lugubris duorum consulum funeribus. <span class="">section 8</span> his anxii curis homines digredientes in provincias consules prosecuti sunt. memoriae proditum est plenum adhuc irae in civis M. Livium ad bellum proficiscentem monenti Q. Fabio, ne, priusquam genus hostium cognosset, temere manum consereret, respondisse, ubi primum hostium agmen conspexisset, pugnaturum. <span class="">section 9</span> cum quaereretur, quae causa festinandi esset, ,aut ex hoste egregiam gloriam" <span class="pagebreak" id="index.xml-pb-d30e2332">[Page p.408]</span> inquit ,aut ex civibus victis gaudium meritum certe, etsi non honestum, capiam".</p><p><span class="">section 10</span> priusquam Claudius consul in provinciam pervenire per extremum finem agri Larinatis ducentem in Sallentinos exercitum Hannibalem expeditis <span class="corr">[cohortibus]</span> adortus C. Hostilius Tubulus incomposito <span class="corr">[agmini]</span> terribilem tumultum intulit; <span class="">section 11</span> ad quattuor milia hominum occidit, novem signa militaria cepit. moverat ex hibernis ad famam hostis Q. Claudius, qui per urbes agri Sallentini castra disposita habebat. <span class="">section 12</span> itaque ne cum duobus exercitibus simul confligeret, Hannibal nocte castra ex agro Tarentino movit atque in Bruttios concessit. <span class="">section 13</span> Claudius in Sallentinos agmen convertit, Hostilius Capuam petens obvius ad Venusiam fuit consuli Claudio. <span class="">section 14</span> ibi ex utroque exercitu electa peditum quadraginta milia, duo milia et quingenti equites, quibus consul adversus Hannibalem rem gereret: reliquas copias Hostilius Capuam ducere iussus, ut Q. Fulvio proconsuli traderet.</p><p><span class="">chapter 41</span> <span class="">section 1</span> Hannibal undique contracto exercitu, quem in hibernis aut in praesidiis agri Bruttii habuerat, in Lucanos ad Grumentum venit spe recipiendi oppida, quae per metum ad Romanos defecissent. <span class="">section 2</span> eodem a Venusia consul Romanus exploratis itineribus contendit, et mille fere et quingentos passus castra ab hoste locat. <span class="">section 3</span> Grumenti moenibus prope iniunctum videbatur Poenorum vallum; <span class="">section 4</span> quingenti passus intererant. castra Punica ac Romana interiacebat campus; colles imminebant nudi sinistro lateri Carthaginiensium, dextro Romanorum, neutris suspecti, quod nihil silvae neque ad insidias latebrarum habebant. <span class="">section 5</span> in medio campo ab stationibus procursantes certamina <span class="corr">[haud]</span> satis digna dictu serebant. id modo Romanum quaerere apparebat, ne abire hostem pateretur: Hannibal inde evadere cupiens totis viribus in aciem descendebat. <span class="">section 6</span> tum consul ingenio hostis usus, quo minus in tam apertis collibus timeri insidiae poterant, quinque cohortes additis <span class="pagebreak" id="index.xml-pb-d30e2382">[Page p.409]</span> quinque manipulis nocte iugum superare et in aversis vallibus considere iubet. <span class="">section 7</span> tempus exsurgendi ex insidiis et adgrediendi hostem Ti. Claudium Asellum tribunum militum et P. Claudium praefectum socium edocet, quos cum iis mittebat. <span class="">section 8</span> ipse luce prima copias <span class="corr">[omnes]</span> peditum equitumque in aciem eduxit. paulo post et ab Hannibale signum pugnae propositum est, clamorque in castris ad arma discurrentium est sublatus. inde eques pedesque certatim portis ruere ac palati per campum properare ad hostes. <span class="">section 9</span> quos ubi <span class="italics">i</span> effusos consul videt, tribuno militum tertiae legionis C. Aurunculeio imperat, ut equites legionis quanto maximo impetu possit in hostem emittat: <span class="">section 10</span> ita pecorum modo incompositos toto passim campo se fudisse, ut sterni obterique, priusquam instruantur, possint. <span class="">chapter 42</span> <span class="">section 1</span> nondum Hannibal e castris exierat, cum pugnantium clamorem audivit. itaque excitus tumultu raptim ad hostem copias agit. <span class="">section 2</span> iam primos occupaverat equester terror; peditum etiam prima legio et dextra ala proelium inibat; incompositi hostes, ut quemque aut pediti aut equiti casus obtulit, ita conserunt manus. <span class="">section 3</span> crescit pugna subsidiis et procurrentium ad certamen numero augetur; pugnantisque, quod nisi in vetere exercitu et duci veteri <span class="corr">[haud]</span> facile est, <span class="">section 4</span> inter tumultum ac terrorem instruxisset Hannibal, ni cohortium ac manipulorum decurrentium per colles clamor ab tergo auditus metum, ne intercluderentur a castris, iniecisset. <span class="">section 5</span> inde pavor incussus et fuga passim fieri coepta est. minorque caedes fuit, quia propinquitas castrorum breviorem fugam perculsis fecit. equites enim tergo inhaerebant; <span class="">section 6</span> in transversa latera invaserant cohortes secundis collibus via nuda ac facili decurrentes. <span class="">section 7</span> tamen supra octo milia hominum occisa, supra septingentos capti; signa militaria novem adempta; elephanti etiam, quorum nullus usus in repentina ac tumultuaria pugna fuerat, quattuor occisi, duo capti. <span class="">section 8</span> circa quingentos Romanorum sociorumque <span class="pagebreak" id="index.xml-pb-d30e2428">[Page p.410]</span> victores ceciderunt. postero die Poenus quievit; Romanus in aciem copiis eductis postquam <span class="corr">[neminem]</span> signa contra efferre vidit, spolia legi caesorum hostium et suorum corpora conlata in unum sepeliri iussit. <span class="">section 9</span> inde insequentibus continuis diebus aliquot ita institit portis, <span class="">section 10</span> ut prope inferre signa videretur, donec Hannibal tertia vigilia crebris ignibus tabernaculisque, quae pars castrorum ad hostes vergebat, et Numidis paucis, qui in vallo portisque se ostenderent, relictis profectus Apuliam petere intendit. <span class="">section 11</span> ubi inluxit, successit vallo Romana acies, et Numidae ex composito paulisper in portis se valloque ostentavere frustratique aliquamdiu hostes citatis equis agmen suorum adsequuntur. <span class="">section 12</span> consul ubi silentium in castris et ne paucos quidem, qui prima luce obambulaverant, parte ulla cernebat, duobus equitibus speculatum in castra praemissis postquam satis tuta omnia esse exploratum est, inferri signa iussit; <span class="">section 13</span> tantumque ibi moratus, dum milites ad praedam discurrunt, receptui deinde cecinit multoque ante noctem copias redduxit. <span class="">section 14</span> postero die luce prima profectus, magnis itineribus famam et vestigia agminis sequens <span class="corr">[haud]</span> procul Venusia hostem adsequitur. <span class="">section 15</span> ibi quoque tumultuaria pugna fuit; supra duo milia Poenorum caesa. inde nocturnis montanisque itineribus Poenus, ne locum pugnandi daret, Metapontum petiit. <span class="">section 16</span> Hanno inde—is enim praesidio eius loci praefuerat—in Bruttios cum paucis ad exercitum novum comparandum missus; Hannibal copiis eius ad suas additis Venusiam retro quibus venerat itineribus repetit, atque inde Canusium procedit. numquam Nero vestigiis hostis abstiterat et Q. Fulvium, <span class="">section 17</span> cum Metapontum ipse proficisceretur, in Lucanos, ne regio ea sine praesidio esset, arcessierat. <span class="">chapter 43</span> <span class="">section 1</span> inter haec ab Hasdrubale, postquam a Placentiae obsidione abscessit, quattuor Galli equites, duo Numidae cum litteris missi ad Hannibalem cum per medios hostes totam ferme longitudinem Italiae <span class="pagebreak" id="index.xml-pb-d30e2466">[Page p.411]</span> <span class="corr">[emensi]</span> essent, <span class="">section 2</span> dum Metapontum cedentem Hannibalem sequuntur, incertis itineribus Tarentum delati a vagis per agros pabulatoribus Romanis ad Q. Claudium propraetorem deducuntur. <span class="">section 3</span> eum primo incertis inplicantes responsis, ut metus tormentorum admotus fateri vera coegit, edocuerunt litteras se ab Hasdrubale ad Hannibalem ferre. <span class="">section 4</span> cum iis litteris sicut erant signatis L. Verginio tribuno militum ducendi ad Claudium consulem traduntur. <span class="">section 5</span> duae simul turmae Samnitium praesidii causa missae. qui ubi ad consulem pervenerunt, litteraeque lectae per interpretem sunt, et ex captivis percunctatio facta, <span class="">section 6</span> tum Claudius non id tempus esse rei publicae ratus, quo consiliis ordinariis provinciae suae quisque finibus per exercitus suos cum hoste destinato ab senatu bellum gereret; <span class="">section 7</span> audendum ac novandum aliquid inprovisum, inopinatum, quod coeptum non minorem apud cives quam hostes terrorem faceret, perpetratum in magnam laetitiam ex magno metu verteret, <span class="">section 8</span> litteris Hasdrubalis Romam ad senatum missis simul et ipse patres conscriptos, quid pararet, edocet: <span class="">section 9</span> ut, cum in Umbria se occursurum Hasdrubal fratri scribat, legionem <span class="corr">[a]</span> Capua Romam arcessant, dilectum Romae habeant, exercitum urbanum ad Narniam hosti opponant. <span class="">section 10</span> haec senatui scripta. praemissi item per agrum Larinatem Marrucinum Frentanum Praetutianum, qua exercitum ducturus erat, ut omnes ex agris urbibusque commeatus paratos militi ad vescendum in viam deferrent, equos iumentaque alia producerent, ut vehiculorum fessis copia esset. <span class="">section 11</span> ipse de toto exercitu civium sociorumque quod roboris erat delegit, sex milia peditum, mille equites; pronuntiat occupare se in Lucanis proximam urbem Punicumque in ea praesidium velle: ut ad iter parati omnes essent. <span class="">section 12</span> profectus nocte flexit in Picenum.</p><p>et consul quidem quantis maximis itineribus poterat ad conlegam ducebat relicto Q. Catio legato, qui castris praeesset. <span class="">chapter 44</span> <span class="">section 1</span> Romae <span class="corr">[haud]</span> minus <span class="pagebreak" id="index.xml-pb-d30e2516">[Page p.412]</span> terroris ac tumultus erat, quam fuerat biennio ante, <span class="corr">[cum]</span> castra Punica obiecta Romanis moenibus portisque fuerant. neque satis constabat animis, tam audax iter consulis laudarent vituperarentne; apparebat, quo nihil iniquius est, ex eventu famam habiturum: <span class="">section 2</span> castra prope Hannibalem hostem relicta sine duce, cum exercitu, cui detractum foret omne quod roboris, quod floris fuerit, et consulem in Lucanos ostendisse iter, <span class="corr">[cum]</span> Picenum et Galliam peteret, <span class="">section 3</span> castra relinquentem nulla alia re tutiora quam errore hostis, qui ducem inde atque exercitus partem abesse ignoraret. <span class="">section 4</span> quid futurum, si id palam fiat, et aut insequi Neronem cum sex milibus armatorum profectum Hannibal toto exercitu velit aut castra invadere praedae relicta sine viribus, sine imperio, sine auspicio? <span class="">section 5</span> veteres eius belli clades, duo consules proximo anno interfecti terrebant; et ea omnia accidisse, cum unus imperator, unus exercitus hostium in Italia esset; nunc duo bella Punica facta, duos ingentes exercitus, duos prope Hannibales in Italia esse. <span class="">section 6</span> quippe et Hasdrubalem patre eodem Hamilcare genitum, aeque inpigrum ducem, per tot annos in Hispania <span class="corr">[Romano]</span> exercitatum bello, gemina victoria insignem duobus exercitibus cum clarissimis ducibus deletis. <span class="">section 7</span> nam itineris quidem celeritate ex Hispania et concitatis ad arma Gallicis gentibus multo magis quam Hannibalem ipsum gloriari posse: <span class="">section 8</span> quippe in iis locis hunc coegisse exercitum, quibus ille maiorem partem militum fame ac frigore, quae miserrima mortis genera sint, amisisset. <span class="">section 9</span> adiciebant etiam periti rerum Hispaniae, <span class="corr">[haud]</span> cum ignoto eum duce C. Nerone congressurum, sed quem in saltu impedito deprensus forte <span class="corr">[haud]</span> secus quam puerum conscribendis fallacibus condicionibus pacis frustratus elusisset. <span class="">section 10</span> omnia maiora etiam vero praesidia hostium, minora sua, metu interprete semper in deteriora inclinato, ducebant.</p><p><span class="">chapter 45</span> <span class="">section 1</span> Nero postquam iam tantum intervalli ab hoste fecerat, ut detegi consilium satis tutum esset, <span class="pagebreak" id="index.xml-pb-d30e2575">[Page p.413]</span> paucis milites alloquitur. <span class="">section 2</span> negat ullius consilium imperatoris in speciem audacius, re ipsa tutius fuisse quam suum. <span class="">section 3</span> ad certam eos se victoriam ducere: quippe ad quod bellum collega non ante, quam ad satietatem ipsius peditum atque equitum datae ab senatu copiae fuissent maiores instructioresque, quam si adversus ipsum Hannibalem iret, profectus sit, eo ipsi si quantumcumque virium momentum addiderint, rem omnem inclinaturos. <span class="">section 4</span> auditum modo in acie—nam ne ante audiatur, daturum operam—alterum consulem et alterum exercitum advenisse <span class="corr">[haud]</span> dubiam victoriam facturum. <span class="">section 5</span> famam bellum conficere, et parva momenta in spem metumque impellere animos; gloriae quidem ex re bene gesta partae fructum prope omnem ipsos laturos; <span class="">section 6</span> semper quod postremum adiectum sit, id rem totam videri traxisse. cernere ipsos, quo concursu, qua admiratione, quo favore hominum iter suum celebretur. <span class="">section 7</span> et hercule per instructa omnia ordinibus virorum mulierumque undique ex agris effusorum, inter vota ac preces et laudes ibant: illos praesidia rei publicae, vindices urbis Romanae imperiique appellabant; in illorum armis dextrisque suam liberorumque suorum salutem ac libertatem repositam esse. <span class="">section 8</span> deos omnes deasque precabantur, ut illis faustum iter, felix pugna, <span class="">section 9</span> matura ex hostibus victoria esset, damnarenturque ipsi votorum, quae pro iis suscepissent, ut, quem ad modum nunc solliciti prosequerentur eos, ita paucos post dies laeti ovantibus victoria obviam irent. invitare inde pro se quisque <span class="">section 10</span> et offerre et fatigare precibus, ut, quae ipsis iumentisque usui essent, ab se potissimum sumerent; benigne omnia cumulata dare. <span class="">section 11</span> modestia certare milites ne quid ultra usum necessarium sumerent; nihil morari, nec ab signis <span class="italics">abire</span> nec subsistere cibum capientes; diem ac noctem ire; vix quod satis ad naturale desiderium corporum esset, quieti dare. <span class="">section 12</span> et ad collegam praemissi erant, qui nuntiarent adventum percunctarenturque, clam an palam, <span class="pagebreak" id="index.xml-pb-d30e2610">[Page p.414]</span> interdiu an noctu venire sese vellet, isdem an aliis considere castris. nocte clam ingredi melius visum est.</p><p><span class="">chapter 46</span> <span class="">section 1</span> tessera per castra ab Livio consule data erat, ut tribunus tribunum, centurio centurionem, eques equitem, pedes peditem acciperet: <span class="">section 2</span> neque enim dilatari castra opus esse, ne hostis adventum alterius consulis sentiret; et coartatio plurium in angusto tendentium facilior futura erat, quod Claudianus exercitus nihil ferme praeter arma secum in expeditionem tulerat. ceterum in ipso itinere auctum voluntariis agmen erat, <span class="">section 3</span> offerentibus ultro sese et veteribus militibus perfunctis iam militia et iuvenibus, quos certatim nomina dantes, si quorum corporis species roburque virium aptum militiae videbatur, conscripserat. <span class="">section 4</span> ad Senam castra alteriue consulis erant, et quingentos ferme inde passus Hasdrubal aberat. itaque cum iam adpropinquaret, tectus montibus substitit Nero, ne ante noctem castra ingrederetur. <span class="">section 5</span> silentio ingressi, ab sui quisque ordinis hominibus in tentoria abducti, cum summa omnium laetitia hospitaliter excipiuntur. postero die consilium habitum, cui et L. Porcius Licinus praetor adfuit. <span class="">section 6</span> castra iuncta consulum castris habebat et ante adventum eorum per loca alta ducendo exercitum, cum modo insideret angustos saltus, ut transitum clauderet, modo ab latere aut ab tergo carperet agmen, ludificatus hostem omnibus artibus belli fuerat; is tum in consilio aderat. <span class="">section 7</span> multorum eo inclinabant sententiae, ut, dum fessum via ac vigiliis reficeret militem Nero, simul et ad noscendum hostem paucos sibi sumeret dies, tempus pugnae differretur; <span class="">section 8</span> Nero non suadere modo, sed summa ope orare institit, ne consilium suum, quod tutum celeritas fecisset, temerarium morando facerent: <span class="">section 9</span> errore, qui non diuturnus futurus esset, velut torpentem Hannibalem nec castra sua sine duce relicta adgredi nec ad sequendum se iter intendisse. antequam se moveat, deleri exercitum Hasdrubalis posse redirique in Apuliam. <span class="">section 10</span> qui prolatando spatium <span class="pagebreak" id="index.xml-pb-d30e2638">[Page p.415]</span> hosti det, eum et illa castra prodere Hannibali et aperire in Galliam iter, ut per otium, ubi velit, Hasdrubali coniungatur. <span class="">section 11</span> extemplo signum dandum et exeundum in aciem abutendumque errore hostium absentium praesentiumque, dum neque illi sciant cum paucioribus nec hi cum pluribus et validioribus rem esse. <span class="">section 12</span> consilio dimisso signum pugnae proponitur, confestimque in aciem procedunt.</p><p><span class="">chapter 47</span> <span class="">section 1</span> iam hostes ante castra instructi stabant. moram pugnae attulit, quod Hasdrubal, provectus ante signa cum paucis equitibus, scuta vetera hostium notavit, quae ante non viderat, et strigosiores equos; multitudo quoque maior solita visa est. <span class="">section 2</span> suspicatus enim id, quod erat, receptui propere cecinit ac misit ad fiumen, unde aquabantur, ubi et excipi aliqui possent et notari oculis, si qui forte adustioris coloris at ex recenti via essent; <span class="">section 3</span> simul circumvehi procul castra iubet specularique, num auctum aliqua <span class="corr">[parte]</span> sit vallum, et ut attendant, semel bisne signum canat in castris. <span class="">section 4</span> ea cum ordine omnia relata essent, castra nihil aucta errorem faciebant: bina erant, sicut ante adventum consulis alterius fuerant, una M. Livii, altera L. Porci, neutris quicquam, quo latius tenderetur, ad munimenta adiectum. <span class="">section 5</span> illud veterem ducem adsuetumque Romano hosti movit, quod semel in praetoriis castris signum, bis in consularibus referebant cecinisse. duos profecto consules esse, et quonam modo alter ab Hannibale abscessisset, cura angebat. <span class="">section 6</span> minime id, quod erat, suspicari poterat, tantae rei frustratione Hannibalem elusum, ut, ubi dux, ubi exercitus esset, cum quo castra conlata haberet, ignoraret; <span class="">section 7</span> profecto haud mediocri clade absterritum insequi non ausum; magno opere vereri, ne perditis rebus serum ipse auxilium venisset Romanisque eadem iam fortuna in Italia quae in Hispania esset. <span class="">section 8</span> interdum litteras suas ad eum non pervenisse credere, interceptisque iis consulem ad sese opprimendum adcelerasse. his anxius <span class="pagebreak" id="index.xml-pb-d30e2671">[Page p.416]</span> curis extinctis ignibus vigilia prima dato signo, ut taciti vasa colligerent, signa ferri iussit. <span class="">section 9</span> in trepidatione et nocturno tumultu duces parum intente adservati alter in destinatis iam ante animo latebris subsedit, alter per vada nota Metaurum flumen tranavit. ita desertum ab ducibus agmen primo per agros palatur, fessique aliquot <span class="italics">itinere</span> ac vigiliis sternunt somno corpora passim atque infrequentia relinquunt signa. <span class="">section 10</span> Hasdrubal dum lux viam ostenderet, ripa fluminis signa ferri iubet, et per tortuosi amnis sinus flexusque cum <span class="italics">iter</span> errore revolvens baud multum processisset, ubi prima lux transitum opportunum ostendisset, transiturus erat. <span class="">section 11</span> sed cum quantum a mari abscedebat, tanto altioribus coercentibus amnem ripis non inveniret vada, diem terendo spatium dedit ad insequendum sese hosti. <span class="">chapter 48</span> <span class="">section 1</span> Nero primum cum omni equitatu advenit, Porcius deinde adsecutus cum levi armatura. <span class="">section 2</span> qui cum fessum agmen carperent ab omni parte incursarentque, et iam omisso itinere, quod fugae simile erat, castra metari Poenus in tumulo super fluminis ripam vellet, <span class="">section 3</span> advenit Livius peditum omnibus <span class="corr">[copiis]</span> non itineris modo, sed ad conserendum extemplo proelium instructis armatisque. <span class="">section 4</span> sed ubi omnes copias coniunxerunt, derectaque acies est, Claudius dextro in cornu, Livius ab sinistro pugnam instruit, media acies praetori tuenda data. <span class="">section 5</span> Hasdrubal omissa munitione castrorum postquam pugnandum vidit, in prima acie ante signa elephantos locat, circa eos laevo in cornu adversus Claudium Gallos opponit, <span class="corr">[haud]</span> tantum iis fidens, quantum ab hoste timeri eos credebat; <span class="">section 6</span> ipse dextrum cornu adversus M. Livium sibi atque Hispanis—et ibi maxime in vetere milite spem habebat — sumpsit; <span class="">section 7</span> Ligures in medio post elephantos positi. sed longior quam latior acies erat; Gallos prominent collis tegebat. <span class="">section 8</span> ea frons, quam Hispani tenebant, cum sinistro Romanorum cornu concurrit; dextra omnis <span class="pagebreak" id="index.xml-pb-d30e2718">[Page p.417]</span> acies extra proelium eminens cessabat; <span class="">section 9</span> collis oppositus arcebat, ne aut a fronte aut ab latere adgrederentur. inter Livium Hasdrubalemque ingens contractum certamen erat, atroxque caedes utrimque edebatur. <span class="">section 10</span> ibi duces ambo, ibi pars maior peditum equitumque Romanorum, ibi Hispani, vetus miles peritusque Romanae pugnae, et Ligures, durum in armis genus. eodem versi elephanti, qui primo impetu turbaverant antesignanos et iam signa moverant loco; <span class="">section 11</span> deinde crescente certamine et clamore inpotentius iam regi et inter duas acies versari, velut incerti, quorum essent, haud dissimiliter navibus sine gubernaculo vagis. <span class="">section 12</span> Claudius ,,quid ergo praecipiti cursu tam longum iter emensi sumus"? clamitans militibus, cum in adversum collem frustra signa erigere conatus esset, <span class="">section 13</span> postquam ea regione penetrari ad hostem non videbat posse, cohortes aliquot subductas e dextro cornu, ubi stationem magis segnem quam pugnam futuram cernebat, <span class="">section 14</span> post aciem circumducit et non hostibus modo sed etiam suis inopinantibus in dextrum hostium latus incurrit; tantaque celeritas fuit, ut, cum ostendissent se ab latere, mox in terga iam pugnarent. <span class="">section 15</span> ita ex omnibus partibus, ab fronte, ab latere, ab tergo, trucidantur Hispani Liguresque, et ad Gallos iam caedes pervenerat. ibi minimum certaminis fuit: <span class="">section 16</span> nam et pars magna ab signis aberant, nocte dilapsi stratique somno passim per agros, et qui aderant, itinere ac vigiliis fessi, intolerantissima laboris corpora, vix arma umeris gestabant; <span class="">section 17</span> et iam diei medium erat, sitisque et calor hiantes <span class="corr">[caedendos]</span> capiendosque adfatim praebebat. <span class="">chapter 49</span> <span class="">section 1</span> elephanti plures ab ipsis rectoribus quam ab hoste interfecti. fabrile scalprum cum malleo habebant; id, ubi saevire beluae ac ruere in suos coeperant, magister inter aures positum, ipso in articulo, quo iungitur capiti cervix, quanto maximo poterat ictu adigebat. <span class="">section 2</span> ea celerrima via mortis in tantae molis belua inventa erat, ubi regenti? imperium sprevissent, primusque id <span class="pagebreak" id="index.xml-pb-d30e2753">[Page p.418]</span> Hasdrubal instituerat, dux cum saepe alias memorabilis, tum illa praecipue pugna. <span class="">section 3</span> ille pugnantes hortando pariterque obeundo pericula sustinuit, ille fessos abnuentesque taedio et labore nunc precando nunc castigando accendit; ille fugientes revocavit omissamque pugnam aliquot locis restituit; <span class="">section 4</span> postremo, cum haud dubie fortuna hostium esset, ne superstes tanto exercitui suum nomen secuto esset, concitato equo se in cohortem Romanam inmisit. ibi, ut patre Hamilcare et Hannibale fratre dignum erat, pugnans cecidit.</p><p><span class="">section 5</span> numquam eo bello una acie tantum hostium interfectum est, redditaque aequa Cannensi clades vel ducis vel exercitus interitu videbatur. <span class="">section 6</span> quinquaginta sex milia hostium occisa, capta quinque milia et quadringenti; magna praeda alia cum omnis generis, tum auri etiam argentique. <span class="">section 7</span> civium etiam Romanorum, qui capti apud hostes erant, supra quattuor milia capitum recepta. id solacii fuit pro amissis eo proelio militibus. nam haudquaquam incruenta victoria fuit: octo ferme milia Romanorum sociorumque occisa; <span class="">section 8</span> adeoque etiam victores sanguinis caedisque ceperat satietas, ut postero die, cum esset nuntiatum Livio consuli Gallos Cisalpinos Liguresque, qui aut proelio non adfuissent aut inter caedem effugissent, uno agmine abire sine certo duce, sine signis, sine ordine ullo aut imperio; si una equitum ala mittatur, posse omnes deleri: <span class="">section 9</span> ,,supersint" inquit,,aliqui nuntii et hostium cladis et nostrae virtutis".</p><p><span class="">chapter 50</span> <span class="">section 1</span> Nero ea nocte, quae secuta est pugnam, <span class="italics">profectus</span> citatiore quam inde venerat agmine die sexto ad stativa sua atque ad hostem pervenit. <span class="">section 2</span> iter eius frequentia minore, quia nemo praecesserat nuntius, laetitia vero tanta, vix ut compotes mentium prae gaudio essent, celebratum est. <span class="">section 3</span> nam Romae neuter animi habitus satis dici enarrarique potest, nec quo incerta expectatione eventus civitas fuerat, nec quo victoriae famam accepit. <span class="">section 4</span> numquam per omnis dies, <span class="pagebreak" id="index.xml-pb-d30e2788">[Page p.419]</span> ex quo Claudium consulem profectum fama attulit, ab orto sole ad occidentem aut senator quisquam a curia atque ab magistratibus abscessit aut populus e foro. <span class="">section 5</span> matronae, quia nihil in ipsis opis erat, in preces obtestationesque versae, per omnia delubra vagae suppliciis votisque fatigare deos. <span class="">section 6</span> tam sollicitae ac suspensae civitati fama incerta primo accidit duos Narnienses equites in castra, quae in faucibus Umbriae opposita erant, venisse ex proelio nuntiantes caesos hostes. <span class="">section 7</span> et primo magis auribus quam animis id acceptum erat ut maius laetiusque, quam quod mente capere aut satis credere possent, et ipsa celeritas fidem impediebat, quod biduo ante pugnatum dicebatur. <span class="">section 8</span> litterae deinde ab L. Manlio Acidino missae ex castris adferuntur de Narniensium equitum adventu. <span class="">section 9</span> hae litterae per forum ad tribunal praetoris latae senatum curia exciverunt; tantoque certamine ac tumultu populi ad fores curiae concursum est, ut adire nuntius non posset, sed traheretur a percunctantibus vociferantibusque, ut in rostris prius quam in senatu litterae recitarentur. <span class="">section 10</span> tandem summoti et coerciti a magistratibus, dispensarique laetitia inter inpotentes eius animos potuit. <span class="">section 11</span> in senatu primum, deinde in contione litterae recitatae sunt; et pro cuiusque ingenio aliis iam certum gaudium, aliis nulla ante futura fides erat, quam legatos consulumve litteras audissent. <span class="">chapter 51</span> <span class="">section 1</span> ipsos deinde adpropinquare legatos adlatum est. tunc enim vero omnis aetas currere obvii, primus quisque oculis auribusque haurire tantum gaudium cupientes. <span class="">section 2</span> ad Mulvium usque pontem continens agmen pervenit. <span class="">section 3</span> legati — <span class="italics">ii</span> erant L. Veturius Philo P. Licinius Varus Q. Caecilius Metellus—circumfusi omnis generis hominum frequentia in forum pervenerunt, cum alii ipsos, alii comites eorum, quae acta essent, percunctarentur. <span class="">section 4</span> et ut quisque audierat exercitum hostium imperatoremque occisum, legiones Romanas incolumes, salvos consules esse, extemplo aliis porro impertiebant gaudium <span class="pagebreak" id="index.xml-pb-d30e2819">[Page p.420]</span> suum. <span class="">section 5</span> cum aegre in curiam perventum esset, multo aegrius summota turba, ne patribus misceretur, litterae in senatu recitatae sunt. inde traducti in <span class="corr">[contionem]</span> legati. <span class="">section 6</span> L. Veturius litteris recitatis ipse planius omnia, quae acta erant, exposuit cum ingenti adsensu, postremo etiam clamore universae contionis, cum vi gaudium animis caperent. <span class="">section 7</span> discursum inde ab aliis circa templa deum, ut grates agerent, ab aliis domos, coniugibus liberisque tam laetum nuntium impertirent senatus, <span class="">section 8</span> quod M. Livius et C. Claudius consules incolumi exercitu ducem hostium legionesque occidissent, supplicationem in triduum decrevit. eam supplicationem C. Hostilius praetor pro contione edixit, celebrataque a viris feminisque est; <span class="">section 9</span> omniaque templa per totum triduum aequalem turbam habuere, cum matronae amplissima veste cum liberis, perinde ac si debellatum foret, omni solutae metu deis immortalibus grates agerent. <span class="">section 10</span> statum quoque civitatis ea victoria movit, ut iam inde haud secus quam in pace res inter se contrahere vendendo, emendo, mutuum dando argentum creditumque solvendo auderent.</p><p><span class="">section 11</span> C. Claudius consul cum in castra redisset caput Hasdrubalis, quod servatum cum cura attulerat, proici ante hostium stationes captivosque Afros vinctos, ut erant, ostendi, duos etiam ex iis solutos ire ad Hannibalem et expromere, quae acta essent, iussit. <span class="">section 12</span> Hannibal, tanto simul publico familiarique ictus luctu, agnoscere se fortunam Carthaginis fertur dixisse; <span class="">section 13</span> castrisque inde motis, ut omnia auxilia, quae diffusa latius tueri non poterat, in extremum Italiae angulum Bruttios eontraheret, et Metapontinos, civitatem universam, excitos sedibus suis, et Lucanorum qui suae dicionis erant in Bruttium agrum traduxit.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Titus Livius (Livy).
	    Date: 2014-10-09<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:23:27Z.
	       SAXON HE 9.8.0.5.
		 --></address></div></body></html>