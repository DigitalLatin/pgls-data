<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">ANNO DOMINI DCXLVI. VICTOR CARTHAGINENSIS EPISCOPOS.</a><ul class="toc"><li class="toc"><span class="headingNumber">1.1. </span><a class="toc toc_1" href="#index.xml-body.1_div.1_div.1">NOTITIA HISTORICA IN VICTOREM.</a></li></ul></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">ANNO DOMINI DCXLVI. VICTOR CARTHAGINENSIS EPISCOPOS.</span></span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head"><span class="titlem">NOTITIA HISTORICA IN VICTOREM.</span></span></h3><p>(Baron. Annal. ad ann. 646.</p><p><span class="">PLSection B</span> Fortunato sive defuncto, sive e gradu deposito haeresis causa, subrogatus est in locum ejus hoc anno, mense Julio, Victor, qui simul ac creatus est Car- thaginensis episcopus, nihil antiquius habuit quam se esse catholicum suis litteris indicare, sicque more majorum fidei suae (a) professionem scribens, misit eam ad Theodorum pontificem, decernens ad eum dignam legationem, delegans Mellosum Gippensem, sive Gisippensem episcopum, Redemptum diaconum Carthaginensem, et Cresciturum notarium ejusdem Ecclesiae : his itaque ad eumdem Theodorum ponti- ficem litteras dedit, quibus de sua creatione eumdem reddidit certiorem, simulque se fidei catholicae esse professorem significavit. Exstant ipsae Victoris lit- terae in Actis Romani concilii sub Martino pontifice. <span class="">PLSection C</span> ex quo hic suo loco et tempore quo scriptae sunt tibi exhibendas esse putavimus.</p><p><span style="font-style:italic">Et post Victoris epistolam datam, naec addit Baro- nius</span> : Huc usque epistola Victoris ad Theodorum Romanum pontificem. Quod vero postremo loco habet de episcopis Africanis in suspicionem seditionis quorumdam relatione adductis apud imperatorem, cujus rei gratia haud liberum fuerit legationem mit- tere Constantinopolim; plane significat motus illos Gregorianos, de quibus diximus, hoc anno (ut habent Annales Graecorum) (<span style="font-style:italic">b</span>) coeptos in Africa, rebellante Gregorio praeside imperatorem. Ingestum plane fuerat auribus Constantis imperatoris Africanos epicopos cum Gregorio conspirare, ob idque eidem <span class="">PLSection D</span> <span class="note" id="Note1"><span class="noteLabel">Note: </span>(a)In sua notitia de Victore Fabricius haec habet : <span style="font-style:italic">Fidei ratio Hunerico regi Wandalorum tradita exstat in Sicardi antidoto adversus haereses</span>. Sed sane tantum Fabricii verba significant hanc <span style="font-style:italic">rationem fidei</span> Victori fuisse tributam, non autem ejus esse : nam Hunc- <span class="">PLSection D</span> ricus rex pene duobus saeculis ante Victorem nostrum vixisse noscitur. E<span class="smallcap">DIT</span>.</span> <span class="">PLSection B</span> infensi penitus redditi fuere. Sed de Gregoriana re- bellione pluribus sequenti anno dicendum.</p><p>Quod rursus ad ipsius Victoris epistolam spectat, commendata ea reperitur praeconio Martini papae successoris Theodori in Lateranensi concilio verbis istis (<span style="font-style:italic">c</span>). <span style="font-style:italic">Per synodicam epistolam suam dudum nobis relectam Victor venerabilis Carthaginensis episcopus tam ferventissimum zelum suum declaravit, quamque Deo amabilem humilitatem rationabiliter certus est ostendisse. Et zelum quidem per hoc quod introductam novitatem nimis accusare nostrae apostolicae sedi di- gnoscitur, et enarrare in scripto ei acclamationes pene omnium Christianorum, nec non gemitus reverendissi- morum episcoporum, non leviter (sicut ille scripsit) perturbatorum propter fictiones et commenta quae ad-</span> <span class="">PLSection C</span> <span style="font-style:italic">versus veram confirmavit fidem Paulus episcopus Constantinopolitanus; humilitatem autem competenter, minime praesumens abrogatum eumdem Paulum habere, sed consacerdotem appellans, donec judicium de eo nostrae apostolicae auctoritatis, hoc est principis apo- stolorum Petri cognoscat, ut pote quoniam solus et prae omnibus creditus est atque accipere meruit a Rege regum Christo Deo claves regni coelorum ad aperiendum recte credentibus in eumdem Dominum nostrum, et claudendum infidelibus haereticis</span>. Nimirum cujus sit communionem catholicam iis qui foris stant ape- riendo Ecclesiam impartire, vel declarando haereticos, claudere. Plura alia addit in commendationem ejus epistolae, sed ista satis pro instituto. <span class="note" id="Note2"><span class="noteLabel">Note: </span>(<span style="font-style:italic">b</span>) Theophan., hoc anno 5 Constant.</span> <span class="note" id="Note3"><span class="noteLabel">Note: </span>(<span style="font-style:italic">c</span>) Conc. Lateran. sub Martin. Secret. 2.</span></p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a>Â </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:25:42Z.
	       SAXON HE 9.8.0.5.
		 --></address></div></body></html>