<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">SANCTUS VALERIANUS CEMELIENSIS EPISCOPUS.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">SANCTUS VALERIANUS CEMELIENSIS EPISCOPUS.</span></span></h2><div><span class="titlem">J. SIRMONDI (a) EPISTOLA AD FRANCISCUM CARDINALEM BARBERINUM. DE HAC S. VALERIANI EDITIONE.</span></div><div><span class="titlem">EMINENTISSIME DOMINE!</span></div><p>Quod ne sæpius facere audeam pudor et reverentia prohibent, nunc ut Eminentiam Tuam litteris ap­ <br /> pellem, officii mei ratio, atque eadem, ni fallor, in ipsam observantia persuadet. Existimavi enim, cum <br /> Valeriani episcopi famam in discrimen iterum vocari audirem, non mearum tantum esse partium, <br /> susceptam altas ejus causam non deserere, sed Sancti quoque Officii ac Romani nominis interesse, ut <br /> pristinum de illo judicium suum sententiamque non evertat. Meminisse autem opinor E. T., nec enim <br /> ignorare potuit, tametsi ab Urbe tunc aberas, cum ante annos sex Homiliarum tstarum censuram delator <br /> idem urgeret, sacrum tribunal, audita et probata Auctoris defensione, quam littera nostræ continebant, <br /> atiud nihil decernendum censuisse, quam ut notas in novam editionem compararem, in quibus de utroque <br /> accusationis capite satisfieret, hoc est, de Sancti pronomine, quod imputabatur, et de Semipelagianismi <br /> suspicione, cujus insimulabatur. Praestitit utrumque Lugduni nuper edito ad Valeriani purgationem <br /> libello P. Theophilus Raynaudus. Societatis nostrae theologus, copiose adeo et accurate, ut praeclare ad <br /> causam aclum putem, quod operam hac in re meam, a qua exspectari tale nihil poterat, studio suo dili­ <br /> gentiaque præverterit. Quod si nihil novi postea prolatum est, quod serveriorem sententiam requirat, <br /> non indignum opinor singulari E. T. pietate fuerit, providere, ut immotum maneat Sancti officii de­ <br /> cretum, atque innoxio et utili alias Scriptori fama integra conservetur. In quo quidem eo minus, ne im­ <br /> portunus videar intercessor, verendum confido, quod præter commune doctorum sulfragium, qui Vale­ <br /> rianum hactenus cum approbatione legunt, ipsum etiam E. T., qui placere nisi recta non solent, illius <br /> gustu aliquando et sapore delectatam intelligo. Parisitis xvi Augusti M. DC. XXXIII.</p><div><span class="titlem">Ad duo capita quæ objiciuntur circa Homilias VALERIANI</span></div><p>I. Unum est de Sancti nomine quod negant huic auctori convenire. Constat autem id a me <br /> profectum non esse, quia multis ante annis, cum prima ejus homilia de bono disciplinæ, ceeteris <br /> nondum repertis, in Germania ederetur, idem titulus preetixus est, juxta vetus exemplar, ut <br /> monuerunt, monasterii S. Galli, in quo inscriptio est hujusmodi : Liber S. Valeriani Cemeliensis <br /> episcopi. Unde cum animadverterem non temere ab aliis sic esse appellatum, nec certi quid­ <br /> quam haberem in contrarium, non existimavi debere me, aut posse sine nota hunc illi titulum <br /> adimere.</p><p>Utrum autem Valeriano tributum olim hoc nomen fuerit ob peculiaris opinionem sanctitatis, <br /> an propter dignitatem tantum episcopi, quemadmodum difficile foret statuere, cum Cimelæ <br /> civitatis post ejus eversionem vix ulla restent monimenta, ita vicissim ad hoc illi abrogandum, <br /> si jure competat, satis non esset suspicio quæ obtenditur doctrinae Semipelagianæ. eo nimirum <br /> tempore quo Ecclesie auctoritate damnata nondum erat, cum videamus Cassianum et Hila­ <br /> rium Arelatensem, qui hanc præ cæteris profitebantur sanctos nihilominus, alterum a S. Gre­ <br /> gorio in epistola 12 libri vi, alterum in Martyrologio Romano appellari, et utrumque apud suos <br /> usitato sanctorum cultu honorari.</p><p>II. Alterum ad doctrinæ istius criminationem spectat, quam volunt in nonnullis harumce <br /> Homiliarum locis deprehendi. In quo quidem prœterquam quod nullus videtur esse locus <br /> ejusmodi, quam defendere non liceat, melioremque in sensum interpretari, prout in hoc ipso <br /> genere Chrysostomum et alios Patres tum Græcos tum Latinos explicare mos est, et quod P. <br /> Theophilus in libello quem pro Valeriani defensione scripsit, ab omni eum labe liberum esse <br /> docet, hoc insuper observandum est, licet concederemus Valerianum cum aliis præsulibus Gal­ <br /> licanis qui eodem sæculo eademque in provincia vivebant, doctrinam eamdem amplexum fuisse, <br /> non potuisse illos tamen hæreticos hoc nomine censeri ante synodum Arausicanam II, quæ doc­ <br /> trinam illam damnavit, et a sede apostolica confirmata est annis post Valerianum amplius <br /> sexaginta.</p><p>De Valeriano rursus, ut de Sancti nomine ac titulo sit controversia, negari non potest stetisse <span class="note" id="Note1"><span class="noteLabel">Note: </span>(a) lIee epistola, et quod instar diawertatiunculee subnexuin est, ex autographo SIHMONDI desumpta sunt. </span> <span class="note" id="Note2"><span class="noteLabel">Note: </span>PAtROL. LII. </span> <span class="note" id="Note3"><span class="noteLabel">Note: </span>22 </span> <br /> <span class="pagebreak" id="index.xml-pb-d30e269">[Page 683]</span> illum semper, dum vixit, in pace et communione Ecclesiæ catholicae. Cujus rei fidem facit epis­ <br /> tola 52 S. Leonis papae ad ipsum et alios episcopos Galliæ scripta, et horumce altera ad S. <br /> Leonem. Concilium item Reiense, cui adfuit, et cum caeteris subscripsit. Tum etiam quod ejus <br /> quocumque honorifica fit mentio in epistola evocatoria (a) synodi Arelatensis m, in qua transac­ <br /> tum est de concordia inter Faustum abbatem insulæ Lirinensis et vicinos tres episcopos, quo­ <br /> rum unus fuit Valerianus.</p><p>Homiliæ præterea istæ ab annis xx, cum excusse Parisiis primum fuere, recusæ postea in <br /> Germania tuerunt, et Lugduni non semel, lectaeque ab omnibus sine ofTensione et cum fructu, <br /> ac piam revera et religiosam doctrinam continent, utilemque imprimis ad stabiliendam invoca­ <br /> tionem sanctorum, et cultum sacrarum reliquiarum. Adeo ut non defUerit vir magni nominis, <br /> qui diceret scriberetque, quando in Germaniam allatæ sunt, divina factum providentia videri, <br /> ut hoc potissimum tempore ad confutandos haereticos repertae sint. Neque hactenus apud nos <br /> auditum est quempiam præter Denuntiatorem exstitisse, qui earum lectionem non probaret. <span class="note" id="Note4"><span class="noteLabel">Note: </span>(a) Tom. I Concil. Galliae, p. i20. </span></p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:15:57Z.
	       SAXON HE 9.8.0.5.
		 --></address></div></body></html>