<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Contra Symmachum</title><meta name="author" content="Prudentius" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Contra Symmachum" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Contra Symmachum</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="pagebreak" id="index.xml-pb-d30e67">[Page v.1.p.344]</div><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><div class="textpart" id="index.xml-body.1_div.1_div.1_div.1"><h4><span class="headingNumber">1.1.1. </span></h4><div class="l">Paulus, praeco Dei, qui fera gentium</div><div class="l">primus corda sacro perdomuit stilo,</div><div class="l">Christum per populos ritibus asperis</div><div class="l">inmanes placido dogmate seminans,</div><div class="l">inmansueta suas ut cerimonias </div><div class="l">gens pagana Deo sperneret agnito,</div><div class="l">actus turbinibus forte nigerrimis</div><div class="l">hibernum pelagus iam rate debili</div><div class="l">et vim navifragi pertulerat noti.</div><div class="l">sed cum caerulei proelia gurgitis </div><div class="l">iussisset Domini dextra quiescere,</div><div class="l">ad portum fluitans cumba relabitur</div><div class="l">exponitque solo litoris uvidi</div><div class="l">contractos pluvio frigore remiges,</div><div class="l">tunc de litoreis saepibus algidi </div><div class="l">arentum propere bracchia palmitum</div><div class="l">convectant rapidos unde focos struant:</div><div class="l">fascem quisque suum congerit ignibus</div><div class="l">expectans calidi luxuriam rogi.</div><div class="l">Paulus, dum fragiles cogere surculos </div><div class="l">et densere foci congeriem studet,</div><div class="l">incautam cumulis inseruit manum,</div><div class="l">torpebat glacie pigra ubi vipera</div><div class="pagebreak" id="index.xml-pb-d30e118">[Page v.1.p.346]</div><div class="l">sarmentis laqueos corporis inplicans.</div><div class="l">quae postquam intepuit fomite fumeo </div><div class="l">laxavitque ferox colla rigentia,</div><div class="l">iam flecti facilis, rettulit ad manum</div><div class="l">vibrato capite spicula dentium.</div><div class="l">haerentem digiti vulnere mordicus</div><div class="l">pendentemque gerens Paulus inhorruit. </div><div class="l">exclamant alii, quod cute livida</div><div class="l">virus mortiferum serpere crederent.</div><div class="l">at non intrepidum terret apostolum</div><div class="l">tristis tam subiti forma periculi.</div><div class="l">adtollens oculos sidera suspicit </div><div class="l">Christum sub tacito pectore murmurans,</div><div class="l">excussumque procul discutit aspidem,</div><div class="l">abiectus coluber verberat aëra</div><div class="l">atque oris patuli solvit acumina.</div><div class="l">mox omnis sanies deserit et dolor </div><div class="l">ceu nullo laceram vulnere dexteram,</div><div class="l">siccatusque perit vipereus liquor,</div><div class="l">hydrum praecipitem dum rotat inpetus,</div><div class="l">arsurum mediis intulit ignibus.</div><div class="l">sic nunc post hiemem vimque trucis freti, </div><div class="l">quo iactata ratis tunc Sapientiae est,</div><div class="l">cum sub sacricolis territa regibus</div><div class="l">vix panso poterat currere carbaso</div><div class="l">adflictosque suos turbine saeculi</div><div class="l">vectarat rabidis fluctibus innatans, </div><div class="l">morsum vulnificum lex pia pertulit.</div><div class="l">occultabat enim se prius abditum</div><div class="l">virus nec gravidum protulerat caput,</div><div class="l">contentum involucris atque cubilibus</div><div class="l">subter conprimere clausa silentia. </div><div class="l">sed, dum forte latens inpietas riget,</div><div class="l">dextram Iustitiae pigra momorderat</div><div class="pagebreak" id="index.xml-pb-d30e190">[Page v.1.p.348]</div><div class="l">succensi stomacho fellis inaestuans.</div><div class="l">heu, quam catholicam nil prope profuit</div><div class="l">puppem nasse sacri remigio stili </div><div class="l">quem Paulus variis gentibus edidit!</div><div class="l">vix portu placido tuta quieverat</div><div class="l">victrix edomitis mille furoribus,</div><div class="l">vix adstricta suis iam retinaculis</div><div class="l">vectores stabili condiderat solo: </div><div class="l">erumpit subito triste periculum,</div><div class="l">nam dum praecalidos igniculos sibi</div><div class="l">solvendis adolent et senio et gelu,</div><div class="l">dum virgas steriles atque superfluas</div><div class="l">flammis de fidei palmite concremant, </div><div class="l">ut concreta vagis vinea crinibus</div><div class="l">silvosi inluviem poneret idoli,</div><div class="l">palpavit nimius perniciem tepor.</div><div class="l">seps insueta subit serpere flexibus</div><div class="l">et vibrare sagax eloquii caput: </div><div class="l">sed dextra inpatiens vulneris inritos</div><div class="l">oris rhetorici depulit halitus;</div><div class="l">effusum ingenii virus inaniter</div><div class="l">summa Christicolis in cute substitit.</div><div class="l">Salvator generis Romulei, precor, </div><div class="l">qui cunctis veniam das pereuntibus,</div><div class="l">qui nullum statuis non operis tui</div><div class="l">mortalem, facili quem releves manu,</div><div class="l">huius, si potis est, iam miserescito</div><div class="l">praeruptam in foveam praecipitis viri. </div><div class="l">spirat sacrilegis flatibus inscius</div><div class="l">erroresque suos indocilis fovet,</div><div class="l">obtestor, iubeas ne citus inpetus</div><div class="l">arsurum mediis inferat ignibus.</div></div><div class="pagebreak" id="index.xml-pb-d30e258">[Page v.1.p.350]</div><div class="textpart" id="index.xml-body.1_div.1_div.1_div.2"><h4><span class="headingNumber">1.1.2. </span></h4><div class="l">Credebam vitiis aegram gentilibus urbem</div><div class="l">iam satis antiqui pepulisse pericula morbi</div><div class="l">nec quidquam restare mali, postquam medicina</div><div class="l">principis inmodicos sedarat in arce dolores,</div><div class="l">sed quoniam renovata lues turbare salutem </div><div class="l">temptat Romulidum, patris inploranda medella est,</div><div class="l">ne sinat antiquo Romam squalere veterno</div><div class="l">neve togas procerum fumoque et sanguine tingui.</div><div class="l">inclitus ergo parens patriae, moderator et orbis,</div><div class="l">nil egit prohibendo vagas ne pristinus error </div><div class="l">crederet esse deum nigrante sub aere formas,</div><div class="l">aut elementorum naturam, quae Patris ars est</div><div class="l">omnigeni, summa pro maiestate sacraret,</div><div class="l">vir solus cui cura fuit ne publica morum</div><div class="l">plaga cicatricem summa leviter cute clausam </div><div class="l">duceret, et latebram tabentis vulneris alte</div><div class="l">inpressam penitusque putri de pure peresam</div><div class="l">iuncta superficies medico fallente foveret,</div><div class="l">sed studuit quo pars hominis generosior intus</div><div class="l">viveret atque animam letali peste piatam </div><div class="l">nosset ab interno tutam servare veneno?</div><div class="l">illa tyrannorum fuerat medicina, videre</div><div class="l">quis status ante oculos praesentibus ac perituris</div><div class="l">conpeteret rebus, nec curam adhibere futuris.</div><div class="l">heu, male de populo meriti, male patribus ipsis </div><div class="l">blanditi, quos praecipites in Tartara mergi</div><div class="l">cum Iove siverunt multa et cum plebe deorum!</div><div class="pagebreak" id="index.xml-pb-d30e316">[Page v.1.p.352]</div><div class="l">ast hic imperium protendit latius aevo</div><div class="l">posteriore suis cupiens sancire salutem.</div><div class="l">nimirum pulchre quidam doctissimus ‘esset </div><div class="l">publica res,’ inquit, ‘tunc fortunata satis, si</div><div class="l">vel reges saperent vel regnarent sapientes.’</div><div class="l">estne ille e numero paucorum qui diadema</div><div class="l">sortiti aetheriae coluerunt dogma sophiae?</div><div class="l">contigit ecce hominum generi gentique togatae </div><div class="l">dux sapiens, felix nostrae res publica Romae</div><div class="l">iustitia regnante viget. parete magistro</div><div class="l">sceptra gubernanti. monet ut deterrimus error</div><div class="l">utque superstitio veterum procul absit avorum,</div><div class="l">nec putet esse deum, nisi qui super omnia summus </div><div class="l">emineat magnique inmensa creaverit orbis.</div><div class="l">num melius Saturnus avos rexisse Latinos</div><div class="l">creditur, edictis qui talibus informavit</div><div class="l">agrestes animos et barbara corda virorum?</div><div class="l">‘sum deus. advenio fugiens, praebete latebras, </div><div class="l">occultate senem nati feritate tyranni</div><div class="l">deiectum solio, placet hic fugitivus et exul</div><div class="l">ut lateam, genti atque loco Latium dabo nomen,</div><div class="l">vitibus incurvum, si qua est ea cura, putandis</div><div class="l">procudam chalybem, necnon et moenia vestri </div><div class="pagebreak" id="index.xml-pb-d30e365">[Page v.1.p.354]</div><div class="l">fluminis in ripa statuam Saturnia vobis.</div><div class="l">vos nemus adpositasque meo sub honore sacrantes</div><div class="l">(sum quianam Caelo genitus) celebrabitis aras.’</div><div class="l">inde deos, quorum patria spectata sepulcra</div><div class="l">scimus, in aere hebetes informavere minores, </div><div class="l">advena quos profugus gignens et equina libido</div><div class="l">intulit Italiae: Tuscis namque ille puellis</div><div class="l">primus adhinnivit simulato numine moechus.</div><div class="l">mox patre deterior silvosi habitator Olympi</div><div class="l">Iuppiter incesta spurcavit labe Lacaenas, </div><div class="l">nunc bove subvectam rapiens ad crimen amatam,</div><div class="l">nunc tener ac pluma levior blandosque susurros</div><div class="l">in morem recinens suave inmorientis oloris,</div><div class="l">capta quibus volucrem virguncula ferret amorem,</div><div class="l">nunc foribus surdis, sera quas vel pessulus artis </div><div class="l">firmarat cuneis, per tectum dives amator</div><div class="l">imbricibus ruptis undantis desuper auri</div><div class="l">infundens pluviam gremio excipientis amicae,</div><div class="l">armigero modo sordidulam curante rapinam</div><div class="l">conpressu inmundo miserum adficiens catamitum, </div><div class="l">pelice iam puero magis indignante sorore,</div><div class="l">haec causa est et origo mali, quod saecla vetusto</div><div class="l">hospite regnante crudus stupor aurea finxit,</div><div class="l">quodque novo ingenio versutus Iuppiter astus</div><div class="l">multiplices variosque dolos texebat, ut illum, </div><div class="pagebreak" id="index.xml-pb-d30e419">[Page v.1.p.356]</div><div class="l">vertere cum vellet pellem faciemque, putarent</div><div class="l">esse bovem, praedari aquilam, concumbere cycnum,</div><div class="l">et nummos fieri et gremium penetrare puellae,</div><div class="l">nam quid rusticitas non crederet indomitorum</div><div class="l">stulta virum, pecudes inter ritusque ferinos </div><div class="l">dedere sueta animum diae rationis egenum?</div><div class="l">in quamcumque fidem nebulonis callida traxit</div><div class="l">nequitia, infelix facilem gens praebuit aurem.</div><div class="l">successit Iovis imperio corruptior aetas,</div><div class="l">quae docuit rigidos vitiis servire colonos. </div><div class="l">expertes furandi homines hac inbuit arte</div><div class="l">Mercurius, Maia genitus; nunc magnus habetur</div><div class="l">ille deus, cuius dedit experientia fures,</div><div class="l">necnon Thessalicae doctissimus ille magiae</div><div class="l">traditur extinctas sumptae moderamine virgae </div><div class="l">in lucem revocasse animas, Cocytia leti</div><div class="l">iura resignasse sursum revolantibus umbris,</div><div class="l">ast alias damnasse neci penitusque latenti</div><div class="l">inmersisse chao. facit hoc ad utrumque peritus</div><div class="l">ut fuerit geminoque armarit crimine vitam; </div><div class="l">murmure nam magico tenues excire figuras</div><div class="l">atque sepulcrales scite incantare favillas,</div><div class="l">vita itidem spoliare alios ars noxia novit,</div><div class="l">artificem scelerum simplex mirata vetustas</div><div class="l">supra hominem coluit, simulans per nubila ferri </div><div class="l">aligerisque leves pedibus transcurrere ventos.</div><div class="pagebreak" id="index.xml-pb-d30e474">[Page v.1.p.358]</div><div class="l">ecce deum in numero formatus et aeneus adstat</div><div class="l">Graius homo augustaque Numae praefulget in arce.</div><div class="l">strenuus exculti dominus quidam fuit agri</div><div class="l">hortorumque opibus memorabilis; hic tamen idem </div><div class="l">scortator nimius multaque libidine suetus</div><div class="l">rusticolas vexare lupas interque salicta</div><div class="l">et densas saepes obscena cubilia inire;</div><div class="l">indomitum intendens animum semperque paratum</div><div class="l">ad facinus nunquam calidis dabat otia venis. </div><div class="l">hic deus e patrio praenobilis Hellesponto</div><div class="l">venit ad usque Italos sacris cum turpibus hortos;</div><div class="l">sinum lactis et haec votorum liba quotannis</div><div class="l">accipit ac ruris servat vineta Sabini,</div><div class="l">turpiter adfixo pudeat quem visere ramo. </div><div class="l">Herculeus mollis pueri famosus amore</div><div class="l">ardor et in transtris iactata efferbuit Argo,</div><div class="l">nec maris erubuit Nemea sub pelle fovere</div><div class="l">concubitus et Hylan pereuntem quaerere caelebs.</div><div class="l">nunc Saliis cantuque domus Pinaria templum </div><div class="l">collis Aventini convexa in sede frequentat.</div><div class="l">Thebanus iuvenis superatis fit deus Indis,</div><div class="l">successu dum victor ovans lascivit et aurum</div><div class="l">captivae gentis revehit spoliisque superbus</div><div class="pagebreak" id="index.xml-pb-d30e523">[Page v.1.p.360]</div><div class="l">diffluit in luxum cum semiviro comitatu </div><div class="l">atque avidus vini multo se proluit haustu,</div><div class="l">gemmantis paterae spumis mustoque Falerno</div><div class="l">perfundens biiugum rorantia terga ferarum,</div><div class="l">his nunc pro meritis Baccho caper omnibus aris</div><div class="l">caeditur et virides discindunt ore chelydros </div><div class="l">qui Bromium placare volunt, quod et ebria iam tunc</div><div class="l">ante oculos regis satyrorum insania fecit,</div><div class="l">et fecisse reor stimulis furialibus ipsas</div><div class="l">maenadas inflammante mero in scelus omne rotatas.</div><div class="l">hoc circumsaltante choro temulentus adulter </div><div class="l">invenit expositum secreti in litoris acta</div><div class="l">corporis egregii scortum, quod perfidus illic</div><div class="l">liquerat incesto iuvenis satiatus amore.</div><div class="l">hanc iubet adsumptam fervens post vina Neaeram</div><div class="l">secum in deliciis fluitantis stare triumphi, </div><div class="l">regalemque decus capitis gestare coronam.</div><div class="l">mox Ariadnaeus stellis caelestibus ignis</div><div class="l">additur: hoc pretium noctis persolvit honore</div><div class="l">Liber, ut aetherium meretrix inluminet axem.</div><div class="l">tantum posse omnes illo sub tempore reges </div><div class="l">indocilis fatui ducebat ineptia vulgi,</div><div class="l">ut transire suis cum sordibus induperator</div><div class="l">posset in aeternum caeli super ardua regnum,</div><div class="l">regia tunc omnis vim maiestatis et omnis,</div><div class="l">parva licet, caeli imperium retinere potestas </div><div class="l">credita: ture etiam ducibus parvoque sacello</div><div class="l">inpertitus honos, quem dum metus aut amor aut spes</div><div class="l">adcumulant, longum miseris processit in aevum</div><div class="pagebreak" id="index.xml-pb-d30e585">[Page v.1.p.362]</div><div class="l">mos patrius: coepit falsae pietatis imago</div><div class="l">ire per ignaros nebuloso errore nepotes; </div><div class="l">tum quia, quae vivis veneratio regibus ante</div><div class="l">contigerat, functis eadem iam munere lucis</div><div class="l">cessit et ad nigras altaria transtulit urnas.</div><div class="l">inde puellarum ludibria, pignera, partus,</div><div class="l">et furtivus amor iuvenum et deprensa iugalis </div><div class="l">corruptela tori, quoniam regalibus aula</div><div class="l">fervere tunc vitiis solita est, nec perdita luxu</div><div class="l">divorum suboles sancti meminisse pudoris.</div><div class="l">atque ut, Roma, tuos caelesti ex sede parentes,</div><div class="l">quis te semideam iactant auctoribus ortam, </div><div class="l">praestringam breviter, Gradivum vel Cytheream,</div><div class="l">ille sacerdotem violat, contra illa marito</div><div class="l">subcumbit Phrygio, coitus fuit inpar utrique:</div><div class="l">nec terrestre deam decuit mortalis obire</div><div class="l">coniugium, nec caelicolam descendere ephebum </div><div class="l">virginis ad vitium furtivoque igne calere,</div><div class="l">sed venus augusto de sanguine femina vili</div><div class="l">privatoque viro vetitum per dedecus haesit;</div><div class="l">et, si Rhea sacram lascivi Martis amore</div><div class="l">lusa pudicitiam fluviali amisit in ulva, </div><div class="l">crediderim generosae aliquem stirpis, sed eundem</div><div class="l">moribus infamem, conpressa virgine per vim</div><div class="l">se dixisse deum, ne stuprum numinis ullus</div><div class="l">obicere auderet turpi miseraeque puellae,</div><div class="l">haec Italos induxit avos vel fama vel error, </div><div class="l">Martia Romuleo celebrarent ut sacra campo,</div><div class="pagebreak" id="index.xml-pb-d30e645">[Page v.1.p.364]</div><div class="l">utque Palatinis Capitolia condita saxis</div><div class="l">signarent titulo proavi Iovis atque Pelasgae</div><div class="l">Palladis et Libyca Iunonem ex arce vocarent,</div><div class="l">cognatos de Marte deos, Veneris quoque nudum </div><div class="l">accirent proceres Erycino e vertice signum,</div><div class="l">utque deum mater Phrygia veheretur ad Ida,</div><div class="l">Bacchica de viridi peterentur ut orgia Naxo.</div><div class="l">facta est terrigenae domus unica maiestatis,</div><div class="l">et tot templa deum Romae quot in orbe sepulcra </div><div class="l">heroum numerare licet; quos fabula manes</div><div class="l">nobilitat, noster populus veneratus adorat.</div><div class="l">hos habuere deos Ancus, Numitor, Numa, Tullus,</div><div class="l">talia Pergameas fugerunt numina flammas,</div><div class="l">sic Vesta est, sic Palladium, sic umbra penatum, </div><div class="l">talis et antiquum servavit terror asylum.</div><div class="l">ut semel obsedit gentilia pectora patrum</div><div class="l">vana superstitio, non interrupta cucurrit</div><div class="l">aetatum per mille gradus, tener horruit heres</div><div class="l">et coluit quidquid sibimet venerabile cani </div><div class="pagebreak" id="index.xml-pb-d30e685">[Page v.1.p.366]</div><div class="l">monstrarant atavi; puerorum infantia primo</div><div class="l">errorem cum lacte bibit, gustaverat inter</div><div class="l">vagitus de farre molae, saxa inlita ceris</div><div class="l">viderat unguentoque lares umescere nigros.</div><div class="l">formatum Fortunae habitum cum divite cornu </div><div class="l">sacratumque domi lapidem consistere parvus</div><div class="l">spectarat matremque illic pallere precantem,</div><div class="l">mox umeris positus nutricis trivit et ipse</div><div class="l">inpressis silicem labris, puerilia vota</div><div class="l">fudit opesque sibi caeca de rupe poposcit, </div><div class="l">persuasumque habuit, quod quis velit, inde petendum.</div><div class="l">numquam oculos animumque levans rationis ad arcem</div><div class="l">rettulit, insulsum tenuit sed credulus usum,</div><div class="l">privatos celebrans agnorum sanguine divos,</div><div class="l">iamque domo egrediens, ut publica festa diesque </div><div class="l">et ludos stupuit celsa et Capitolia vidit</div><div class="l">laurigerosque deum templis adstare ministros</div><div class="l">ac Sacram resonare Viam mugitibus ante</div><div class="l">delubrum Romae (colitur nam sanguine et ipsa</div><div class="l">more deae, nomenque loci ceu numen habetur, </div><div class="l">atque urbis Venerisque pari se culmine tollunt</div><div class="l">templa, simul geminis adolentur tura deabus),</div><div class="l">vera ratus quaecumque fiant auctore senatu,1</div><div class="l">contulit ad simulacra fidem dominosque putavit</div><div class="pagebreak" id="index.xml-pb-d30e737">[Page v.1.p.368]</div><div class="l">aetheris, horrifico qui stant ex ordine vultu. </div><div class="l">illic Alcides, spoliatis Gadibus hospes</div><div class="l">Arcadiae, fulvo aere riget, gemini quoque fratres</div><div class="l">corrupta de matre nothi, Ledeia proles</div><div class="l">nocturnique equites, celsae duo numina Romae,</div><div class="l">inpendent retinente veru, magnique triumphi </div><div class="l">nuntia suffuso figunt vestigia plumbo,</div><div class="l">adsistunt etiam priscorum insignia regum, </div><div class="l">ros, Italus, Ianusque bifrons, genitorque Sabinus,</div><div class="l">Saturnusque senex, maculoso et corpore Picus,</div><div class="l">coniugis epotum sparsus per membra venenum. </div><div class="l">omnibus ante pedes posita est sua cuique vetusta</div><div class="l">arula. Iano etiam celebri de mense litatur</div><div class="l">auspiciis epulisque sacris, quas inveterato,</div><div class="l">heu miseri, sub honore agitant, et gaudia ducunt</div><div class="l">festa Kalendarum, sic observatio crevit </div><div class="l">ex atavis quondam male coepta, deinde secutis</div><div class="l">tradita temporibus serisque nepotibus aucta,</div><div class="l">traxerunt longam corda inconsulta catenam,</div><div class="l">mosque tenebrosus vitiosa in saecula fluxit.</div><div class="l">hunc morem veterum docili iam aetate secuta </div><div class="l">posteritas mense atque adytis et flamine et aris</div><div class="l">Augustum coluit, vitulo placavit et agno,</div><div class="l">strata ad pulvinar iacuit, responsa poposcit.</div><div class="pagebreak" id="index.xml-pb-d30e788">[Page v.1.p.370]</div><div class="l">testantur tituli, produnt consulta senatus</div><div class="l">Caesareum Iovis ad speciem statuentia templum. </div><div class="l">adiecere sacrum fieret quo Livia Iuno,</div><div class="l">non minus infamis thalami sortita cubile</div><div class="l">quam cum fraterno caluit Saturnia lecto,</div><div class="l">nondum maternam partu vacuaverat alvum</div><div class="l">conceptamque viri subolem paritura gerebat. </div><div class="l">pronuba iam gravidae fulcrum et geniale parantur;</div><div class="l">iam sponsus saliente utero nubentis amicos</div><div class="l">advocat, haud sterilem certus fore iam sibi pactam.</div><div class="l">vitricus antevenit tardum praefervidus ortum</div><div class="l">privigni nondum geniti; mox editur inter </div><div class="l">Fescennina novo proles aliena marito,</div><div class="l">idque deum sortes, id Apollinis antra dederunt</div><div class="l">consilium: nunquam melius nam cedere taedas</div><div class="l">responsum est, quam cum praegnans nova nupta iugatur.</div><div class="l">hanc tibi, Roma, deam titulis et honore sacratam </div><div class="l">perpetuo Floras inter Veneresque creasti!</div><div class="l">nec mirum: quis enim sapiens dubitaverat illas</div><div class="l">mortali de stirpe satas vixisse, et easdem</div><div class="l">laude venustatis claras in amoribus usque</div><div class="l">ad famae excidium formae nituisse decore? </div><div class="l">quid loquar Antinoum caelesti in sede locatum,</div><div class="l">illum delicias nunc divi principis, illum</div><div class="pagebreak" id="index.xml-pb-d30e839">[Page v.1.p.372]</div><div class="l">purpureo in gremio spoliatum sorte virili,</div><div class="l">Hadrianique dei Ganymedem, non cyathos dis</div><div class="l">porgere sed medio recubantem cum Iove fulcro </div><div class="l">nectaris ambrosii sacrum potare Lyaeum, </div><div class="l">umque suo in templis vota exaudire marito?</div><div class="l">ergo his auspicibus Traianus, Nerva, Severus</div><div class="l">et Titus et fortes gesserunt bella Nerones,</div><div class="l">quos terrena viros inlustres gloria fecit </div><div class="l">et virtus fragilis provexit in ardua famae,</div><div class="l">adscita e 1 terris sub religione iacentes!</div><div class="l">quam pudet hoc illis persuasum talibus, ut se</div><div class="l">Romanasque acies censerent Martis amore</div><div class="l">posse regi, dum se Paphiae male blandus adulter </div><div class="l">venditat Aeneadasque suos successibus auget!</div><div class="l">felices, si cuncta Deo sua prospera Christo</div><div class="l">principe disposita scissent, qui currere regna</div><div class="l">certis ducta modis Romanorumque triumphos 2</div><div class="l">crescere et inpletis voluit se infundere saeclis! </div><div class="l">sed caligantes animas et luce carentes</div><div class="l">in Iovis Augustique adytis templisque duarum</div><div class="l">Iunonum Martisque etiam venerisque sacellis</div><div class="l">mactatas taetro leti inmersere barathro,</div><div class="l">supremum regimen crassis in partibus orbis </div><div class="l">esse rati mersoque poli consistere fundo.</div><div class="l">quidquid humus, quidquid pelagus mirabile gignunt,</div><div class="l">id duxere deos. colles, freta, flumina, flammas,</div><div class="l">haec sibi per varias formata elementa figuras</div><div class="l">constituere patres, hominumque vocabula mutis </div><div class="pagebreak" id="index.xml-pb-d30e899">[Page v.1.p.374]</div><div class="l">scripserunt statuis, vel Neptunum vocitantes</div><div class="l">oceanum, vel Cyaneas cava flumina Nymphas,</div><div class="l">vel silvas Dryadas, vel devia rura Napaeas.</div><div class="l">ipse ignis, nostrum factus qui servit ad usum,</div><div class="l">Vulcanus perhibetur et in virtute superna </div><div class="l">fingitur ac delubra, deus et nomine et ore</div><div class="l">adsimilatus, habet, necnon regnare caminis</div><div class="l">fertur et Aeoliae summus faber esse vel Aetnae</div><div class="l">est qui conspicuis superos quaesivit in astris,</div><div class="l">ausus habere deum solem; cui tramite certo </div><div class="l">condicio inposita est vigilem tolerare laborem</div><div class="l">visibus obiectum mortalibus, orbe rotundo</div><div class="l">praecipitem teretique globo per inane volantem</div><div class="l">et, quod nemo negat, mundo caeloque minorem,</div><div class="l">area maior enim quam qui percurrit in illa, </div><div class="l">et longe campi spatium diffusius in quo</div><div class="l">emicat ac volucri fervens rota volvitur axe.</div><div class="l">quamvis nonnullis placeat terram breviorem</div><div class="l">dicere circuitu quam sit pulcherrimus ille</div><div class="l">circulus, et flammas inmensi sideris ultra </div><div class="l">telluris normam porrecto extendere gyro,</div><div class="l">numne etiam caeli minor et contractior orbis,</div><div class="l">cuius planitiem longo transmittere tractu</div><div class="l">circinus excurrens meta interiore laborat?</div><div class="l">ille Deus verus, quo non est grandior ulla </div><div class="l">materies, qui fine caret, qui praesidet omni</div><div class="l">naturae, qui cuncta simul concludit et inplet.</div><div class="l">solem certa tenet regio, plaga certa coërcet,</div><div class="l">temporibus variis distinguitur: aut subit ortu</div><div class="pagebreak" id="index.xml-pb-d30e961">[Page v.1.p.376]</div><div class="l">aut ruit occasu, latet aut sub nocte recurrens; </div><div class="l">nec torquere facem potis est ad signa trionum</div><div class="l">orbe nec obliquo portas aquilonis adire</div><div class="l">nec solitum conversus iter revocare retrorsum,</div><div class="l">hic erit ergo deus, praescriptis lege sub una</div><div class="l">deditus officiis? libertas laxior ipsi </div><div class="l">concessa est homini, formam cui flectere vitae</div><div class="l">atque voluntatis licitum est, seu tramite dextro</div><div class="l">scandere seu laevo malit decurrere campo,</div><div class="l">sumere seu requiem seu continuare laborem,</div><div class="l">seu parere Deo sive in contraria verti. </div><div class="l">ista ministranti regimen solemne dierum</div><div class="l">haudquaquam soli datur a factore potestas,</div><div class="l">sed famulus subiectus agit quodcumque necesse est.</div><div class="l">hoc sidus currum rapidasque agitare quadrigas</div><div class="l">commenti et radios capitis et verbera dextrae, </div><div class="l">et frenos phalerasque et equorum pectora anhela</div><div class="l">aeris inaurati vel marmoris aut orichalci</div><div class="l">iusserunt nitido fulgere polita metallo.</div><div class="l">post trabeas et eburnam aquilam sellamque curulem</div><div class="l">cernuat ora senex barbatus et oscula figit </div><div class="l">cruribus aenipedum, si fas est credere, equorum,</div><div class="l">inmotasque rotas et flecti nescia lora</div><div class="l">aut ornat redimita rosis aut ture vaporat.</div><div class="l">hoc tamen utcumque est tolerabile, quid, quod et ipsae</div><div class="l">dant tibi, Roma, deos inferni gurgitis umbrae? </div><div class="l">Eumenidum domina Stygio caput exerit antro</div><div class="l">rapta ad tartarei thalamum Proserpina regis,</div><div class="l">et, si quando suos dignatur adire Quirites,</div><div class="l">placatur vaccae sterilis cervice resecta,</div><div class="pagebreak" id="index.xml-pb-d30e1024">[Page v.1.p.378]</div><div class="l">et regnare simul caeloque Ereboque putatur, </div><div class="l">nunc bigas frenare boves, nunc saeva sororum</div><div class="l">agmina vipereo superis inmittere flagro,</div><div class="l">nunc etiam volucres caprearum in terga sagittas</div><div class="l">spargere, terque suas eadem variare figuras,</div><div class="l">denique cum Luna est, sublustri splendet amictu; </div><div class="l">cum succincta iacit calamos, Latonia virgo est;</div><div class="l">cum subnixa sedet solio, Plutonia coniunx</div><div class="l">imperitat Furiis et dictat iura Megaerae.</div><div class="l">si verum quaeris, Triviae sub nomine daemon</div><div class="l">tartareus colitur, qui te modo raptat ad aethram </div><div class="l">sidereoque deum venerandum suadet in astro,</div><div class="l">per silvas modo mortiferi discurrere mundi</div><div class="l">erroresque sequi subigit nemorumque putare</div><div class="l">esse deam, quae corda hominum pavitantia figat</div><div class="l">quaeque feras perimat letali vulnere mentes, </div><div class="l">depressos modo subter humum formidine sensus</div><div class="l">obruit, inplorent ut numina lucis egena</div><div class="l">seque potestati committant noctis opertae.</div><div class="l">respice terrifici scelerata sacraria Ditis,</div><div class="l">cui cadit infausta fusus gladiator harena, </div><div class="l">heu, male lustratae Phlegethontia victima Romae!</div><div class="l">nam quid vesani sibi vult ars inpia ludi?</div><div class="l">quid mortes iuvenum? quid sanguine pasta voluptas?</div><div class="l">quid pulvis caveae semper funebris, et illa</div><div class="l">amphitheatralis spectacula tristia pompae? </div><div class="l">nempe Charon iugulis miserorum se duce dignas</div><div class="pagebreak" id="index.xml-pb-d30e1082">[Page v.1.p.380]</div><div class="l">accipit inferias placatus crimine sacro,</div><div class="l">hae sunt deliciae Iovis infernalis, in istis</div><div class="l">arbiter obscuri placidus requiescit Averni.</div><div class="l">nonne pudet regem populum sceptrisque potentem </div><div class="l">talia pro patriae censere litanda salute,</div><div class="l">religionis opem subternis poscere ab antris?</div><div class="l">evocat, heu, poenis tenebrosa ex sede ministrum</div><div class="l">interitus, speciosa hominum cui funera donet.</div><div class="l">incassum arguere iam Taurica sacra solemus: </div><div class="l">funditur humanus Latiari in munere sanguis,</div><div class="l">consessusque ille spectantum solvit ad aram</div><div class="l">Plutonis fera vota sui. quid sanctius ara</div><div class="l">quae bibit egestum per mystica tela cruorem?</div><div class="l">anne fides dubia est tibi sub caligine caeca </div><div class="l">esse deum, quem tu tacitis rimeris in umbris?</div><div class="l">ecce, deos manes cur infitiaris haberi?</div><div class="l">ipsa patrum monumenta probant: Dis Manibus illic</div><div class="l">marmora secta lego, quacumque Latina vetustos</div><div class="l">custodit cineres densisque Salaria bustis. </div><div class="l">dic, quibus hunc scribis titulum, nisi quod trucis Orci</div><div class="l">imperium verae ceu maiestatis adoras?</div><div class="l">en quibus inplicita squalebat regia summi</div><div class="l">imperii fractis maiorum ab origine sacris,</div><div class="l">cum princeps gemini bis victor caede tyranni </div><div class="l">pulchra triumphali respexit moenia vultu.</div><div class="pagebreak" id="index.xml-pb-d30e1135">[Page v.1.p.382]</div><div class="l">nubibus obsessam nigrantibus aspicit urbem</div><div class="l">noctis obumbratae caligine; turbidus aer</div><div class="l">arcebat liquidum septena ex arce serenum,</div><div class="l">ingemuit miserans et sic ait: ‘exue tristes, </div><div class="l">fida parens, habitus! equidem praedivite cultu</div><div class="l">inlustrata cluis spoliisque insigne superbis</div><div class="l">attollis caput et multo circumfluis auro;</div><div class="l">sed nebulis propter volitantibus obsitus alti</div><div class="l">verticis horret apex, ipsas quoque livida gemmas </div><div class="l">lux hebetat spissusque dies, et fumus ob ora</div><div class="l">subfusus rutilum frontis diadema retundit.</div><div class="l">obscuras video tibi circumferrier umbras</div><div class="l">caeruleasque animas atque idola nigra volare,</div><div class="l">censeo sublimem tollas super aëra vultum </div><div class="l">sub pedibusque tuis nimbosa elementa relinquas,</div><div class="l">omne quod ex mundo est tibi subiacet; hoc Deus ipse</div><div class="l">constituit, cuius nutu dominaris et orbi</div><div class="l">imperitas et cuncta potens mortalia calcas.</div><div class="l">non decet ut submissa oculos regina caducum </div><div class="l">contemplere solum maiestatemque requiras</div><div class="l">circa humiles rerum partes, quibus ipsa superstas.</div><div class="l">non patiar veteres teneas ut me duce nugas,</div><div class="l">ut cariosorum venereris monstra deorum.</div><div class="l">si lapis est, senio dissolvitur aut crepat ictu </div><div class="l">percussus tenui; mollis si brattea gypsum</div><div class="l">texerat, infido rarescit glutine sensim;</div><div class="l">si formam statuae lamnis conmisit aënis</div><div class="l">lima terens, aut in partem cava membra gravato</div><div class="l">pondere curvantur, scabra aut aerugo peresam </div><div class="l">conficit effigiem crebroque foramine rumpit.</div><div class="pagebreak" id="index.xml-pb-d30e1199">[Page v.1.p.384]</div><div class="l">nec tibi terra deus, caeli nec sit deus astrum,</div><div class="l">nec deus oceanus, nec vis quae subter operta est</div><div class="l">infernis triste ob meritum damnata tenebris,</div><div class="l">sed nec virtutes hominum deus aut animarum </div><div class="l">spirituumve vagae tenui sub imagine formae,</div><div class="l">absit ut umbra deus tibi sit geniusve locusve,</div><div class="l">aut deus aërias volitans phantasma per auras,</div><div class="l">sint haec barbaricis gentilia numina pagis,</div><div class="l">quos penes omne sacrum est, quidquid formido tremendum</div><div class="l">suaserit; horrificos quos prodigialia cogunt </div><div class="l">credere monstra deos, quos sanguinolentus edendi</div><div class="l">mos iuvat, ut pinguis luco lanietur in alto</div><div class="l">victima visceribus multa inter vina vorandis.</div><div class="l">at te, quae domitis leges ac iura dedisti </div><div class="l">gentibus, instituens, magnus qua tenditur orbis,</div><div class="l">armorum morumque feros mansuescere ritus,</div><div class="l">indignum ac miserum est in religione tenenda</div><div class="l">hoc sapere, inmanes populi de more ferino</div><div class="l">quod sapiunt nullaque rudes ratione sequuntur. </div><div class="l">seu nos procinctus maneat, seu pace quietas</div><div class="l">dictemus leges, seu debellata duorum</div><div class="l">colla tyrannorum media calcemus in urbe,</div><div class="l">agnoscas, regina, libens mea signa necesse est,</div><div class="l">in quibus effigies crucis aut gemmata refulget </div><div class="l">aut longis solido ex auro praefertur in hastis.</div><div class="l">hoc signo invictus transmissis Alpibus ultor</div><div class="l">servitium solvit miserabile Constantinus,</div><div class="l">cum te pestifera premeret Maxentius aula.</div><div class="pagebreak" id="index.xml-pb-d30e1259">[Page v.1.p.386]</div><div class="l">lugebas longo damnatos carcere centum, </div><div class="l">ut scis ipsa, patres, aut sponsus foedera pactae</div><div class="l">intercepta gemens diroque satellite rapta inmersus</div><div class="l">tenebris dura inter vincla luebat;</div><div class="l">aut si nupta torum regis conscendere iussa</div><div class="l">coeperat inpurum domini obiectare furorem, </div><div class="l">morte maritalis dabat indignatio poenas,</div><div class="l">plena puellarum patribus ergastula saevi</div><div class="l">principis; abducta genitor si virgine mussans</div><div class="l">tristius ingemuit, non ille inpune dolorem</div><div class="l">prodidit aut confessa nimis suspiria traxit. 1 </div><div class="l">testis Christicolae ducis adventantis ad urbem</div><div class="l">Mulvius exceptum Tiberina in stagna tyrannum</div><div class="l">praecipitans, quanam victricia viderit arma</div><div class="l">maiestate regi, quod signum dextera vindex</div><div class="l">praetulerit, quali radiarint stemmate pila. </div><div class="l">Christus purpureum gemmanti textus in auro</div><div class="l">signabat labarum, clipeorum insignia Christus</div><div class="l">scripserat, ardebat summis crux addita cristis,</div><div class="l">ipse senatorum meminit clarissimus ordo,</div><div class="l">qui tunc concrete processit crine catenis </div><div class="l">squalens carcereis aut nexus conpede vasta,</div><div class="l">conplexusque pedes victoris ad inclyta flendo</div><div class="l">procubuit vexilla iacens, tunc ille senatus</div><div class="l">militiae ultricis titulum Christique verendum</div><div class="pagebreak" id="index.xml-pb-d30e1312">[Page v.1.p.388]</div><div class="l">nomen adoravit, quod conlucebat in armis. </div><div class="l">ergo cave, egregium caput orbis, inania post haec</div><div class="l">prodigia et larvas stolido 1 tibi fingere cultu,</div><div class="l">atque experta Dei virtutem spernere veri.</div><div class="l">deponas iam festa velim pueritia, ritus</div><div class="l">ridiculos tantoque indigna sacraria regno. </div><div class="l">marmora tabenti respergine tincta lavate,</div><div class="l">o proceres: liceat statuas consistere puras,</div><div class="l">artificum magnorum opera: haec pulcherrima nostrae</div><div class="l">ornamenta fuant 2 patriae, nec decolor usus</div><div class="l">in vitium versae monumenta coinquinet artis.’</div><div class="l">talibus edictis urbs informata refugit</div><div class="l">errores veteres et turbida ab ore vieto</div><div class="l">nubila discussit, iam nobilitate parata</div><div class="l">aeternas temptare vias Christumque vocante</div><div class="l">magnanimo ductore sequi et spem mittere in aevum. </div><div class="l">tunc primum senio docilis sua saecula Roma</div><div class="l">erubuit; pudet exacti iam temporis, odit</div><div class="l">praeteritos foedis cum religionibus annos,</div><div class="l">mox ubi, contiguos fossis muralibus agros</div><div class="l">sanguine iustorum innocuo maduisse recordans, </div><div class="l">invidiosa videt tumulorum millia circum,</div><div class="l">tristis iudicii mage paenitet ac dicionis</div><div class="l">effrenis nimiaeque sacris pro turpibus irae.</div><div class="l">conpensare cupit taeterrima vulnera laesae</div><div class="l">iustitiae sero obsequio veniaque petenda; </div><div class="l">ne tanto imperio maneat pietate repulsa</div><div class="l">crimen saevitiae, monstrata piacula quaerit,</div><div class="pagebreak" id="index.xml-pb-d30e1372">[Page v.1.p.390]</div><div class="l">inque fidem Christi pleno transfertur amore.</div><div class="l">laurea victoris Marii minus utilis urbi,</div><div class="l">cum traheret Numidam populo plaudente Iugurtham, </div><div class="l">nec tantum Arpinas consul tibi, Roma, medellae</div><div class="l">contulit extincto iusta inter vincla Cethego,</div><div class="l">quantum praecipuus nostro sub tempore princeps</div><div class="l">prospexit tribuitque boni. multos Catilinas</div><div class="l">ille domo pepulit, non saeva incendia tectis </div><div class="l">aut sicas patribus, sed Tartara nigra animabus</div><div class="l">internoque hominum statui tormenta parantes.</div><div class="l">errabant hostes per templa, per atria passim,</div><div class="l">Romanumque forum et Capitolia celsa tenebant,</div><div class="l">qui coniuratas ipsa ad vitalia plebis </div><div class="l">moliti insidias intus serpente veneno</div><div class="l">consuerant tacitis pestem miscere medullis.</div><div class="l">ergo triumphator latitante ex hoste togatus</div><div class="l">clara tropaea refert sine sanguine, remque Quirini</div><div class="l">adsuescit supero pollere in saecula regno. </div><div class="l">denique nec metas statuit nec tempora ponit:</div><div class="l">imperium sine fine docet, ne Romula virtus</div><div class="l">iam sit anus, norit ne gloria parta senectam.</div><div class="l">exultare patres videas, pulcherrima mundi</div><div class="l">lumina conciliumque senum gestire Catonum </div><div class="l">candidiore toga niveum pietatis amictum</div><div class="l">sumere et exuvias deponere pontificales.</div><div class="l">iamque ruit, paucis Tarpeia in rupe relictis,</div><div class="l">ad sincera virum penetralia Nazareorum</div><div class="pagebreak" id="index.xml-pb-d30e1429">[Page v.1.p.392]</div><div class="l">atque ad apostolicos Evandria curia fontes, </div><div class="l">Anniadum suboles et pignera clara Proborum.</div><div class="l">fertur enim ante alios generosus Anicius urbis</div><div class="l">inlustrasse caput: sic se Roma inclyta iactat,</div><div class="l">quin et Olybriaci generisque et nominis heres,</div><div class="l">adiectus fastis, palmata insignis abolla, </div><div class="l">martyris ante fores Bruti submittere fasces</div><div class="l">ambit et Ausoniam Christo inclinare securem,</div><div class="l">non Paulinorum, non Bassorum dubitavit</div><div class="l">prompta fides dare se Christo stirpemque superbam</div><div class="l">gentis patriciae venturo attollere saeclo. </div><div class="l">iam quid plebicolas percurram carmine Gracchos,</div><div class="l">iure potestatis fultos et in arce senatus</div><div class="l">praecipuos, simulacra deum iussisse revelli</div><div class="l">cumque suis pariter lictoribus omnipotenti</div><div class="l">suppliciter Christo se consecrasse regendos? </div><div class="l">sescentas numerare domos de sanguine prisco</div><div class="l">nobilium licet ad Christi signacula versas</div><div class="l">turpis ab idolii vasto emersisse profundo,</div><div class="l">si persona aliqua est aut si status urbis, in his est;</div><div class="l">si formam patriae facit excellentior ordo, </div><div class="l">hi faciunt iuncta est quotiens sententia plebis</div><div class="l">atque unum sapiunt plures simul et potiores,</div><div class="l">respice ad inlustrem, lux est ubi publica, cellam:</div><div class="pagebreak" id="index.xml-pb-d30e1481">[Page v.1.p.394]</div><div class="l">vix pauca invenies gentilibus obsita nugis</div><div class="l">ingenia, obtritos aegre retinentia cultus, </div><div class="l">et quibus exactas placeat servare tenebras</div><div class="l">splendentemque die medio non cernere solem,</div><div class="l">posthinc ad populum converte oculos, quota pars est</div><div class="l">quae Iovis infectam sanie non despuat aram?</div><div class="l">omnis qui celsa scandit cenacula vulgus </div><div class="l">quique terit silicem variis discursibus atram</div><div class="l">et quem panis alit gradibus dispensus ab altis,</div><div class="l">aut Vaticano tumulum sub monte frequentat,</div><div class="l">quo cinis ille latet genitoris amabilis obses,</div><div class="l">coetibus aut magnis Lateranas currit ad aedes, </div><div class="l">unde sacrum referat regali chrismate signum.</div><div class="l">et dubitamus adhuc Romam tibi, Christe, dicatam</div><div class="l">in leges transisse tuas omnique volentem</div><div class="l">cum populo et summis cum civibus ardua magni</div><div class="l">iam super astra poli terrenum extendere regnum? </div><div class="l">nec moveor quod pars hominum rarissima clausos</div><div class="l">non aperit sub luce oculos et gressibus errat.</div><div class="l">quamlibet inlustres meritis et sanguine clari</div><div class="l">praemia virtutum titulis et honoribus aucti</div><div class="l">ardua rettulerint fastorumque arce potiti </div><div class="l">annales proprio signarint nomine chartas,</div><div class="l">atque inter veteres cera numerentur et aere,</div><div class="pagebreak" id="index.xml-pb-d30e1532">[Page v.1.p.396]</div><div class="l">attamen in paucis, iam deficiente caterva,</div><div class="l">nec persona sita est patriae nec curia constat;</div><div class="l">et quodcumque fovent studii privata voluntas </div><div class="l">ac iam rara tenet, sed publica vota reclamant</div><div class="l">dissensu celebri trepidum damnantia murmur,</div><div class="l">si consulta patrum subsistere conscriptorum</div><div class="l">non aliter licitum prisco sub tempore, quam si</div><div class="l">ter centum sensisse senes legerentur in unum, </div><div class="l">servemus leges patrias: infirma minoris</div><div class="l">vox cedat numeri parvaque in parte silescat.</div><div class="l">aspice quam pleno subsellia nostra senatu</div><div class="l">decernant infame Iovis pulvinar et omne</div><div class="l">idolium longe purgata ex urbe fugandum. </div><div class="l">qua vocat egregii sententia principis, illuc</div><div class="l">libera cum pedibus tum corde frequentia transit,</div><div class="l">nec locus invidiae est, nullum vis aspera terret;</div><div class="l">ante oculos sic velle patet cunctique probatum,</div><div class="l">non iussum, sola capti ratione sequuntur. </div><div class="l">denique pro meritis terrestribus aequa rependens</div><div class="l">munera sacricolis summos inpertit honores</div><div class="l">dux bonus et certare sinit cum laude suorum,</div><div class="l">nec pago inplicitos per debita culmina mundi</div><div class="l">ire viros prohibet, quoniam caelestia numquam </div><div class="l">terrenis solitum per iter gradientibus obstant.</div><div class="l">ipse magistratum tibi consulis, ipse tribunal </div><div class="l">ontulit auratumque togae donavit amictum,</div><div class="l">cuius religio tibi displicet, o pereuntum</div><div class="pagebreak" id="index.xml-pb-d30e1589">[Page v.1.p.398]</div><div class="l">adsertor divum, solus qui restituendos </div><div class="l">Vulcani Martisque dolos venerisque peroras</div><div class="l">Saturnique senis lapides Phoebique furores,</div><div class="l">Iliacae matris Megalesia, Bacchica Nysi,</div><div class="l">Isidis amissum semper plangentis Osirim</div><div class="l">mimica ridendaque suis sollemnia calvis, </div><div class="l">et quascumque solent Capitolia claudere larvas.</div><div class="l">O linguam miro verborum fonte fluentem,</div><div class="l">Romani decus eloquii, cui cedat et ipse</div><div class="l">Tullius! has fundit dives facundia gemmas!</div><div class="l">os dignum aeterno tinctum quod fulgeat auro </div><div class="l">si mallet laudare Deum! cui sordida monstra</div><div class="l">praetulit et liquidam temeravit crimine vocem,</div><div class="l">haud aliter quam, si rastris quis temptet eburnis</div><div class="l">caenosum versare solum, limoque madentes</div><div class="l">excolere aureolis si forte ligonibus ulvas, </div><div class="l">splendorem dentis nitidi scrobis inquinat atra,</div><div class="l">et pretiosa acies squalenti sordet in arvo.</div><div class="l">non vereor ne me nimium confidere quisquam</div><div class="l">arguat ingeniique putet luctamen inire,</div><div class="l">sum memor ipse mei, satis et mea frivola novi; </div><div class="l">non ausim conferre pedem nec spicula tantae</div><div class="l">indocilis fandi coniecta lacessere linguae.</div><div class="l">inlaesus maneat liber excellensque volumen</div><div class="l">obtineat partam dicendi fulmine famam,</div><div class="l">sed liceat tectum servare a vulnere pectus </div><div class="pagebreak" id="index.xml-pb-d30e1645">[Page v.1.p.400]</div><div class="l">oppositaque volans iaculum depellere parma,</div><div class="l">nam si nostra fides, saeclo iam tuta quieto,</div><div class="l">viribus infestis hostilique arte petita est,</div><div class="l">cur mihi fas non sit lateris sinuamine flexi</div><div class="l">ludere ventosas iactu pereunte sagittas? </div><div class="l">sed iam tempus iter longi cohibere libelli,</div><div class="l">ne tractum sine fine. ferat fastidia carmen.</div></div></div><div class="pagebreak" id="index.xml-pb-d30e1660">[Page v.2.p.2]</div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><div class="textpart" id="index.xml-body.1_div.1_div.2_div.1"><h4><span class="headingNumber">1.2.1. </span></h4><div class="l">Simon, quem vocitant Petrum,</div><div class="l">summus discipulus Dei,</div><div class="l">lucis forte sub exitu,</div><div class="l">cum vesper croceus rubet,</div><div class="l">curvam vulserat ancoram </div><div class="l">captans flamina linteis</div><div class="l">et transnare volens fretum,</div><div class="l">nox ventum movet obvium</div><div class="l">fundo qui mare misceat,</div><div class="l">iactatam quatiat ratem. </div><div class="l">clamor nauticus aethera</div><div class="l">plangens atque ululans ferit</div><div class="l">cum stridore rudentium,</div><div class="l">nec quidquam suberat spei</div><div class="l">mergendis prope naufragis, </div><div class="l">cum Christum procul aspicit</div><div class="l">pallens turba periculis</div><div class="l">calcantem pedibus mare,</div><div class="l">ac si per solidam viam</div><div class="l">siccum litus obambulet. </div><div class="pagebreak" id="index.xml-pb-d30e1704">[Page v.2.p.4]</div><div class="l">Haec miracula ceteri</div><div class="l">vectores pavidi stupent,</div><div class="l">solus non trepidus Petrus</div><div class="l">agnoscit Dominum poli</div><div class="l">terraeque et maris invii, </div><div class="l">cuius omnipotentiae est</div><div class="l">plantis aequora subdere.</div><div class="l">tendit suppliciter manus,</div><div class="l">notum subsidium rogat.</div><div class="l">ast ille placide adnuens </div><div class="l">puppi ut desiliat iubet.</div><div class="l">iussis obsequitur Petrus,</div><div class="l">sed vestigia fluctibus</div><div class="l">summis tingere coeperat</div><div class="l">et lapsante gradu pedes </div><div class="l">pessum mergere lubricos.</div><div class="l">mortalem Deus increpat</div><div class="l">quod sit non stabili fide</div><div class="l">nec calcare fluentia</div><div class="l">nec Christum valeat sequi. </div><div class="l">tum dextra famulum levat</div><div class="l">sistitque et docet ingredi</div><div class="l">tergum per tumidum freti.</div><div class="l">sic me tuta silentia</div><div class="l">egressum dubiis loquax </div><div class="l">infert lingua periculis,</div><div class="l">non, ut discipulum Petrum,</div><div class="l">fidentem et merito et fide,</div><div class="l">sed quem culpa frequens levem</div><div class="l">volvat per freta naufragum. </div><div class="l">sum plane temerarius,</div><div class="l">qui noctis mihi conscius</div><div class="l">quam vitae in tenebris ago,</div><div class="l">puppem credere fluctibus</div><div class="pagebreak" id="index.xml-pb-d30e1777">[Page v.2.p.6]</div><div class="l">tanti non timeam viri; </div><div class="l">quo nunc nemo disertior</div><div class="l">exultat, fremit, intonat,</div><div class="l">ventisque eloquii tumet:</div><div class="l">cui mersare facillimum est</div><div class="l">tractandae indocilem ratis, </div><div class="l">ni tu, Christe potens, manum</div><div class="l">dextro numine porrigas,</div><div class="l">facundi oris ut inpetus</div><div class="l">non me fluctibus obruat,</div><div class="l">sed sensim gradiens vadis </div><div class="l">insistam fluitantibus.</div></div><div class="textpart" id="index.xml-body.1_div.1_div.2_div.2"><h4><span class="headingNumber">1.2.2. </span></h4><div class="l">Hactenus et veterum cunabula prima deorum</div><div class="l">et causas quibus error hebes conflatus in orbe est</div><div class="l">diximus, et nostro Romam iam credere Christo;</div><div class="l">nunc obiecta legam, nunc dictis dicta refellam.</div><div class="l">unde igitur coepisse ferunt aut ex quibus orsum, </div><div class="l">quo mage sancta ducum corda inlice flecteret arte?</div><div class="l">armorum dominos vernantes flore iuventae,</div><div class="l">inter castra patris genitos, sub imagine avita</div><div class="l">eductos, exempla domi congesta calentes,</div><div class="l">orator catus instigat, ceu classica belli </div><div class="l">clangeret, exacuitque animos et talia iactat:</div><div class="l">‘si vobis vel parta, viri, victoria cordi est</div><div class="l">vel parienda dehinc, templum dea virgo sacratum</div><div class="l">obtineat vobis regnantibus, ecquis amicus</div><div class="l">hostibus hanc vestro sancte negat esse colendam </div><div class="l">imperio, cui semper adest, quod laudibus inplet?’</div><div class="pagebreak" id="index.xml-pb-d30e1837">[Page v.2.p.8]</div><div class="l">haec ubi legatus, reddunt placidissima fratrum</div><div class="l">ora ducum: ‘scimus quam sit victoria dulcis</div><div class="l">fortibus, Ausoniae vir facundissime linguae,</div><div class="l">sed quibus illa modis, qua sit ratione vocanda . </div><div class="l">novimus; hac primum pueros pater imbuit arte,</div><div class="l">hanc genitore suo didicit puer ipse magistro,</div><div class="l">non aris, non farre molae victoria felix</div><div class="l">exorata venit: labor inpiger, aspera virtus,</div><div class="l">vis animi excellens, ardor, violentia, cura </div><div class="l">hanc tribuunt, durum tractandis robur in armis,</div><div class="l">quae si defuerint bellantibus, aurea quamvis</div><div class="l">marmoreo in templo rutilas Victoria pinnas</div><div class="l">explicet et multis surgat formata talentis,</div><div class="l">non aderit, versisque offensa videbitur hastis. </div><div class="l">quid, miles, propriis diffisus viribus aptas</div><div class="l">inrita femineae tibimet solacia formae?</div><div class="l">numquam pinnigeram legio ferrata puellam</div><div class="l">vidit, anhelantum regeret quae tela virorum,</div><div class="l">vincendi quaeris dominam? sua dextera cuique est, </div><div class="l">et Deus omnipotens, non pexo crine virago</div><div class="l">nec nudo suspensa pede strophioquc recincta</div><div class="l">nec tumidas fluitante sinu vestita papillas.</div><div class="l">aut vos pictorum docuit manus adsimulatis</div><div class="l">iure poetarum numen conponere monstris, </div><div class="l">aut lepida ex vestro sumpsit pictura sacello</div><div class="l">quod variis imitata notis ceraque liquenti</div><div class="pagebreak" id="index.xml-pb-d30e1892">[Page v.2.p.10]</div><div class="l">duceret in faciem, sociique poematis arte</div><div class="l">aucta coloratis auderet ludere fucis.</div><div class="l">sic unum sectantur iter, sic inania rerum 1 </div><div class="l">somnia concipiunt et Homerus et acer Apelles</div><div class="l">et Numa, cognatumque volunt pigmenta, Camenae,</div><div class="l">idola, convaluit fallendi trina potestas.</div><div class="l">haec si non ita sunt, edatur, cur sacra vobis</div><div class="l">ex tabulis cerisque poetica fabula praestat? </div><div class="l">cur Berecyntiacus perdit truncata sacerdos</div><div class="l">inguina, cum pulchrum poesis castraverit Attin?</div><div class="l">cur etiam templo Triviae lucisque sacratis</div><div class="l">cornipedes arcentur equi, cum Musa pudicum</div><div class="l">raptarit iuvenem volucri per litora curru, </div><div class="l">idque etiam paries tibi versicolorus adumbret?</div><div class="l">desine, si pudor est, gentilis ineptia, tandem</div><div class="l">res incorporeas simulatis fingere membris,</div><div class="l">desine terga hominis plumis obducere: frustra</div><div class="l">fertur avis mulier magnusque eadem dea vultur. </div><div class="l">vis decorare tuum, ditissima Roma, senatum?</div><div class="l">suspende exuvias armis et sanguine captas,</div><div class="pagebreak" id="index.xml-pb-d30e1935">[Page v.2.p.12]</div><div class="l">congere caesorum victrix diademata regum,</div><div class="l">frange repulsorum foeda ornamenta deorum:</div><div class="l">tunc tibi non terris tantum victoria parta </div><div class="l">sed super astra etiam media servabitur aede.’</div><div class="l">talia principibus dicta interfantibus ille</div><div class="l">prosequitur magnisque tubam concentibus inflat;</div><div class="l">allegat morem veterem, nil dulcius esse</div><div class="l">affirmat solitis populosque hominesque teneri </div><div class="l">lege sua. <span class="q">‘sicut variae nascentibus,’</span> inquit,</div><div class="l">‘contingunt pueris animae, sic urbibus adfert</div><div class="l">hora diesque suus, cum primum moenia surgunt,</div><div class="l">aut fatum aut genium, cuius moderamine regnent.’</div><div class="l">addit et arcanum rerum verique latebras </div><div class="l">prosperitate aliqua deprendi posse secundi</div><div class="l">per documenta boni, si sint felicia quae quis</div><div class="l">experiendo probet: cessisse parentibus omne</div><div class="l">idolium semper feliciter et pede dextro,</div><div class="l">enumerat longi vim temporis, excitat ipsam </div><div class="l">crinibus albentem niveis et fronte vietam,</div><div class="l">ore reposcentem querulo sua numina Romam.</div><div class="l">‘libera sum, liceat proprio mihi vivere more.</div><div class="l">ecquis erit, qui mille meos reprehenderit annos?</div><div class="l">uno omnes sub sole siti vegetamur eodem </div><div class="l">aere, communis cunctis viventibus aura.</div><div class="l">sed qui sit qualisque Deus, diversa secuti</div><div class="l">quaerimus atque viis longe distantibus unum</div><div class="l">imus ad occultum, suus est mos cuique genti,</div><div class="pagebreak" id="index.xml-pb-d30e1996">[Page v.2.p.14]</div><div class="l">per quod iter properans eat ad tam grande profundum.’</div><div class="l">his» tam magnificis tantaque fluentibus arte </div><div class="l">respondit vel sola Fides doctissima primum</div><div class="l">pandere vestibulum verae ad penetralia sectae,</div><div class="l">nam cum divinis agimus de rebus et illum,</div><div class="l">qui vel principio caruit vel fine carebit </div><div class="l">quique chao anterior fuerit mundumque crearit,</div><div class="l">coniectare animo contendimus, exigua est vis</div><div class="l">humani ingenii tantoque angusta labori,</div><div class="l">quippe minor natura aciem si intendere temptet</div><div class="l">acrius ac penetrare Dei secreta supremi, </div><div class="l">quis dubitet victo fragilem lassescere visu</div><div class="l">vimque fatigatae mentis sub pectore parvo</div><div class="l">turbari invalidisque hebetem subcumbcre curis?</div><div class="l">sed facilis fidei via provocat omnipotentem</div><div class="l">credere qui bona non tantum praesentia donat, </div><div class="l">sed ventura etiam longisque intermina saeclis</div><div class="l">promittit, ne totus eam resolutus inane</div><div class="l">in nihilum pereamque brevem post luminis usum.</div><div class="l">muneris auctorem 1 ipso de munere pendas:</div><div class="l">aeterna aeternus tribuit, mortalia confert </div><div class="l">mortalis, divina Deus, peritura caducus.</div><div class="l">omnia quae tempus peragit quaeque exitus aufert</div><div class="l">vilia sunt brevitate sui, nec digna perenni</div><div class="l">largitore, cui propria est opulentia numquam</div><div class="l">desinere idque homini dare quod non desinat umquam.</div><div class="pagebreak" id="index.xml-pb-d30e2051">[Page v.2.p.16]</div><div class="l">nam si corruptum corrumpendumve Deus quid </div><div class="l">praestat habetque nihil quod sit pretiosius istis,</div><div class="l">pauper et infirmus et summo indignus honore</div><div class="l">et non omnipotens sed inanis numinis umbra est.</div><div class="l">hac ratione Fides sapienter conicit, immo </div><div class="l">non dubitat verum esse Deum, qui quod sumus et quod</div><div class="l">vivimus inlaesum semper fore, si mereamur,</div><div class="l">nos sperare iubet. <span class="q">‘caelestia si placet,’</span> inquit,</div><div class="l">‘scandere, terrenas animo depellite curas,</div><div class="l">nam quantum subiecta situ tellus iacet infra </div><div class="l">dividiturque ab humo convexi regia caeli,</div><div class="l">tantum vestra meis distant mundana futuris,</div><div class="l">dira bonis, scelerata piis, tenebrosa serenis.</div><div class="l">quidquid obire potest fugiatis censeo, quidquid</div><div class="l">naturae ratione capit vitium atque senescit </div><div class="l">pro nihilo, in nihilum quia sunt reditura, putetis,</div><div class="l">cuncta equidem quae gignit humus, quae continet, ipse</div><div class="l">principio institui nitidoque insignia mundo</div><div class="l">ornamenta dedi speciosaque semina finxi.</div><div class="l">sed tamen esse modum volui parcisque fruenda </div><div class="l">moribus indulsi, quantum moribundus et aeger</div><div class="l">corporis ac vitae volucris sibi posceret usus;</div><div class="l">non ut captus homo studiis et inaniter ardens</div><div class="l">duceret omne bonum positum in dulcedine rerum</div><div class="l">et specie tenui quas currere tempore iussi; </div><div class="l">atque aevum statui, sub quo generosa probarem</div><div class="l">pectora, ne torpens et non exercita virtus</div><div class="l">robur enervatum gereret sine laude palaestrae. 1</div><div class="pagebreak" id="index.xml-pb-d30e2114">[Page v.2.p.18]</div><div class="l">inlecebrosus enim sapor est et pestifer horum,</div><div class="l">quae, dum praetereunt, miro oblectamine mentes </div><div class="l">inplicitas vinctasque tenent, vincenda voluptas,</div><div class="l">elaqueanda animi constantia, ne retinaclis</div><div class="l">mollibus ac lentis nexa et captiva prematur.</div><div class="l">luctandum summis conatibus, inter acerba</div><div class="l">sectandum virtutis iter, ne suavia fluxae </div><div class="l">condicionis amet, nimium ne congerat aurum,</div><div class="l">ne varios lapidum cupide spectare colores</div><div class="l">ambitiosa velit, ne se popularibus auris</div><div class="l">ostentet pulchroque inflata tumescat honore,</div><div class="l">ne natale solum, patrii ne iugera ruris </div><div class="l">tendat et externos animum diffundat in agros,</div><div class="l">et ne corporeis addicat sensibus omne</div><div class="l">quod vult aut quod agit, ne praeferat utile iusto,</div><div class="l">spemque in me omnem statuat numquam peritura</div><div class="l">quae dedero, longoque die mea dona trahenda.’</div><div class="l">haec igitur spondente Deo quis fortis et acer </div><div class="l">virtutisque capax breve quidque perennibus in se</div><div class="l">praetulerit? vel quis sapiens potiora putarit</div><div class="l">gaudia membrorum quam vivae praemia mentis? </div><div class="l">nonne hominem ac pecudem distantia separat una,</div><div class="l">quod bona quadrupedum ante oculos sita sunt, ego contra</div><div class="l">spero quod extra aciem longum servatur in aevum?</div><div class="l">nam si tota mihi cum corpore vita peribit</div><div class="l">nec poterit superesse meum post funera quidquam,</div><div class="l">quis mihi regnator caeli, quis conditor orbis, </div><div class="l">quis Deus aut quae iam merito metuenda potestas?</div><div class="l">ibo per inpuros fervente libidine luxus,</div><div class="pagebreak" id="index.xml-pb-d30e2176">[Page v.2.p.20]</div><div class="l">incestabo toros, sacrum calcabo pudorem,</div><div class="l">infitiabor habens aliquod sine teste propinqui</div><div class="l">depositum, tenues avidus spoliabo clientes, </div><div class="l">longaevam perimam magico cantamine matrem</div><div class="l">(tardat anus dominum dilata morte secundum)</div><div class="l">nec formido malum, falluntur publica iura;</div><div class="l">lex armata sedet, sed nescit crimen opertum;</div><div class="l">aut, si res pateat, iudex corrumpitur auro. </div><div class="l">rara reos iusta percellit poena securi,</div><div class="l">sed quid ego haec meditor? revocat Deus ecce severa</div><div class="l">maiestate minax, negat interitura meorum</div><div class="l">per mortem monumenta operum. <span class="q">‘non occidet,’</span> inquit,</div><div class="l">‘interior qui spirat homo; luet ille perennc </div><div class="l">supplicium quod subiectos male rexerit artus,</div><div class="l">nec mihi difficile est liquidam circumdare flammis</div><div class="l">naturam; quamvis perflabilis illa feratur</div><div class="l">more noti, capiam tamen et tormenta adhibebo</div><div class="l">ipse incorporeus ac spirituum sator unus. </div><div class="l">quin et corporibus parilis consortia poenae</div><div class="l">decernam, possum quoniam renovare favillas</div><div class="l">antiquam in faciem, nec desperanda potestas:</div><div class="l">qui potui formare novum, reparabo peremptum.</div><div class="l">non desunt exempla meae virtutis in ipsis </div><div class="l">seminibus: natura docet revirescere cuncta</div><div class="l">post obitum, siccantur enim pereunte vigore</div><div class="l">quo vixere prius: tunc sicca et mortua sulcis</div><div class="l">aut foveis mandata latent et more sepulcri</div><div class="l">obruta de tumulis redivivo germine surgunt. </div><div class="pagebreak" id="index.xml-pb-d30e2238">[Page v.2.p.22]</div><div class="l">numquid nosse potes, vel coniectare, quis istud</div><div class="l">tam sollers opifex struat aut quae vis agat intus?</div><div class="l">nil vos, o miseri, physicorum dogmata fallant.</div><div class="l">en ego gignendi Dominus ac restituendi</div><div class="l">quod periit Auxitque potens, arentia quaeque </div><div class="l">in veteres formas aut flore aut fronde reduco;</div><div class="l">idque ipsum quandoque homini facturus, inani</div><div class="l">surgat ut ex cinere structuraque pristina constet,</div><div class="l">quae mihi pro meritis vel per tormenta rependat</div><div class="l">crimina vel summae virtutis in arce coruscet </div><div class="l">non peritura dehinc quacumque in sorte manebit,</div><div class="l">interea, dum mixta viget substantia in unum,</div><div class="l">sit memor auctoris proprii, veneretur et oret</div><div class="l">artificem submissa suum. non condidit alter</div><div class="l">halantis animae figmentum et corporis alter, </div><div class="l">nec bona praesentis vitae numerosa gubernant</div><div class="l">numina; non alius segetes et spicea farra</div><div class="l">subpeditat deus ast 1 alius dat musta racemis</div><div class="l">purpureumque gravi fundit de palmite sucum,</div><div class="l">ipse ego sum, virides oleas pinguescere bacis </div><div class="l">qui facio, Graia quas Pallade fingitis ortas,</div><div class="l">et qui Lucinas tribuo nascentibus horas,</div><div class="l">duplex lege mea per mutua foedera sexus</div><div class="l">gignere amat subolem generisque propagine gaudet;</div><div class="l">quem vos lascivis violatis amoribus ignem </div><div class="l">et stupra vestra deae veneris praetexitis umbra,</div><div class="l">unus ego elementa rego, nec mole laboris,</div><div class="l">ut miser infirmusve aliquis fragilisve, fatigor.</div><div class="l">lux inmensa mihi est et non resolubilis aetas</div><div class="l">sensibus et vestris haud intellecta vetustas. </div><div class="pagebreak" id="index.xml-pb-d30e2302">[Page v.2.p.24]</div><div class="l">inde ministeriis ad tot moderamina mundi</div><div class="l">non egeo, nec participes sociosve requiro,</div><div class="l">porro autem angelicas legiones, quas mea fecit</div><div class="l">dextera, nosse meum est, et quae natura creatis</div><div class="l">subsistat qualesque mihi serventur ad usus. </div><div class="l">tu me praeterito meditaris numina mille,</div><div class="l">quae simules parere meis virtutibus, ut me</div><div class="l">per varias partes minuas, cui nulla recidi</div><div class="l">pars aut forma potest, quia sum substantia simplex,</div><div class="l">nec pars esse queo. solis divisio rebus </div><div class="l">conpositis factisque subest; me nemo creavit,</div><div class="l">ut scindi valeam cunctorum conditor unus.</div><div class="l">crede, quod ex nihilo formavi, pars mea non est.</div><div class="l">quare age, mortalis, soli mihi construe templum,</div><div class="l">meque unum venerare Deum. caementa remitto,</div><div class="l">et quae saxa Paros secat et quae Punica rupis, </div><div class="l">quae viridis Lacedaemon habet maculosaque Synna;</div><div class="l">nativum nemo scopuli mihi dedicet ostrum,</div><div class="l">templum mentis amo, non marmoris: aurea in illo</div><div class="l">fundamenta manent fidei; structura nivali </div><div class="l">consurgit pietate nitens, tegit ardua culmen</div><div class="l">iustitia, interius spargit sola picta rubenti</div><div class="l">flore pudicitiae pudor almus et atria servat,</div><div class="l">haec domus apta mihi est, haec me pulcherrima sedes</div><div class="l">accipit, aeterno caelestique hospite digna. </div><div class="l">nec novus hic locus est; fluxit mea gloria in artus</div><div class="l">et lux vera Dei. Deus inlustravit alumnam</div><div class="l">materiem, corpusque parens habitabile fecit</div><div class="pagebreak" id="index.xml-pb-d30e2362">[Page v.2.p.26]</div><div class="l">ipse sibi, placito ut posset requiescere templo,</div><div class="l">condideram perfectum hominem; spectare superna</div><div class="l">mandaram totis conversum sensibus in me </div><div class="l">recto habitu celsoque situ et sublime tuentem;</div><div class="l">sed despexit humum seque inclinavit ad orbis</div><div class="l">divitias pepulitque meum de pectore numen,</div><div class="l">restituendus erat mihimet; summissus in illum </div><div class="l">Spiritus ipse meus descendit et edita limo</div><div class="l">viscera divinis virtutibus informavit,</div><div class="l">iamque hominem adsumptum summus Deus in deitatem</div><div class="l">transtulit ac nostro docuit recalescere cultu.’</div><div class="l">scire velim praecepta Patris quibus auribus haec tu</div><div class="l">accipias, Italae censor doctissime gentis. </div><div class="l">an veterem tantum morem ratione relicta</div><div class="l">eligis et dici id patitur sapientis acumen</div><div class="l">ingeniumque viri? ‘potior mihi pristinus est mos</div><div class="l">quam via iustitiae, pietas quam prodita caelo, </div><div class="l">quamque fides veri, rectae quam regula sectae.’</div><div class="l">si, quidquid rudibus mundi nascentis in annis</div><div class="l">mos habuit, sancte colere ac servare necesse est,</div><div class="l">omne revolvamus sua per vestigia saeclum</div><div class="l">usque ad principium, placeat damnare gradatim </div><div class="l">quidquid posterius successor repperit usus.</div><div class="l">orbe novo nulli subigebant arva coloni:</div><div class="l">quid sibi aratra volunt? quid cura superflua rastri?</div><div class="l">ilignis melius saturatur glandibus alvus,</div><div class="l">primi homines cuneis scindebant fissile lignum: </div><div class="pagebreak" id="index.xml-pb-d30e2419">[Page v.2.p.28]</div><div class="l">decoquat in massam fervens strictura secures</div><div class="l">rursus et ad proprium restillet vena metallum.</div><div class="l">induvias caesae pecudes et frigida parvas</div><div class="l">praebebat spelunca domos: redeamus ad antra,</div><div class="l">pellibus insutis hirtos sumamus amictus. </div><div class="l">inmanes quondam populi feritate subacta</div><div class="l">edomiti iam triste fremant iterumque ferinos</div><div class="l">in mores redeant atque ad sua prisca recurrant.</div><div class="l">praecipitet Scythica iuvenis pietate vietum</div><div class="l">votivo de ponte patrem (sic mos fuit olim), </div><div class="l">caedibus infantum fument Saturnia sacra</div><div class="l">flebilibusque truces resonent vagitibus arae.</div><div class="l">ipsa casas fragili texat gens Romula culmo:</div><div class="l">sic tradunt habitasse Remum, regalia faeno</div><div class="l">fulcra supersternant aut pelle Libystidis ursae </div><div class="l">conpositam chlamydem villoso corpore gestent.</div><div class="l">talia Trinacrius ductor vel Tuscus habebant.</div><div class="l">Roma antiqua sibi non constat versa per aevum</div><div class="pagebreak" id="index.xml-pb-d30e2458">[Page v.2.p.30]</div><div class="l">et mutata sacris, ornatu, legibus, armis.</div><div class="l">multa colit quae non coluit sub rege Quirino; </div><div class="l">instituit quaedam melius, nonnulla refugit,</div><div class="l">et morem variare suum non destitit, et quae</div><div class="l">pridem condiderat iura in contraria vertit.</div><div class="l">quid mihi tu ritus solitos, Romane senator,</div><div class="l">obiectas cum scita patrum populique frequenter </div><div class="l">instabilis placiti sententia nexa novarit?</div><div class="l">nunc etiam quotiens solitis decedere prodest</div><div class="l">praeteritosque habitus cultu damnare recenti,</div><div class="l">gaudemus conpertum aliquid tandemque retectum,</div><div class="l">quod latuit; tardis semper processibus aucta </div><div class="l">crescit vita hominis et longo proficit usu.</div><div class="l">sic aevi mortalis habet se mobilis ordo,</div><div class="l">sic variat natura vices: infantia repit,</div><div class="l">infirmus titubat pueri gressusque animusque,</div><div class="l">sanguine praecalido fervet nervosa iuventa, </div><div class="l">mox stabilita venit maturi roboris aetas;</div><div class="l">ultima consiliis melior, sed viribus aegra,</div><div class="l">corpore subcumbit mentem purgata senectus.</div><div class="l">his genus humanum per dissona tempora duxit</div><div class="l">curriculis aevum mutabile, sic hebes inter </div><div class="l">primitias mersumque solo ceu quadrupes egit; 1</div><div class="l">mox tenerum docili ingenio iamque artibus aptum</div><div class="l">noscendis varia rerum novitate politum est;</div><div class="l">inde tumens vitiis calidos adolevit in annos, </div><div class="l">donec decocto solidaret robore vires.</div><div class="pagebreak" id="index.xml-pb-d30e2516">[Page v.2.p.32]</div><div class="l">tempus adest ut iam sapiat divina, serenae</div><div class="l">mentis consilio vivacius abdita sollers</div><div class="l">quaerere et aeternae tandem invigilare saluti,</div><div class="l">quamquam, si tantus amor est et cura vetusti </div><div class="l">moris et a prisco placet haud discedere ritu,</div><div class="l">exstat in antiquis exemplum nobile libris,</div><div class="l">iam tunc diluvii sub tempore vel prius uni</div><div class="l">inservisse Deo gentem quae prima recentes</div><div class="l">incoluit terras vacuoque habitavit in orbe; </div><div class="l">unde genus ducit nostrae porrecta propago</div><div class="l">stirpis et indigenae pietatis iura reformat,</div><div class="l">sed quia Romanis loquimur de cultibus, ipsum</div><div class="l">sanguinis Hectorei populum probo tempore longo</div><div class="l">non multos coluisse deos rarisque sacellis </div><div class="l">contentum paucas posuisse in collibus aras.</div><div class="l">innumeros post deinde deos virtute subactis</div><div class="l">urbibus et claris peperit sibi Roma triumphis;</div><div class="l">inter fumantes templorum armata ruinas</div><div class="l">dextera victoris simulacra hostilia cepit </div><div class="l">et captiva domum venerans ceu numina vexit,</div><div class="l">hoc signum rapuit bimaris de strage Corinthi,</div><div class="l">illud ab incensis in praedam sumpsit Athenis,</div><div class="l">quasdam victa dedit capitis Cleopatra canini</div><div class="l">effigies, quasdam domitis Hammonis harenis </div><div class="l">Syrtica cornutas facies habuere tropaea.</div><div class="l">Roma triumphantis quotiens ducis inclyta currum</div><div class="l">plausibus excepit, totiens altaria divum</div><div class="l">addidit et spoliis sibimet nova numina fecit—</div><div class="l">numina, quae patriis cum moenibus eruta nullum </div><div class="pagebreak" id="index.xml-pb-d30e2577">[Page v.2.p.34]</div><div class="l">praesidium potuere suis adferre sacellis!</div><div class="l">cernis ut antiqui semper vestigia moris</div><div class="l">gressibus incertis varie titubasse probentur</div><div class="l">adsciscendo deos maioribus inconpertos,</div><div class="l">seque peregrina sub religione dicasse, </div><div class="l">nec ritus servasse suos? quodcumque sacrorum est</div><div class="l">exulat externumque inimicam venit in urbem,</div><div class="l">frustra igitur solitis, prava observatio, inhaeres:</div><div class="l">non est mos patrius, quem diligis, inproba, non est.</div><div class="l">sed sollers orator ait fataliter urbem </div><div class="l">sortitam quonam genio proprium exigat aevum.</div><div class="l"><span class="q">‘cunctis nam populis seu moenibus inditur,’</span> inquit,</div><div class="l">‘aut fatum aut genius nostrarum more animarum,</div><div class="l">quae sub disparili subeunt nova corpora sorte.’</div><div class="l">iam primum qui sit genius vel qui status illi </div><div class="l">conpetat ignoro, quid possit et unde oriatur,</div><div class="l">spiritus informis sine corpore formave et ulla</div><div class="l">sit species, et quid sapiat, quae munera curet,</div><div class="l">contra animas hominum venis vitalibus intus</div><div class="pagebreak" id="index.xml-pb-d30e2621">[Page v.2.p.36]</div><div class="l">sic interfusas intellego, sanguis ut ex his </div><div class="l">accipiat motumque levem tenerumque vaporem,</div><div class="l">unde pererratis vegetet praecordia membris,</div><div class="l">frigida succcndat, riget arida, dura relaxet.</div><div class="l">sic hominis vitam sibi temperat atque gubernat</div><div class="l">vivida mens, quam tu ficto conponere temptas </div><div class="l">murorum 1 genio, qui nusquam est nec fuit umquam,</div><div class="l">quin et corporibus versat mens viva regendis</div><div class="l">summum consilium, fida ut tutacula nudis</div><div class="l">invalidisque paret, metuenda pericula vitet,</div><div class="l">utile prospiciat, varias agitetur ad artes, </div><div class="l">consultet cui se domino submittat et orbis</div><div class="l">quem putet auctorem, quem rerum summa sequatur,</div><div class="l">at tuus hic urbis genius, dicas volo, quando</div><div class="l">coepit adhuc parvae primum se infundere Romae?</div><div class="l">fluxit ab uberibus nemorosa in valle lupinis </div><div class="l">infantesque aluit, dum nascitur ipse, gemellos?</div><div class="l">an cum vulturibus volitans ignota per auras</div><div class="l">umbra repentinam traxit de nube figuram?</div><div class="l">culminibus summis sedet, an penetralia servat?</div><div class="l">instituit mores et iura forensia condit, </div><div class="l">an castrorum etiam fossis intervenit, acres</div><div class="l">cogit ad arma viros, lituis ciet, urget in hostem?</div><div class="l">quae quis non videat sapientum digna cachinno?</div><div class="l">fingamus tamen esse aliquam, quae talia curet,</div><div class="l">umbram sive animam, per quam respublica fatum</div><div class="pagebreak" id="index.xml-pb-d30e2677">[Page v.2.p.38]</div><div class="l">hauserit et calidis animetur tota medullis.</div><div class="l">cur non haec eadem de religione colenda</div><div class="l">consultat? cur non suspectat libera caelum?</div><div class="l">cur sibi praescriptum non commutabile fatum</div><div class="l">ut captiva putat? genesis cur vincula fingit? </div><div class="l">cui iam nolle licet quod tunc voluisse licebat,</div><div class="l">erroresque abolere suos ac flectere sensus.</div><div class="l">sic septingentis erravit circiter annis</div><div class="l">lubricaque et semper dubitans quae forma placeret</div><div class="l">imperii, quae regnandi foret aequa potestas. </div><div class="l">regius exortam iam tunc habuit status urbem</div><div class="l">non sine grandaevis curarum in parte locatis.</div><div class="l">mox proceres de stirpe senum tractasse videmus . </div><div class="l">clavum consilii; plebeias inde catervas</div><div class="l">conlatas patribus mixtim dicionibus aequis </div><div class="l">imperitasse diu belloque et pace regendis.</div><div class="l">consule nobilitas viguit, plebs fisa tribuno est.</div><div class="l">displicet hic subito status et bis quina creantur</div><div class="l">summorum procerum fastigia, quos duodeni</div><div class="l">circumstant fasces simul et sua quemque securis. </div><div class="l">rursus se geminis reddit ductoribus omnis</div><div class="l">publica res et consulibus dat condere fastos.</div><div class="l">ultima sanguineus turbavit saecla triumvir.</div><div class="pagebreak" id="index.xml-pb-d30e2726">[Page v.2.p.40]</div><div class="l">fluctibus his olim fatum geniusve animusve</div><div class="l">publicus erravit; tandem deprendere rectum </div><div class="l">doctus iter caput augustum diademate cinxit</div><div class="l">appellans patrem patriae, populi atque senatus</div><div class="l">rectorem, qui militiae sit ductor et idem</div><div class="l">dictator censorque bonus morumque magister,</div><div class="l">tutor opum, vindex scelerum, largitor honorum. </div><div class="l">quod si tot rerum gradibus totiens variatis</div><div class="l">consiliis aegre tandem pervenit ad illud</div><div class="l">quod probet ac sancto reverentia publica servet</div><div class="l">foedere, quid dubitat divina agnoscere iura</div><div class="l">ignorata prius sibimet tandemque refecta? </div><div class="l">gratemur, iam non dubitat; nam subdita Christo</div><div class="l">servit Roma Deo cultus exosa priores.</div><div class="l">Romam dico viros, quos mentem credimus urbis,</div><div class="l">non genium, cuius frustra simulatur imago,</div><div class="l">quamquam cur genium Romae mihi fingitis unum,</div><div class="l">cum portis, domibus, thermis, stabulis soleatis </div><div class="l">adsignare suos genios perque omnia membra</div><div class="l">urbis perque locos geniorum milia multa</div><div class="l">fingere, ne propria vacet angulus ullus ab umbra?</div><div class="l">restat ut et fatum similis dementia cunctis </div><div class="l">aedibus inponat, paries ut quisque sub astro</div><div class="l">fundatus structusque suo, qua sorte maneret,</div><div class="l">quando autem rueret, primis acceperit horis,</div><div class="l">adscribunt saxis Lachesis male fortia fila,</div><div class="l">tectorumque trabes fusis pendere rotatis </div><div class="pagebreak" id="index.xml-pb-d30e2783">[Page v.2.p.42]</div><div class="l">credunt, atque ipsis tribuunt decreta tigillis,</div><div class="l">ceu distet cuius stellae sit fraxinus ortu</div><div class="l">eruta, quae summum conscenderet ardua culmen,</div><div class="l">denique nulla hominum res est, nulla actio mundi,</div><div class="l">cui non fatalem memorent incumbere sortem. </div><div class="l">quae quia constituunt, dicant cur condita sit lex</div><div class="l">bis sex in tabulis aut cur rubrica minetur,</div><div class="l">quae prohibet peccare reos, quos ferrea fata</div><div class="l">cogunt ad facinus et inevitabile mergunt.</div><div class="l">quin et velle adigunt pravum insinuantia votum,</div><div class="l">ne liceat miseris vetitum committere nolle. </div><div class="l">cedite, si pudor est, gladiumque retundite vestrum,</div><div class="l">aspera nil meritos poenis plectentia iura;</div><div class="l">antrum carcereum dissolvite, corpora sub quo</div><div class="l">agminis innocui fato peccante tenetis. </div><div class="l">nemo nocens, si fata regunt quod vivitur ac fit:</div><div class="l">immo nocens quicumque volens quod non licet audet,</div><div class="l">alterutrum quia velle suum est nec fata reatum</div><div class="l">inponunt homini, sed fit reus ipse suopte</div><div class="l">arbitrio, placitumque nefas et facta rependit </div><div class="l">inpia suppliciis merito non sorte peremptus.</div><div class="l">quisque putat fato esse locum, sciat omniparentem</div><div class="l">nosse Deum nulli vetitum fatalibus astris,</div><div class="l">nec mathesis praescripto aliquo pia vota repelli.</div><div class="l">spirat enim maiora animus seque altius effert </div><div class="l">sideribus transitque vias et nubila fati,</div><div class="pagebreak" id="index.xml-pb-d30e2839">[Page v.2.p.44]</div><div class="l">et momenta premit pedibus, quaecumque putantur</div><div class="l">figere propositam natali tempore sortem,</div><div class="l">huc ades, omne hominum genus, huc concurrite et urbes:</div><div class="l">lux inmensa vocat, factorem noscite vestrum! </div><div class="l">libera secta patet: nil sunt fatalia: vel si</div><div class="l">sunt aliqua, opposito vanescunt irrita Christo.</div><div class="l">sed multi duxere dei per prospera Romam,</div><div class="l">quos colit ob meritum magnis donata triumphis,</div><div class="l">ergo age, bellatrix, quae vis subiecerit, ede, </div><div class="l">Europam Libyamque tibi; dic nomina divum.</div><div class="l">Iuppiter ut Cretae domineris, Pallas ut Argis,</div><div class="l">Cynthius ut Delphis, tribuerunt omine dextro.</div><div class="l">Isis Nilicolas, Rhodios Cytherea reliquit,</div><div class="l">venatrix Ephesum virgo, Mars dedidit Hebrum, </div><div class="l">destituit Thebas Bromius, concessit et ipsa</div><div class="l">Iuno suos Phrygiis servire nepotibus Afros,</div><div class="l">et quam subiectis dominam dea gentibus esse,</div><div class="l">si qua fata sinant, iam tum tenditque fovetque</div><div class="l">iussit Romuleis addictam vivere frenis. </div><div class="l">perfidiane deum indigenum cecidere tot urbes,</div><div class="l">destructaeque iacent ipsis prodentibus arae?</div><div class="pagebreak" id="index.xml-pb-d30e2884">[Page v.2.p.46]</div><div class="l">o pietas, o sancta fides! traduxit alumnos</div><div class="l">maiestas infida locos, et creditur istis</div><div class="l">numinibus quae transfugio meruere sacrari! </div><div class="l">an voluit servare suos luctataque multum</div><div class="l">religio infestas temptavit pellere turmas</div><div class="l">Romanis obnixa globis, sed fortior illam</div><div class="l">virtus luctifico camporum in pulvere fregit?</div><div class="l">immo ita est, armis et viribus indiga veri </div><div class="l">victa superstitio est et inanem gloria fugit.</div><div class="l">sed nec difficilis fuit aut satis ardua genti</div><div class="l">natae ad procinctus victoria frangere inertes</div><div class="l">molliaque omnigenum colla inclinare deorum.</div><div class="l">num cum Dictaeis bellum Corybantibus asper </div><div class="l">Samnitis Marsusque levi sudore gerebat?</div><div class="l">num mastigophoris oleoque et gymnadis arte</div><div class="l">unctis pugilibus miles pugnabat Etruscus?</div><div class="l">nec petaso insignis poterat Lacedaemone capta</div><div class="l">Mercurius servare suas de clade palaestras. </div><div class="l">Appenninicolam peditem Cybeleius hostis</div><div class="l">congressu excipiens Asiam defendere et Idam</div><div class="l">qui potuit cogente acies in proelia Gallo?</div><div class="l">Idalias nisi forte rosas, laurum citharoedi</div><div class="l">vatis, silvicolae calamos arcumque puellae </div><div class="l">dedere servitio calcataque sacra domare</div><div class="l">difficilis operis fuit inmensique laboris.</div><div class="pagebreak" id="index.xml-pb-d30e2937">[Page v.2.p.48]</div><div class="l">fluctibus Actiacis signum symphonia belli</div><div class="l">Aegypto dederat, clangebat bucina contra.</div><div class="l">institerant tenues cumbae fragilesque phaseli </div><div class="l">inter turritas Memphitica rostra Liburnas:</div><div class="l">nil potuit Serapis deus et latrator Anubis.</div><div class="l">stirpis Iuleae ductore exercitus ardens</div><div class="l">praevaluit, gelido quem miserat Algidus axe.</div><div class="l">non armata Venus, non tunc clipeata Minerva </div><div class="l">venere auxilio, non divum degener ordo</div><div class="l">et patria extorris Romanis adfuit armis,</div><div class="l">victus et ipse prius inimica nec agmina iuvit,</div><div class="l">si tamen antiquum norat retinere dolorem.</div><div class="l">sed dicis legisse deos ubi sanctior usus </div><div class="l">templorum cultu celebri sine fine maneret,</div><div class="l">Aeneadumque ultro victricia signa virorum</div><div class="l">regis amore Numae nullo cogente secutos.</div><div class="l">num Diomedis item tentoria et acris Ulixi</div><div class="l">castra volens Pallas caesis custodibus arcis </div><div class="l">legit, ubi umenti sudaret maesta sigillo?</div><div class="pagebreak" id="index.xml-pb-d30e2978">[Page v.2.p.50]</div><div class="l">aut quotiens ductor Macetum fortissimus altos</div><div class="l">templorum cineres victis cumulavit Amyclis,</div><div class="l">optarunt praedis domini se numina capta</div><div class="l">misceri Assyriaeque vehi Babylonis ad arcem? </div><div class="l">non fero Romanum nomen sudataque bella</div><div class="l">et titulos tanto quaesitos sanguine carpi,</div><div class="l">detrahit invictis legionibus et sua Romae</div><div class="l">praemia deminuit, qui, quidquid fortiter actum est,</div><div class="l">adscribit veneri, palmam victoribus aufert. </div><div class="l">frustra igitur currus summo miramur in arcu</div><div class="l">quadriiugos stantesque duces in curribus altis</div><div class="l">Fabricios, Curios, hinc Drusos, inde Camillos,</div><div class="l">sub pedibusque ducum captivos poplite flexo</div><div class="l">ad iuga depressos manibusque in terga retortis </div><div class="l">et suspensa gravi telorum fragmina trunco,</div><div class="l">si Brennum, Antiochum, Persen, Pyrrhum, Mithridatem</div><div class="l">Flora, Matuta, Ceres et Larentina subegit.</div><div class="l">‘his tamen auspicibus successus dextra dederunt</div><div class="l">omina laetificos et felix adfuit ales.’</div><div class="l">quid sibi vult virtus, quid gloria, si Corvinum</div><div class="pagebreak" id="index.xml-pb-d30e3021">[Page v.2.p.52]</div><div class="l">corvus Apollineus pinna vel gutture iuvit?</div><div class="l">sed tamen hic corvus cur defuit exitiali</div><div class="l">forte die, infaustas tegerent cum funera Cannas</div><div class="l">oppeteretque super congesta cadavera consul?</div><div class="l">cur Cremerae in campis cornice vel oscine parra</div><div class="l">nemo deum monuit perituros Marte sinistro</div><div class="l">tercentum Fabios vix stirpe superstite in uno?</div><div class="l">nullane tristificis Tritonia noctua Carrhis</div><div class="l">advolitans praesto esse deam praenuntia Crasso </div><div class="l">prodidit, aut Paphiam niveae vexere columbae,</div><div class="l">cuius inauratum tremeret gens Persica limbum?</div><div class="l">sed video quae te moveant exempla vetustae</div><div class="l">virtutis: dicis domitum terraque marique</div><div class="l">orbem, res laetas et prospera quaeque retexis, </div><div class="l">mille triumphorum memoras ex ordine pompas</div><div class="l">ductaque per mediam spoliorum fercula Romam,</div><div class="l">vis dicam quae causa tuos, Romane, labores</div><div class="l">in tantum extulerit, quis gloria fotibus aucta</div><div class="l">sic cluat inpositis ut mundum frenet habenis? </div><div class="l">discordes linguis populos et dissona cultu</div><div class="l">regna volens sociare Deus subiungier uni</div><div class="l">imperio, quidquid tractabile moribus esset,</div><div class="pagebreak" id="index.xml-pb-d30e3068">[Page v.2.p.54]</div><div class="l">concordique iugo retinacula mollia ferre</div><div class="l">constituit, quo corda hominum coniuncta teneret </div><div class="l">religionis amor; nec enim fit copula Christo</div><div class="l">digna, nisi inplicitas societ mens unica gentes.</div><div class="l">sola Deum novit concordia, sola benignum</div><div class="l">rite colit tranquilla Patrem: placidissimus illum</div><div class="l">foederis humani consensus prosperat orbi, </div><div class="l">seditione fugat, saevis exasperat armis,</div><div class="l">munere pacis alit, retinet pietate quieta.</div><div class="l">omnibus in terris quas continet occidualis</div><div class="l">oceanus roseoque Aurora inluminat ortu,</div><div class="l">miscebat Bellona furens mortalia cuncta </div><div class="l">armabatque feras in vulnera mutua dextras.</div><div class="l">hanc frenaturus rabiem Deus undique gentes</div><div class="l">inclinare caput docuit sub legibus isdem</div><div class="l">Romanosque omnes fieri, quos Rhenus et Hister,</div><div class="l">quos Tagus aurifluus, quos magnus inundat Hiberus,</div><div class="l">corniger Hesperidum quos interlabitur et quos </div><div class="l">Ganges alit tepidique lavant septem ostia Nili.</div><div class="l">ius fecit commune pares et nomine eodem</div><div class="l">nexuit et domitos fraterna in vincla redegit.</div><div class="l">vivitur omnigenis in partibus haud secus ac si </div><div class="l">cives congenitos concludat moenibus unis</div><div class="l">urbs patria atque omnes lare conciliemur avito.</div><div class="l">distantes regione plagae divisaque ponto</div><div class="l">litora conveniunt nunc per vadimonia ad unum</div><div class="l">et commune forum, nunc per commercia et artes </div><div class="l">ad coetum celebrem, nunc per genialia fulcra</div><div class="l">externi ad ius conubii; nam sanguine mixto</div><div class="pagebreak" id="index.xml-pb-d30e3130">[Page v.2.p.56]</div><div class="l">texitur alternis ex gentibus una propago.</div><div class="l">hoc actum est tantis successibus atque triumphis</div><div class="l">Romani imperii: Christo iam tunc venienti, </div><div class="l">crede, parata via est, quam dudum publica nostrae</div><div class="l">pacis amicitia struxit moderamine Romae.</div><div class="l">nam locus esse Deo quis posset in orbe feroci</div><div class="l">pectoribusque hominum discordibus et sua iura</div><div class="l">dissimili ratione tuentibus, ut fuit olim? </div><div class="l">sic inconpositos humano in pectore sensus</div><div class="l">disiunctasque animi turbato foedere partes</div><div class="l">nec liquida invisit sapientia nec Deus intrat.</div><div class="l">at si mentis apex regnandi iure potitus</div><div class="l">pugnacis stomachi pulsus fibrasque rebelles </div><div class="l">frenet et omne iecur ratione coerceat una,</div><div class="l">fit stabilis vitae status, et sententia certa</div><div class="l">haurit corde Deum domino et subiungitur uni.</div><div class="l">en ades, Omnipotens, concordibus influe terris: </div><div class="l">iam mundus te, Christe, capit, quem congrege nexu</div><div class="l">pax et Roma tenent, capita haec et culmina rerum</div><div class="l">esse iubes, nec Roma tibi sine pace probatur,</div><div class="l">et pax ut placeat facit excellentia Romae,</div><div class="l">quae motus varios simul et dicione coercet</div><div class="l">et terrore premit; nec enim spoliata prioris </div><div class="l">robore virtutis senuit nec saecula sensit,</div><div class="l">nec tremulis, cum bella vocant, capit arma lacertis,</div><div class="l">nec tam degeneri venerandis supplicat ore</div><div class="pagebreak" id="index.xml-pb-d30e3185">[Page v.2.p.58]</div><div class="l">principibus, quam vult praenobilis ille senator</div><div class="l">orandi arte potens et callida fingere doctus </div><div class="l">mentitumque gravis personae inducere pondus,</div><div class="l">ut tragicus cantor ligno tegit ora cavato,</div><div class="l">grande aliquod cuius per hiatum crimen anhelet.</div><div class="l">si vocem simulare licet, nempe aptior ista</div><div class="l">vox Romae est, quam nunc eius sub nomine promam.</div><div class="l">quae quia turpe putat templorum flere repulsam </div><div class="l">aegidaque in dubiis pro se pugnasse periclis</div><div class="l">dicere seque gravem senio inclinante fateri,</div><div class="l">ductores conplexa suos sic laeta profatur:</div><div class="l">‘O clari salvete duces, generosa propago </div><div class="l">principis invicti, sub quo senium omne renascens</div><div class="l">deposui vidique meam flavescere rursus</div><div class="l">canitiem: nam cum mortalia cuncta vetustas</div><div class="l">inminuat, mihi longa dies aliud parit aevum,</div><div class="l">quae vivendo diu didici contemnere finem. </div><div class="l">nunc, nunc iusta meis reverentia conpetit annis,</div><div class="l">nunc merito dicor venerabilis et caput orbis,</div><div class="l">cum galeam sub fronde oleae cristasque rubentes</div><div class="l">concutio viridi velans fera cingula serto</div><div class="l">atque armata Deum sine crimine caedis adoro. </div><div class="l">crimen enim, piget heu, crimen persuaserat atrox</div><div class="l">Iuppiter, ut sacro iustorum sanguine tincta</div><div class="l">adsuetum bellis scelerarem funere ferrum,</div><div class="l">illius instinctu primus Nero matre perempta</div><div class="l">sanguinem apostolicum bibit ac me strage piorum</div><div class="l">polluit et proprium facinus mihi saevus inussit. </div><div class="pagebreak" id="index.xml-pb-d30e3245">[Page v.2.p.60]</div><div class="l">post hunc et Decius iugulis bacchatus apertis</div><div class="l">insanam pavit rabiem; mox et sitis arsit</div><div class="l">multorum similis, per vulnera tristia flagrans</div><div class="l">extrahere insignes animas ac ludere poenis </div><div class="l">undantesque meum in gremium defundere mortes</div><div class="l">et sub iure fori non noxia colla secare.</div><div class="l">hac me labe ream modo tempora vestra piarunt.</div><div class="l">vivo pie vobis auctoribus, inpia pridem</div><div class="l">arte Iovis, fateor; quid enim non ille cruentum </div><div class="l">tradidit? aut quid mite sibi placidumve poposcit?</div><div class="l">qui, dum praemetuit cultus inolescere Christi,</div><div class="l">saeviit ac miserum foedavit sanguine saeclum.</div><div class="l">et sunt qui nobis bella exprobrare sinistra</div><div class="l">non dubitent, postquam templorum sprevimus aras,</div><div class="l">adfirmentque Libyn Collinae a cardine portae </div><div class="l">Hannibalem Iovis imperio Martisque repulsum,</div><div class="l">victores Senonas Capitoli ex arce fugatos</div><div class="l">cum super e celso pugnarent numina saxo!</div><div class="l">qui mihi praeteritam cladem veteresque dolores </div><div class="l">inculcant iterum, videant me tempore vestro</div><div class="l">iam nil tale pati: nullus mea barbarus hostis</div><div class="l">cuspide claustra quatit, non armis, veste comisque</div><div class="l">ignotus capta passim vagus errat in urbe</div><div class="l">transalpina meam rapiens in vincula pubem. </div><div class="pagebreak" id="index.xml-pb-d30e3296">[Page v.2.p.62]</div><div class="l">temptavit Geticus nuper delere tyrannus</div><div class="l">Italiam patrio veniens iuratus ab Histro</div><div class="l">has arces aequare solo, tecta aurea flammis</div><div class="l">solvere, mastrucis proceres vestire togatos;</div><div class="l">iamque ruens Venetos turmis protriverat agros </div><div class="l">et Ligurum vastarat opes et amoena profundi</div><div class="l">rura Padi Tuscumque solum victo amne premebat,</div><div class="l">depulit hos nimbos equitum non pervigil anser,</div><div class="l">proditor occulti tenebrosa nocte pericli,</div><div class="l">sed vis cruda virum perfractaque congredientum</div><div class="l">pectora nec trepidans animus subcumbere leto<span class="note" id="Note1"><span class="noteLabel">marg</span>7 06</span></div><div class="l">pro patria et pulchram per vulnera quaerere laudem,</div><div class="l">numquid et ille dies Iove contulit auspice tantum</div><div class="l">virtutis pretium? dux agminis imperiique</div><div class="l">Christipotens nobis iuvenis fuit, et comes eius </div><div class="l">atque parens Stilicho, Deus unus Christus utrique,</div><div class="l">huius adoratis altaribus et cruce fronti</div><div class="l">inscripta cecinere tubae: prima hasta dracones</div><div class="l">praecurrit, quae Christi apicem sublimior effert.</div><div class="l">illic ter denis gens exitiabilis annis </div><div class="l">Pannoniae poenas tandem deleta pependit.</div><div class="pagebreak" id="index.xml-pb-d30e3344">[Page v.2.p.64]</div><div class="l">corpora famosis olim ditata rapinis </div><div class="l">in cumulos congesta iacent; mirabere seris,</div><div class="l">posteritas, saeclis inhumata cadavera late,</div><div class="l">quae Pollentinos texerunt ossibus agros. </div><div class="l">si potui manibus Gallorum excisa levare</div><div class="l">de cinerum squalore caput, redeunte Camillo</div><div class="l">signa renidenti fumans si fronte recepi,</div><div class="l">si potui miseras sertis redimire ruinas</div><div class="l">et male pendentes lauro praecingere turres, </div><div class="l">quo te suscipiam gremio, fortissime princeps?</div><div class="l">quos spargam flores? quibus insertabo coronis</div><div class="l">atria? quae festis suspendam pallia portis,</div><div class="l">inmunis tanti belli ac te stante sub armis</div><div class="l">libera et aure tenus Geticos experta tumultus? </div><div class="l">scande triumphalem currum, spoliisque receptis</div><div class="l">huc Christo comitante veni. date, vincula demam</div><div class="l">captivis gregibus; manicas deponite longo</div><div class="l">tritas servitio, matrum iuvenumque catervae.</div><div class="l">dediscat servire senex laris exul aviti, </div><div class="l">discat et ad patrium limen genetrice reversa</div><div class="l">ingenuum se nosse puer. timor omnis abesto;</div><div class="l">vicimus, exultare libet, quid tale repulso</div><div class="l">Poenorum quondam duce contigit? ille petitae</div><div class="l">postquam perculerat tremefacta repagula portae,</div><div class="l">Baianis resolutus aquis durissima luxu </div><div class="pagebreak" id="index.xml-pb-d30e3397">[Page v.2.p.66]</div><div class="l">robora destituit ferrumque libidine fregit.</div><div class="l">at noster Stilicho congressus comminus ipsa</div><div class="l">ex acie ferrata virum dare terga coegit.</div><div class="l">hic Christus nobis Deus adfuit et mera virtus, </div><div class="l">illic lascivum, Campania fertilis, hostem</div><div class="l">deliciae vicere tuae; non Iuppiter acrem</div><div class="l">protexit Fabium, sed iuvit amoena Tarentus,</div><div class="l">quae dedit inlecebris domitum calcare tyrannum.</div><div class="l">his ego pro meritis quae praemia digna rependam, </div><div class="l">non habeo: membra statuis effingere vile est;</div><div class="l">virtutem nil vile decet; nam vile, quod aetas</div><div class="l">eripit: aera cadunt aut fulvum defluit aurum</div><div class="l">aut candor perit argenti si defuit usus,</div><div class="l">et fuscata situ corrumpit vena colorem. </div><div class="l">viva tibi, princeps, debetur gloria, vivum</div><div class="l">virtutis pretium decus inmortale secuto.</div><div class="l">regnator mundi Christo sociabere in aevum,</div><div class="l">quo ductore meum trahis ad caelestia regnum.</div><div class="l">nil te permoveat magni vox rhetoris, oro, </div><div class="l">qui sub legati specie sacra mortua plorans</div><div class="l">ingenii telis et fandi viribus audet,</div><div class="l">heu, nostram temptare fidem nec te videt ac me</div><div class="l">devotos, Auguste, Deo, cui sordida templa</div><div class="l">clausimus et madidas sanie deiecimus aras. </div><div class="pagebreak" id="index.xml-pb-d30e3449">[Page v.2.p.68]</div><div class="l">unus nostra regat servetque palatia Christus;</div><div class="l">ne quis Romuleas daemon iam noverit arces,</div><div class="l">sed soli pacis Domino mea serviat aula.’</div><div class="l">sic adfata pios Roma exoravit alumnos</div><div class="l">spernere legatum non admittenda petentem, </div><div class="l">legatum Iovis ex adytis ab haruspice missum,</div><div class="l">at non a patria; patriae sua gloria Christus,</div><div class="l">persistit tamen adfirmans iter esse viandi </div><div class="l">multifidum variumque, Deus cum quaeritur unus;</div><div class="l">hinc alios, ast inde alios properare seorsum, </div><div class="l">quemque per anfractus proprios; sed conpeta eodem</div><div class="l">fine coartari simul et concurrere in unum;</div><div class="l">quin etiam caelum atque solum, ventos, mare, nubes</div><div class="l">omnibus in commune dari, vel qui colimus te,</div><div class="l">Christe, vel exta litant sculptis qui tabida saxis. </div><div class="l">non nego communem cunctis viventibus usum</div><div class="l">aeris, astrorum, pelagi, telluris et imbris.</div><div class="l">immo etiam iniustus pariter iustusque sub uno</div><div class="l">axe habitant, unas capit inpius et pius auras,</div><div class="l">castus et incestus, meretrix et nupta, nec alter </div><div class="l">ore sacerdotis quam myrmillonis anhelat i</div><div class="l">spiritus, aërio vitam qui temperat haustu. I</div><div class="l">nubis verna pluit zephyro inpellente, sed aeque I</div><div class="l">furis et innocui fecundat rura coloni.</div><div class="l">gurgitis aestivi sic pura fluenta viator, </div><div class="l">ut latro, fessus adit; sic piratis mare servit</div><div class="l">ut mercatori, nec fluctus secius hosti</div><div class="l">obsequitur, quam cum licitae fert transtra carinae.</div><div class="l">ergo capax utriusque rei natura creandis</div><div class="l">se praebet populis, nec habet discernere dispar </div><div class="pagebreak" id="index.xml-pb-d30e3513">[Page v.2.p.70]</div><div class="l">viventum meritum, quos tantum pascere iussa est.</div><div class="l">servit enim mundus, non iudicat; hoc sibi summus</div><div class="l">naturae Dominus praescripta in tempora servat,</div><div class="l">nune adsunt homini data munera legibus isdem</div><div class="l">quis concessa semel: fons liquitur, amnis inundat,</div><div class="l">velivolum ratibus mare finditur, influit imber, </div><div class="l">aura volat tenuis, vegetatur mobilis aer,</div><div class="l">et res naturae fit publica promptaque cunctis,</div><div class="l">dum servant elementa suum famulantia cursum,</div><div class="l">sic probus atque reus capitalis criminis isdem </div><div class="l">sideribus facilisque poli bonitate fruuntur.</div><div class="l">vivere commune est, sed non commune mereri,</div><div class="l">denique Romanus, Daha, Sarmata, Vandalus, Hunnus,</div><div class="l">Gaetulus, Garamans, Alamannus, Saxo, Galaula,</div><div class="l">una omnes gradiuntur humo, caelum omnibus unum,</div><div class="l">est, ' unus et oceanus, nostrum qui continet orbem. </div><div class="l">addo aliud: nostros potant animalia fontes;</div><div class="l">ipso rore mihi seges est, quo gramen onagris,</div><div class="l">spurca suis nostro amne natat, nostra intrat et ipsos</div><div class="l">aura canes animatque levi fera corpora flatu. </div><div class="l">sed tantum distant Romana et barbara, quantum</div><div class="l">quadrupes abiuneta est bipedi vel muta loquenti;</div><div class="l">tantum 1 etiam qui rite Dei praecepta sequuntur,</div><div class="l">cultibus a stolidis et eorum erroribus absunt,</div><div class="l">non facit ergo pares in religione tenenda </div><div class="l">aëris et caeli communio; corpora tantum</div><div class="pagebreak" id="index.xml-pb-d30e3568">[Page v.2.p.72]</div><div class="l">gignit, alit, reparat, recidivaque semina servat.</div><div class="l">nec refert, cuius generis cuiusve figurae</div><div class="l">aut cuius meriti: modo sint ut corpora terra </div><div class="l">edita terrenis quibus est vigor ex elementis; </div><div class="l">artificis quia Patris opus discrimine nullo</div><div class="l">influit in medium nec avaro munere currit,</div><div class="l">ante datum quam primus homo sordesceret Adam. .</div><div class="l">nec vitio utentum restrictum deficit aut se</div><div class="l">subtrahit indignis, nec foeda et turpia vitat. </div><div class="l">haud aliter solis radius, cum luminat omnes</div><div class="l">diffuso splendore locos, ferit aurea tecta,</div><div class="l">sed ferit et nigro sordentia culmina fumo.</div><div class="l">intrat marmoribus Capitolia clara, sed intrat</div><div class="l">carceris et rimas et taetra foramina clausi </div><div class="l">stercoris et spurcam redolenti in fornice cellam.</div><div class="l">sed non illud erunt obscura ergastula, quod sunt</div><div class="l">regia gemmato laquearia fulva metallo.</div><div class="l">nempe magis non illud erunt, qui numen in urnis</div><div class="l">quaerunt ac tumulis et larvas sanguine placant, </div><div class="l">quod sunt qui summum caeli Dominum venerantur</div><div class="l">iustitiamque litant et templum pectoris ornant.</div><div class="l">secretum sed grande nequit rationis opertae</div><div class="l">quaeri aliter quam si sparsis via multiplicetur</div><div class="l">tramitibus, et centenos terat orbita calles </div><div class="l">quaesitura Deum variata indage latentem.</div><div class="l">longe aliud verum est; nam multa amba go viarum</div><div class="l">anfractus dubios habet et perplexius errat; </div><div class="pagebreak" id="index.xml-pb-d30e3626">[Page v.2.p.74]</div><div class="l">sola errore caret simplex via, nescia flecti</div><div class="l">in diverticulum, biviis nec pluribus anceps. </div><div class="l">Non tamen infitior duplex occurrere nobis</div><div class="l">semper iter, geminis mortalia partibus ire,</div><div class="l">cum dubitant quonam ferat ignorantia gressum,</div><div class="l">altera multifida est, at simplex altera et una;</div><div class="l">una Deum sequitur, divos colit altera plures, </div><div class="l">et tot sunt eius divortia quot templorum</div><div class="l">signa, quot aereis volitant phantasmata monstris,</div><div class="l">aut hos thyrsigeri rapit ad Dionysia Bacchi,</div><div class="l">inlicit aut alios ad Saturnalia festa,</div><div class="l">aut docet occultus quae sacra Diespiter infans </div><div class="l">inter tinnitus solvi sibi poscat aenos.</div><div class="l">iamque Lupercales ferulae nudique petuntur</div><div class="l">discursus iuvenum; Megalesius hinc spado diris</div><div class="l">incensus furiis caeca ad responsa vocatur,</div><div class="l">sunt qui quadriviis brevioribus ire parati </div><div class="l">vilia Niliacis venerantur holuscula in hortis,</div><div class="l">porrum et caepe deos inponere nubibus ausi,</div><div class="l">albaque et senapin 1 caeli super astra locare.</div><div class="pagebreak" id="index.xml-pb-d30e3668">[Page v.2.p.76]</div><div class="l">Isis enim et Serapis et grandi simia cauda</div><div class="l">et crocodilus idem quod Iuno, Laverna, Priapus. </div><div class="l">hos tu, Nile, colis, illos tu, Thybris, adoras:</div><div class="l">una superstitio est, quamvis non concolor error,</div><div class="l">hinc alia exoritur tenebrosis tecta frutectis</div><div class="l">semita, quam pecudes et muta animalia carpunt </div><div class="l">uaeque latent silvis: operitur nescia caeli </div><div class="l">mens hominum saevo vivens captiva tyranno,</div><div class="l">haec putat esse Deum nullum, namque omnia verti</div><div class="l">casibus, et nullo sub praeside saecla rotari.</div><div class="l">hoc iter haudquaquam magno discrimine distat</div><div class="l">hisce viis quas vos teritis, qui numina multa </div><div class="l">et portenta deum summum numerosa putatis,</div><div class="l">simplicis ergo viae dux est Deus, ille per unam</div><div class="l">ire iubet mortale genus, quam dirigit ipse</div><div class="l">sublimem dextro celsa ad fastigia clivo,</div><div class="l">prima viae facies inculta, subhorrida, tristis, </div><div class="l">difficilis, sed fine sui pulcherrima et amplis</div><div class="l">praedita divitiis et abundans luce perenni,</div><div class="l">et quae praeteritos possit pensare labores,</div><div class="l">multiplici dux daemon adest, qui parte sinistra</div><div class="l">centifidum confundit iter; trahit inde sophistas </div><div class="l">barbatos, trahit hinc opibus vel honore potentes;</div><div class="l">inlicit et volucrum linguis et haruspice fallit,</div><div class="l">instigat bacchantis anus ambage Sibyllae,</div><div class="l">involvit mathesi, magicas inpellit in artes,</div><div class="pagebreak" id="index.xml-pb-d30e3724">[Page v.2.p.78]</div><div class="l">omine sollicitat, capit augure, territat extis. </div><div class="l">cernis ut una via est multis anfractibus errans,</div><div class="l">talem passa ducem qui non sinat ire salutis</div><div class="l">ad Dominum, sed mortis iter per devia monstrat,</div><div class="l">devia picta bonis brevibus, sed fine sub ipso</div><div class="l">tristia et in subitam praeceps inmersa Charybdem?</div><div class="l">ite procul, gentes! consortia nulla viarum </div><div class="l">sunt vobis cum plebe Dei; discedite longe</div><div class="l">et vestrum penetrate chaos, quo vos vocat ille</div><div class="l">praevius infernae perplexa per avia noctis!</div><div class="l">at nobis vitae Dominum quaerentibus unum </div><div class="l">lux iter est et clara dies et gratia simplex.</div><div class="l">spem sequimur gradimurque fide fruimurque futuris,</div><div class="l">ad quae non veniunt praesentis gaudia vitae,</div><div class="l">nec currunt pariter capta et capienda voluptas.</div><div class="l">ultima legati defleta dolore querella est </div><div class="l">Palladiis quod farra focis, vel quod stipis ipsis</div><div class="l">virginibus castisque choris alimenta negentur,</div><div class="l">Vestales solitis fraudentur sumptibus ignes,</div><div class="l">hinc ait et steriles frugescere rarius agros</div><div class="l">et tristem saevire famem, totumque per orbem </div><div class="l">mortales pallere inopes ac panis egenos,</div><div class="l">quae tanta extiterit praesenti tempore tamque</div><div class="pagebreak" id="index.xml-pb-d30e3773">[Page v.2.p.80]</div><div class="l">invidiosa fames, quam Triptolemi Cererisque</div><div class="l">moverit ira penu pro virginis ulciscendo,</div><div class="l">non memini nec tale aliquid vel fama susurrat.</div><div class="l">audio per Pharios Nilum discurrere campos </div><div class="l">more suo viridisque sata stagnare Canopi.</div><div class="l">aut veniat sicco qui flumine nuntius adfert</div><div class="l">ieiunam squalere siti sub pulvere Memphim.</div><div class="l">nec Pelusiacae limum sudare paludis. </div><div class="l">num fons arcano naturae tectus operto</div><div class="l">aruit, et tenuem vix stillat vena liquorem?</div><div class="l">num refugus nostras odit praestringere ripas</div><div class="l">amnis et exustos cursum deflectit ad Indos?</div><div class="l">num tractu in medio bibulus vorat alveus undam </div><div class="l">fluminis et subito stagna absorbentur hiatu,</div><div class="l">ne sulcos operire vadis neve arida possint</div><div class="l">Aegypti per plana trahi glebasque rigentes</div><div class="l">infusis ad pingue lutum mollire fluentis,</div><div class="l">unde seges late crinitis fluctuet agris, </div><div class="l">densius et gravidis se vestiat aequor aristis?</div><div class="l">respice, num Libyci desistat ruris arator</div><div class="l">frumentis onerare rates et ad ostia Thybris</div><div class="l">mittere triticeos in pastum plebis acervos,</div><div class="l">numne Leontini sulcator solvere campi </div><div class="l">cesset frugiferas Lilybeo ex litore cumbas,</div><div class="pagebreak" id="index.xml-pb-d30e3824">[Page v.2.p.82]</div><div class="l">nec det vela fretis Romana nec horrea rumpat</div><div class="l">Sardorum congesta vehens granaria classis.</div><div class="l">ergo piris mensas silvestribus inplet arator</div><div class="l">Poenus et evulsas Siculus depascitur herbas, </div><div class="l">iamque Remi populo quernas Sardinia glandes</div><div class="l">subpeditat, iam coma cibus lapidosa Quintum?</div><div class="l">quis venit esuriens magni ad spectacula circi?</div><div class="l">quae regio gradibus vacuis ieiunia dira</div><div class="l">sustinet? aut quae Ianiculi mola muta quiescit? </div><div class="l">quantos quaeque ferat fructus provincia quamque</div><div class="l">ubere fecundo large fluat orbis opimus,</div><div class="l">indicio est annona, tuae quae publica plebi,</div><div class="l">Roma, datur tantaeque manus longa otia pascit.</div><div class="l">sit fortasse aliquis paulo infecundior annus: </div><div class="l">nil mirum nec in orbe novum, didicere priores</div><div class="l">perpessi plerumque famem, si tabidus aër</div><div class="l">siccavit tenues ardenti sidere nubes</div><div class="l">nec vernas infudit aquas creberrimus imber</div><div class="l">fruge nova et viridi, si messis adulta priusquam </div><div class="l">conceptas tenero solidaret lacte medullas,</div><div class="l">adflatum calido sucum contraxit ab euro</div><div class="l">ieiunosque tulit calamos atque inrita vota</div><div class="l">agricolae sterilis stipularum silva fefellit.</div><div class="l">his, ni fallor, ager vitiis corruptus et ante </div><div class="l">subiacuit quam Palladium, quam Vesta penates</div><div class="l">sub lare Pergameo servarent igne reposto,</div><div class="pagebreak" id="index.xml-pb-d30e3880">[Page v.2.p.84]</div><div class="l">quam Priami genitor conductis moenia fabris</div><div class="l">extrueret, quam virgo suas fundaret Athenas</div><div class="l">Pallas; in his quoniam vestalis origo favillae </div><div class="l">urbibus, ut memorant, primo de fomite sumpta est</div><div class="l">sacraruntque focos aut Phryx aut Graius alumnos.</div><div class="l">antiquis elementa labant erroribus, ac de</div><div class="l">legitimo discussa modo plerumque feruntur</div><div class="l">in casus alios quam lex habet aut iter anni. </div><div class="l">nunc consumit edax segetem rubigo maligni</div><div class="l">aeris ex vitio, nunc culpam vere tepenti</div><div class="l">post zephyros gelidi glacies aquilonis inurit</div><div class="l">ambustumque caput culmi fuligine tinguit;</div><div class="l">seminis aut teneri turgens dum germinat herba, </div><div class="l">continuis nimiisque perit constricta pruinis</div><div class="l">nec potis est tenuem telluri adfigere fibram;</div><div class="l">mox eiecta solo glacie sidente superfit</div><div class="l">nudaque subducto radix avellitur arvo.</div><div class="l">ancipites tribuli subeunt et carduus horrens; </div><div class="l">hos fert sicca sitis, hunc ebrius educat umor.</div><div class="l">temperies effusa minus vel plus agit istos</div><div class="l">terrarum morbos et mundum vulnerat aegrum.</div><div class="l">non aliter nostri corruptus corporis usus</div><div class="l">in vitium plerumque cadit nec in ordine recto </div><div class="l">perstat et excessu moderaminis adficit artus;</div><div class="l">unus enim status est mundique et corporis huius</div><div class="l">quod gerimus; natura eadem sustentat utrumque.</div><div class="l">edita de nihilo crescunt, nihilumque futura</div><div class="pagebreak" id="index.xml-pb-d30e3937">[Page v.2.p.86]</div><div class="l">aut titubant morbis aut tempore victa senescunt,</div><div class="l">nec natura caret vitio, cui terminus instat. </div><div class="l">semper, crede, polus variis proventibus annos</div><div class="l">texuit: hos multa ditavit fruge fluentes,</div><div class="l">quosdam infelices astris damnavit iniquis,</div><div class="l">spe cassa et sterili curam frustratus agrestem. </div><div class="l">sed si vestales ulciscitur ista puellas</div><div class="l">pestis, ab infido quae gignitur inproba mundo, .</div><div class="l">cur non Christicolum tantum populatur agellos,</div><div class="l">per quos virginibus vestris stata dona negantur?</div><div class="l">utimur et ruris reditu et ratione colendi, </div><div class="l">exercere manum non paenitet: et lapis illic</div><div class="l">si stetit, antiquus quem cingere sueverat error</div><div class="l">fasceolis vel gallinae pulmone rogare,</div><div class="l">frangitur et nullis violatur Terminus extis,</div><div class="l">et quae fumificas arbor vittata lucernas </div><div class="l">servabat, cadit ultrici succisa bipenni.</div><div class="l">nec tamen idcirco minor est aut fructus agelli</div><div class="l">aut tempestatis clementia laeta serenae,</div><div class="l">temperet aut pluvius qui culta novalia ventus.</div><div class="l">sed nec magno opus est frugi viventibus, et eum</div><div class="l">maxima proveniunt non amplo in gaudia censu </div><div class="l">solvimur inque lucrum studio exultamus avaro. </div><div class="l">nam quibus aeternum spes informatur in aevum,</div><div class="l">omne bonum tenue est quod praesens ingerit aetas. </div><div class="pagebreak" id="index.xml-pb-d30e3991">[Page v.2.p.88]</div><div class="l">o felix nimium, sapiens et rusticus idem, </div><div class="l">qui terras animumque colens inpendit utrisque</div><div class="l">curam pervigilem, quales quos inbuit auctor</div><div class="l">Christus, et adsumptis dedit haec praecepta colonis:</div><div class="l">‘semina cum sulcis committitis, arva cavete</div><div class="l">dura lapillorum macie, ne decidat illic </div><div class="l">quod seritur, primo quoniam praefertile germen</div><div class="l">luxuriat, suco mox deficiente sub aestu</div><div class="l">sideris igniferi sitiens torretur et aret;</div><div class="l">neve in spinosos incurrant semina vepres,</div><div class="l">aspera nam segetem surgentem vincula texunt </div><div class="l">ac fragiles calamos nodis rubus artat acutis;</div><div class="l">et ne iacta viae spargantur in aggere grana,</div><div class="l">haec avibus quia nuda patent passimque vorantur</div><div class="l">inmundisque iacent foeda ad ludibria corvis.’</div><div class="l">his Deus agricolam confirmat legibus; ille </div><div class="l">ius caeleste Patris non summa intelligit aure,</div><div class="l">sed simul et cordis segetem disponit et agri,</div><div class="l">ne minus interno niteant praecordia cultu</div><div class="l">quam cum laeta suas ostentant iugera messes.</div><div class="l">extirpamus enim sentos de pectore vepres, </div><div class="l">ne vitiosa necent germen vitale flagella,</div><div class="l">ne frugem segetemque animae spinosa malorum</div><div class="l">inpediat sentix scelerum peccamine crebro,</div><div class="l">glarea ne tenuis ieiunis siccet harenis</div><div class="l">marcentem sub corde fidem, ne pectoris aestus </div><div class="l">flagret et effetis urat charismata venis,</div><div class="l">denique ne iecoris detrita in parte relinquat</div><div class="l">vilis cura Deum, ne spem, qua vescimur intus,</div><div class="l">deserat obscenisque avibus permittat edendam,</div><div class="l">et proiecta fides hosti sit praeda volucri. </div><div class="pagebreak" id="index.xml-pb-d30e4057">[Page v.2.p.90]</div><div class="l">talis nostrorum sollertia centiplicatos</div><div class="l">agrorum rediget fructus, quibus acrius instat,</div><div class="l">nec metuit ne congestum populetur acervum</div><div class="l">curculio vel nigra cavis formica recondat.</div><div class="l">sunt et virginibus pulcherrima praemia nostris: </div><div class="l">et pudor et sancto tectus velamine vultus,</div><div class="l">et privatus honos nec nota et publica forma,</div><div class="l">et rarae tenuesque epulae et mens sobria semper,</div><div class="l">lexque pudicitiae vitae cum fine peracta.</div><div class="l">hinc decies deni rediguntur in horrea fructus, </div><div class="l">horrea nocturno non umquam obnoxia furi,</div><div class="l">nam caelum fur nullus adit, caelestia numquam</div><div class="l">fraude resignantur; fraus terris volvitur imis.</div><div class="l">quae nunc Vestalis sit virginitatis honestas</div><div class="l">discutiam, qua lege regat decus omne pudoris. </div><div class="l">ac primum parvae teneris capiuntur in annis,</div><div class="l">ante voluntatis propriae quam libera secta,</div><div class="l">laude pudicitiae fervens et amore deorum,</div><div class="l">iusta maritandi condemnet 1 vincula sexus,</div><div class="l">captivus pudor ingratis addicitur aris, </div><div class="l">nec contempta perit miseris sed adempta voluptas</div><div class="l">corporis intacti: non mens intacta tenetur,</div><div class="l">nec requies datur ulla toris, quibus innuba caecum</div><div class="l">vulnus et amissas suspirat femina taedas;</div><div class="l">tum quia non totum spes salva interficit ignem,</div><div class="pagebreak" id="index.xml-pb-d30e4110">[Page v.2.p.92]</div><div class="l">nam resides quandoque faces adolere licebit </div><div class="l">festaque decrepitis obtendere flammea canis;</div><div class="l">tempore praescripto membra intemerata requirens</div><div class="l">tandem virgineam fastidit Vesta senectam.</div><div class="l">dum thalamis habilis tumuit vigor, inrita nullus </div><div class="l">fecundavit amor materno viscera partu;</div><div class="l">nubit anus veterana sacro perfuncta labore,</div><div class="l">desertisque focis, quibus est famulata iuventas,</div><div class="l">transfert emeritas ad fulcra iugalia rugas,</div><div class="l">discit et in gelido nova nupta tepescere lecto. </div><div class="l">interea dum torta vagos ligat infula crines</div><div class="l">fatalesque adolet prunas innupta sacerdos,</div><div class="l">fertur per medias ut publica pompa plateas</div><div class="l">pilento residens molli, seque ore retecto</div><div class="l">inputat attonitae virgo spectabilis urbi. </div><div class="l">inde ad consessum caveae pudor almus et expers</div><div class="l">sanguinis it pietas hominum visura cruentos</div><div class="l">congressus mortesque et vulnera vendita pastu</div><div class="l">spectatura sacris oculis, sedet illa verendis</div><div class="l">vittarum insignis phaleris fruiturque lanistis. </div><div class="l">o tenerum mitemque animum! consurgit ad ictus</div><div class="l">et, quotiens victor ferrum iugulo inserit, illa</div><div class="l">delicias ait esse suas, pectusque iacentis</div><div class="l">virgo modesta iubet converso pollice rumpi,</div><div class="l">ne lateat pars ulla animae vitalibus imis, </div><div class="pagebreak" id="index.xml-pb-d30e4163">[Page v.2.p.94]</div><div class="l">altius inpresso dum palpitat ense secutor.</div><div class="l">hoc illud meritum est, quod continuare feruntur</div><div class="l">excubias Latii pro maiestate Palati,</div><div class="l">quod redimunt vitam populi procerumque salutem,</div><div class="l">perfundunt quia colla comis bene vel bene cingunt</div><div class="l">tempora taeniolis et licia crinibus addunt, </div><div class="l">et quia subter humum lustrales testibus umbris</div><div class="l">in flammam iugulant pecudes et murmura miscent?</div><div class="l">an quoniam podii meliore in parte sedentes</div><div class="l">spectant aeratam faciem quam crebra tridenti </div><div class="l">inpacto quatiant hastilia, saucius et quam</div><div class="l">vulneribus patulis partem perfundat harenae</div><div class="l">cum fugit, et quanto vestigia sanguine signet?</div><div class="l">quod genus ut sceleris iam nesciat aurea Roma,</div><div class="l">te precor, Ausonii dux augustissime regni, </div><div class="l">et tam triste sacrum iubeas, ut cetera, tolli.</div><div class="l">perspice, nonne vacat meriti locus iste paterni,</div><div class="l">quem tibi supplendum Deus et genitoris amica</div><div class="l">servavit pietas? solus ne praemia tantae</div><div class="l">virtutis caperet, <span class="q">‘partem tibi, nate, reservo’</span></div><div class="l">dixit, et integrum decus intactumque reliquit.</div><div class="l">adripe dilatam tua, dux, in tempora famam,</div><div class="pagebreak" id="index.xml-pb-d30e4213">[Page v.2.p.96]</div><div class="l">quodque patri superest, successor laudis habeto.</div><div class="l">ille urbem vetuit taurorum sanguine tingui:</div><div class="l">tu mortes miserorum hominum prohibeto litari. </div><div class="l">nullus in urbe cadat, cuius sit poena voluptas,</div><div class="l">nec sua virginitas oblectet caedibus ora.</div><div class="l">iam solis contenta feris infamis harena</div><div class="l">nulla cruentatis homicidia ludat in armis.</div><div class="l">sit devota Deo, sit tanto principe digna </div><div class="l">et virtute potens et criminis inscia Roma,</div><div class="l">quemque ducem bellis sequitur, pietate sequatur.</div></div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Prudentius.
	    Date: 2015-11-18<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:03:44Z.
	       SAXON HE 9.8.0.5.
		 --></address></div></body></html>