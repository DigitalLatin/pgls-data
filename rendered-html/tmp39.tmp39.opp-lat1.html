<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">APPENDIX. PASSIO S. CYPRIANI (1) EX MS S. VICTORIS, NECNON BODLEIANO.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">APPENDIX. PASSIO S. CYPRIANI (1) EX MS S. VICTORIS, NECNON BODLEIANO.</span></span></h2><p><span class="">PLSection C</span> Cum Cyprianus, sanctus martyr, electus a Do- mino, de civitate Curubitana, in qua exsilio datus erat, ex praecepto Aspasii Paternii, tunc proconsulis, clarissimi viri, regressus esset ex sacro rescripto, specialiter ad hoc et personaliter (2) emisso, in hortis suis manebat; et ad diem omnibus <sup>1</sup> modis veniri (3), sicut ei ostensum erat, sperabat. Idem cum illic <sup>2</sup> demoraretur, repente Idibus Septembri- bus, Tusco et Basso consulibus, venerunt ad eum pricipes duo, unus strator officii Galerii Maximi <span class="">PLSection C</span> proconsulis, clarissimi viri (4), qui Aspasio Paterno successit, et alius equistrator qui esset a custodiis officii ejusdem clarissimi viri, et in curriculum eum <sup>3</sup> imposuerunt, et ambo eum tenuerunt, et in Sexti tulerunt, ubi idem Galerius Maximas procon- sul vir clarissimus alia die, id est crastina, offerre sibi praecepit : et ita idem Cyprianus cum principe et stratore officii Maximi proconsulis clarissimi viri secessit, et in hospitio ejus (5), cum eo, vico Sa- turni, inter Venerea et Salutaria (6), mansit. Illic <span class="note" id="Note1"><span class="noteLabel">Note: </span>Variae lectiones.</span> <span class="note" id="Note2"><span class="noteLabel">Note: </span><sup>1</sup> <span style="font-style:italic">Sic Bod</span>. I. Omnibus veniri <span style="font-style:italic">Imp</span>.</span> <span class="note" id="Note3"><span class="noteLabel">Note: </span><sup>2</sup> Cum illic idem demoraretur <span style="font-style:italic">Bod</span>. 1.</span> <span class="note" id="Note4"><span class="noteLabel">Note: </span><sup>3</sup> Imposuerunt, et in Sexti <span style="font-style:italic">Bod</span>. 1.</span> <span class="note" id="Note5"><span class="noteLabel">Note: </span>Variorum notae.</span> <span class="">PLSection D</span> <span class="note" id="Note6"><span class="noteLabel">Note: </span>(1) <span style="font-style:italic">Passio S. Cypriani</span>. Rigalt. ait hanc de Cypriani martyrio narrationem, ut est brevissima, sic etiam esse antiquissimam arbitramur. Plurima Pontius pio erga suum episcopum affectu rhetorica liber- tate ingeniose commentus est. Multa etiam alii, pro captu quisque suo, adjecerunt, aliena saeculo, aliena personis, quaedam etiam detraxerunt valde bona; ut jam pauca supersint quae praestare possimus sincera. Illa ipsa quae Prudentius poeta, passionem Cypriani descripturus, famae accepta refert, Actis inserta transeunt in historiam. F<sup>ELL</sup>.</span> <span class="note" id="Note7"><span class="noteLabel">Note: </span>(2) <span style="font-style:italic">Specialiter ad hoc et personaliter</span>. Haec ineptus aliquis de grege leguletorum intrusit. R<span class="smallcap">IGALT</span>.</span> <span class="note" id="Note8"><span class="noteLabel">Note: </span>(3) <span style="font-style:italic">Et ad diem omnibus veniri</span>. Legendum vide <span class="">PLSection D</span> tur, et ad se diebus omnibus veniri. Augustinus : <span style="font-style:italic">Et inde quotidie sperabat veniri ad se</span>. Ipse Cyprianus, epist. 82, ubi de litteris Valeriani : <span style="font-style:italic">Quas litteras quotidie speramus venire</span>. R<span class="smallcap">IGALT</span>.</span> <span class="note" id="Note9"><span class="noteLabel">Note: </span>(4) <span style="font-style:italic">Proconsulis clarissimi viri</span>. Proconsulem titulo clarissimi viri insignitum fuisse ex Codice Justiniani et aliis veterum scriptis notum est; sed ut, quod hic factum est, perpetuo ingeratur, librariorum ele- gantia haberi debet, quorum perpetuus mos est, omnia quae emendant contaminare. F<span class="smallcap">ELL</span>.</span> <span class="note" id="Note10"><span class="noteLabel">Note: </span>(5) <span style="font-style:italic">In hospitio ejus</span>. Pontius : <span style="font-style:italic">delicata custodia</span>. R<span class="smallcap">IGALT</span>.</span> <span class="note" id="Note11"><span class="noteLabel">Note: </span>(6)<span style="font-style:italic">Inter Venerea et Salutaria</span>. Inter Veneris et Sa- lutis fanum. Acta ex cod. Fossatensi et Pratensi : <span class="">PLSection B</span> <span style="font-style:italic">Inter Venariam et Salariam</span>. In aliis codicib. legi- tur <span style="font-style:italic">Salutariam</span>. Non est spernendum quod in Vi- ctoriano scriptum est : <span style="font-style:italic">inter Venaria et Salutaria</span>; hac enim manu ducor, ut existimem scriptum fuisse, <span style="font-style:italic">inter Venaria Salutaria</span> ab aliquo sciolo qui apud Pontium legerat locum ubi Cyprianum pati contigit, fuisse arboribus ex omni parte densatis consitum. R<span class="smallcap">IGALT</span>.</span> <span class="pagebreak" id="index.xml-pb-d30e225">[Page 1567]</span> <span class="">PLSection A</span> ante januam universus populus fratrum mansit (7). Et cum hoc Cyprianus comperisset, <span style="font-weight:bold">1507</span> casti- gari puellas praecepit, quoniam in vico omnes ante januam hospitii principis jacebant. Et ita altera die, id est <span class="smallcap">XVII</span> Kalendas Octobris, mane multo, ad Sexti, secundum praeceptum <sup>4</sup> Galerii Maximi pro- consulis, clarissimi viri, in atrio sedentis Sau- ciolo (8), oblatus est. Quo oblato, idem Galerius Maximus proconsul, clarissimus vir, Cypriano di- xit <sup>5</sup> : Tu papatum sacrilegae mentis hominibus exhibusti? Cyprianus dixit : Ego. Galerius Maximus proconsul, clarissimus vir, locutus cum consilio, sententiam vix et aegre dixit, verbis hujusmodi : Diu sacrilega mente vixisti, et plurimos tibi nefa- <span class="note" id="Note12"><span class="noteLabel">Note: </span>Variae lectiones.</span> <span class="note" id="Note13"><span class="noteLabel">Note: </span><sup>4</sup> Galerii Maximi in atrio sedentis, obvoluto et sauciolo <span style="font-style:italic">Rigalt</span>. Voluntarie Sauciolo <span style="font-style:italic">Bod</span>. 1. <sup>5</sup> Tues Thascius Cyprianus. Dixit : Ego. Galerius Maximus dixit <span style="font-style:italic">Bod</span>. 1.</span> <span class="note" id="Note14"><span class="noteLabel">Note: </span>Variorum notae.</span> <span class="note" id="Note15"><span class="noteLabel">Note: </span>(7) <span style="font-style:italic">Universus populus fratrum mansit</span>. Nocturnae convocationes Christianorum olim apud ethnicos suspectae; et prostrata puellarum pudicitia passim illis objiciebatur. Vid. Tertull. <span style="font-style:italic">ad Uxor</span>. I. <span class="smallcap">II</span>, Ju- stin. et Athenag. <span style="font-style:italic">in Legat</span>. et Minut. Fel. Ideo de custodiendis virginibus adeo sollicitus erat Cypria- nus. Pontius istam pernoctationem, ad vigiliam maxime solemnem quae Pascha antecedebat, revo- care videtur, quae Eusebio, <span class="foreign" lang="grc">ή μεγάλης έορτής irav- νυχίς,</span> 1. <span class="smallcap">II</span>, c. 17, et <span class="foreign" lang="grc">ή μεγάλη του Πάσχα δι'ανυκτέ- ρευσις,</span> I. <span class="smallcap">VI</span>, c. 9. Unde conjicere licebit, per illa <span class="">PLSection C</span> saecula, vigilias ex recepto more, martyrum nata- les, licet episcopi essent, minime praecessisse. Si- quidem tanquam peculiare quiddam observat, <span style="font-style:italic">quod Dei populus etiam in sacerdotis passione vigilaret</span>. F<span class="smallcap">ELL</span>.</span> <span class="note" id="Note16"><span class="noteLabel">Note: </span>(8) <span style="font-style:italic">In atrio sedentis Sauciolo</span>. Sedenti obvoluto et sauciolo. Hactenus nemo hanc protulit ex ullo exemplari scripturam. Vulgatissima illa est : <span style="font-style:italic">In atrio sedenti Sauciolo</span>, et in actis a Manutio et Mo- rellio, editis : atrium quoque proconsulis dicitur Sauciolum. Sed parum probabile videtur ullum fuisse atrio cognomentum. Faber testatur in veteri codice reperiri : <span style="font-style:italic">Seleutiolo</span>. Quod igitur in isto Vi- ctorino scriptum est, <span style="font-style:italic">obvoluto et Sauciolo</span>, et cui displiceat istud, <span style="font-style:italic">Sauciolo</span>, emendari poterit levis- <span class="">PLSection B</span> sima mutatione : <span style="font-style:italic">Mane multo ad Sexti, secundum praeceptum Galerii Maximi proconsulis, clarissimi viri in atrio sedenti, obvoluto et helucioso, oblatus est</span>. Scriptor iste qui <span style="font-style:italic">venaria</span> dixit, pro <span style="font-style:italic">venationibus</span>, aut <span style="font-style:italic">venatoriis. heluciosum</span> quoque dixerit pro <span style="font-style:italic">helu- coso</span> : ut sit helucosus sive heluciosus <span class="foreign" lang="grc">ό χαρηβα- ρών</span>. Notandum vero est eumdem scriptorem hoc quoque tradere : Proconsulem in locum, qui dici- tur Sexti, secessisse valetudinis gratia, locum nempe amoenum inter venationes et saltus. Notan- dum etiam in ista narratione, proconsulem vix et aegre interrogasse et allocutum esse. Itaque sedisse in atrio obvolutum, pannis fortasse et focalibus, ut solent aegrotantes aut sauciati, unde aliquis post- ea dixerit obvolutum et sauciolum. Quae conje- ctura firmatur eo quod in Actis aliis legitur : <span style="font-style:italic">Post paucos dies proconsulem decessisse</span>. R<span class="smallcap">IG</span>. — At quan- tumcunque sibi placeat Rigaltius in conjectura sua, constat Sauciolum praetorii atria denotare. <span class="">PLSection C</span> Concil. Matisconensi secundo c. 19 dicitur : « Ut ad locum examinationis reorum nullus clericus accedat, neque intersit atrio Sauciolo, ubi pro rea- tus sui qualitate, quispiam interficiendus est. » Si quis vocem hanc ex gothica barbarie haustam, et a sequiorum temporum librario, in <span style="font-style:italic">atrii</span> interpre- tamentum additam dixerit, minime repugnabo. F<span class="smallcap">ELL</span>.</span> <span class="pagebreak" id="index.xml-pb-d30e356">[Page 1568]</span> <span class="">PLSection A</span> riae conspirationis homines aggregasti, et inimicum te constituisti diis Romanis <span style="font-weight:bold">1508</span> et religionibus sacris, nec te pii et sanctissimi principes nostri Va- lerianus et Gallienus Augusti, et Valerianus nobilis- simus Caesar, secta felicissimorum temporum suo- rum, obdurati furoris (9), ad caeremonias percolen- das, bonamque mentem habendam tanto tempore potuerunt revocare. Et ideo quod nequissimi cri- minis auctor et signifer deprehensus es, quo tu scelere docuisti, ipso documento peribis; ut quo- niam tuo adnisu duravit sacrilega contumacia, tuo sanguine sanciatur disciplina. Et decretum ex ta- bella recitavit. Thascium Cyprianum gladio animad- verti placet. <span class="note" id="Note17"><span class="noteLabel">Note: </span>(9) <span style="font-style:italic">Obdurati furoris</span>. Aliquid hic turbatum est. Nam haec verba sunt proconsulis, in Cypriani con- stantiam et fidei Christiani robur; quasi Galerius allocutione ad martyrem sua dixisset : Nec te ob- durati furoris, pii et sanctissimi principes nostri, secta felicissimorum temporum suorum, ad caere- monias percolendas revocare potuerunt, etc. R<span class="smallcap">IG</span>.</span></p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:58:51Z.
	       SAXON HE 9.8.0.5.
		 --></address></div></body></html>