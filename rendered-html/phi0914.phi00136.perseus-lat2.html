<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Ab urbe condita, books 31-38 - 36</title><meta name="author" content="Titus Livius (Livy)" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Ab urbe condita, books 31-38 - 36" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Ab urbe condita, books 31-38 - 36</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">liber XXXVI</a></li></ul><!--TEI body--><div class="book" id="index.xml-body.1_div.1"><h2><span class="headingNumber">1. </span><span class="head">liber XXXVI</span></h2><p><span class="">chapter 1</span> <span class="">section 1</span> P. Cornelium Cn. filium Scipionem et M'. Acilium Glabrionem consules inito magistratu patres, <span class="">section 2</span> priusquam de provinciis agerent, res divinas facere maioribus hostiis iusserunt in omnibus fanis, in quibus lectisternium maiorem partem anni fieri solet, precarique, quod senatus de novo bello in animo haberet, ut ea res senatui populoque Romano bene atque feliciter eveniret. <span class="">section 3</span> ea omnia sacrificia laeta fuerunt, primisque hostiis perlitatum est, et ita haruspices responderunt, eo bello terminos populi Romani propagari, victoriam ac triumphum ostendi. <span class="">section 4</span> haec cum renuntiata essent, solutis religione animis patres rogationem ad populum ferri iusserunt, <span class="">section 5</span> vellent iuberentne cum Antiocho rege, quique eius sectam secuti essent, bellum iniri; si ea perlata rogatio esset, tum, si ita videretur consulibus, <span class="">section 6</span> rem integram ad senatum referrent. P. Cornelius <span class="corr">[eam]</span> <span class="pagebreak" id="index.xml-pb-d30e104">[Page p.247]</span> rogationem pertulit; tum senatus decrevit, ut consules Italiam et Graeciam provincias sortirentur; cui Graecia evenisset, ut praeter eum numerum militum, quem L. Quinctius consul in <span class="corr">[eam]</span> provinciam ex auctoritate senatus scripsisset imperassetve, <span class="">section 7</span> ut eum exercitum acciperet, quem M. Baebius praetor anno priore ex senatus consulto in Macedoniam traiecisset; <span class="">section 8</span> et extra Italiam permissum, ut, si res postulasset, auxilia ab sociis ne supra quinque milium numerum acciperet. L. Quinctium superioris anni consulem legari ad id bellum placuit. <span class="">section 9</span> alter consul, cui Italia provincia evenisset, cum Bois iussus bellum gerere utro exercitu mallet ex duobus, quos superiores consules habuissent, alterum ut mitteret Romam, eaeque urbanae legiones essent paratae quo senatus censuisset. <span class="">chapter 2</span> <span class="">section 1</span> his ita in senatu, <span class="italics">incerto</span> ad id, quae <span class="italics">cuiusque</span> provincia foret, decretis, <span class="corr">[tum]</span> demum sortiri consules placuit. Acilio Graecia, Cornelio Italia evenit. <span class="">section 2</span> certa deinde sorte senatus consultum factum est, quod populus Romanus eo tempore duellum iussisset esse cum rege Antiocho, quique sub imperio eius essent, ut eius rei causa supplicationem imperarent consules, utique M'. Acilius consul ludos magnos Iovi voveret et dona ad omnia pulvinaria. <span class="">section 3</span> id votum in haec verba praeeunte P. Licinio pontifice maximo consul nuncupavit: 'si duellum, quod cum rege Antiocho sumi populus iussit, id ex sententia senatus populique Romani confectum erit, <span class="">section 4</span> <span class="corr">[tum]</span> tibi, Iuppiter, populus Romanus ludos magnos dies decem continuos faciet, donaque ad omnia pulvinaria dabuntur de pecunia, quantam senatus decreverit. <span class="">section 5</span> quisquis magistratus eos ludos quando ubique faxit, hi ludi recte facti donaque data recte sunto.' supplicatio inde ab duobus consulibus edicta per biduum fuit.</p><p><span class="">section 6</span> consulibus sortitis provincias extemplo et praetores sortiti sunt. M. Iunio Bruto iurisdictio utraque evenit, A. Cornelio Mammulae Bruttii, M. Aemilio <span class="pagebreak" id="index.xml-pb-d30e154">[Page p.248]</span> Lepido Sicilia, L. Oppio Salinatori Sardinia, C. <span class="corr">[Livio]</span> Salinatori classis, L. Aemilio Paulo Hispania ulterior. his ita exercitus decreti: <span class="">section 7</span> A. Cornelio <span class="corr">[novi]</span> milites, conscripti priore anno ex senatus consulto a L. Quinctio consule, dati sunt, iussusque tueri omnem oram circa Tarentum Brundisiumque. <span class="">section 8</span> L. Aemilio Paulo in ulteriorem Hispaniam, praeter eum exercitum, quem a M. <span class="corr">[Fulvio]</span> proconsule accepturus esset, decretum est, ut <span class="corr">[novorum]</span> militum tria milia duceret et trecentos equites, ita ut in iis duae partes socium Latini nominis, tertia <span class="corr">[civium]</span> Romanorum esset. <span class="">section 9</span> idem supplementi ad C. Flaminium, cui imperium prorogabatur, in Hispaniam citeriorem est missum. <span class="">section 10</span> M. Aemilius Lepidus ab L. <span class="corr">[Valerio,]</span> cui successurus esset, simul <span class="corr">[provinciam]</span> exercitumque accipere iussus; <span class="">section 11</span> L. <span class="corr">[Valerium,]</span> si ita <span class="corr">[videretur,]</span> pro praetore in <span class="corr">[provincia]</span> retinere et <span class="corr">[provinciam]</span> ita <span class="corr">[dividere,]</span> ut una ab Agrigento ad Pachynum esset, altera a Pachyno Tyndareum; eam maritimam oram L. <span class="corr">[Valerius]</span> <span class="corr">[viginti]</span> <span class="corr">[navibus]</span> longis custodiret. <span class="">section 12</span> eidem praetori mandatum, ut duas decumas frumenti exigeret; id ad mare comportandum <span class="corr">[devehendumque]</span> in Graeciam curaret. <span class="">section 13</span> idem L. Oppio de alteris decumis exigendis in Sardinia imperatum; ceterum non in Graeciam sed Romam id frumentum portari placere. <span class="">section 14</span> C. <span class="corr">[Livius]</span> praetor, cui classis <span class="corr">[evenerat,]</span> triginta <span class="corr">[navibus]</span> paratis traicere in Graeciam primo quoque tempore iussus, et ab Atilio <span class="corr">[naves]</span> accipere. <span class="">section 15</span> <span class="corr">[veteres]</span> <span class="corr">[naves]</span> , quae in <span class="corr">[navalibus]</span> erant, ut reficeret et armaret, M. Iunio praetori negotium datum est, et in eam classem socios <span class="corr">[navales]</span> libertinos legeret. <span class="">chapter 3</span> <span class="">section 1</span> legati terni in Africam ad Carthaginienses et in Numidiam ad frumentum rogandum, quod in Graeciam portaretur, missi, pro quo pretium <span class="corr">[solveret]</span> populus Romanus. <span class="">section 2</span> adeoque in apparatum curamque eius belli <span class="corr">[civitas]</span> intenta fuit, <span class="">section 3</span> ut P. Cornelius consul ediceret, qui senatores essent quibusque in senatu sententiam dicere liceret, quique minores magistratus essent, ne quis eorum longius ab urbe Roma abiret, quam unde eo die redire posset, <span class="corr">[neve]</span> uno tempore quinque senatores ab urbe Roma abessent. <span class="">section 4</span> in comparanda impigre classe C. <span class="corr">[Livium]</span> praetorem contentio orta cum colonis maritimis paulisper tenuit. <span class="">section 5</span> nam cum cogerentur in classem, tribunos plebi appellarunt; ab iis ad senatum reiecti sunt. senatus ita, ut ad unum omnes consentirent, <span class="corr">[decrevit]</span> <span class="corr">[vacationem]</span> rei <span class="corr">[navalis]</span> eis colonis non esse. <span class="">section 6</span> Ostia et Fregenae et Castrum <span class="corr">[Novum]</span> et Pyrgi et Antium et Tarracina et Minturnae et Sinuessa fuerunt, quae cum praetore de <span class="corr">[vacatione]</span> certarunt. <span class="">section 7</span> consul deinde M'. Acilius ex senatus consulto ad collegium fetialium rettulit, ipsine utique regi Antiocho indiceretur bellum, an satis esset ad praesidium aliquod eius nuntiari; <span class="">section 8</span> et num Aetolis quoque separatim indici iuberent bellum, et num prius societas et amicitia eis renuntianda esset quam bellum indicendum. <span class="">section 9</span> fetiales responderunt, iam ante sese, cum de Philippo consulerentur, <span class="corr">[decrevisse]</span> nihil referre, ipsi coram an ad praesidium nuntiaretur; <span class="">section 10</span> amicitiam renuntiatam <span class="corr">[videri,]</span> cum legatis totiens repetentibus res nec reddi nec satisfieri aequum censuissent; <span class="">section 11</span> Aetolos ultro sibi bellum indixisse, cum Demetriadem, sociorum urbem, <span class="">section 12</span> per <span class="corr">[vim]</span> occupassent, Chalcidem terra marique oppugnatum issent, regem Antiochum in Europam ad bellum populo Romano inferendum traduxissent. <span class="">section 13</span> omnibus iam satis comparatis M'. Acilius consul edixit, ut quos L. Quinctius milites conscripsisset et quos sociis nominique Latino imperasset, quos secum in <span class="corr">[provinciam]</span> ire oporteret, et tribuni militum legionis primae et tertiae, ut ii omnes Brundisium idibus Mais <span class="corr">[convenirent.]</span> <span class="">section 14</span> ipse a. d. quintum nonas Maias paludatus urbe egressus est. per eosdem dies et praetores in <span class="corr">[provincias]</span> profecti sunt. <span class="">chapter 4</span> <span class="">section 1</span> sub idem tempus legati ab duobus regibus, Philippo et Ptolomaeo, <span class="strikethrough">Aegypti rege,</span> Romam uenerunt, Philippo pollicente ad bellum auxilia et pecuniam et frumentum; <span class="">section 2</span> ab Ptolomaeo etiam mille pondo auri, viginti milia pondo argenti adlata. nihil eius <span class="corr">[acceptum;]</span> <span class="">section 3</span> gratiae regibus actae; et cum uterque se cum omnibus copiis in Aetoliam venturum belloque interfuturum polliceretur, Ptolomaeo id remissum; <span class="">section 4</span> Philippi legatis responsum gratum eum senatui populoque Romano facturum, si M'. Acilio consuli non defuisset. <span class="">section 5</span> item ab Carthaginiensibus et Masinissa rege legati venerunt. Carthaginienses tritici modium * milia, hordei quingenta ad exercitum, dimidium eius Romam apportaturos polliciti; <span class="">section 6</span> id ut ab se munus Romani acciperent, <span class="">section 7</span> petere sese, et classem <span class="strikethrough">suorum</span> suo sumptu comparaturos, et stipendium, quod pluribus pensionibus in multos annos deberent, praesens omne daturos; <span class="">section 8</span> Masinissae legati quingenta milia modium tritici, trecenta hordei ad exercitum in Graeciam, Romam trecenta milia modium tritici, ducenta quinquaginta hordei, equites quingentos, elephantos viginti regem ad M'. Acilium consulem missurum. <span class="">section 9</span> de frumento utrisque responsum, ita usurum eo populum Romanum, si pretium acciperent; de classe Carthaginiensibus remissum, praeterquam si quid navium ex foedere deberent; de pecunia item responsum, nullam ante diem accepturos.</p><p><span class="">chapter 5</span> <span class="">section 1</span> cum haec Romae agebantur, Chalcide Antiochus, ne cessaret per hibernorum tempus, partim ipse sollicitabat civitatium animos mittendis legatis, partim ultro ad eum veniebant, sicut Epirotae communi gentis consensu et Elei e Peloponneso venerunt. <span class="">section 2</span> Elei auxilium adversus Achaeos petebant, quos post bellum non ex sua sententia indictum Antiocho primum civitati suae arma illaturos <span class="italics">credebant. <span class="">section 3</span></span> mille iis pedites cum duce Cretensi Euphane sunt missi. Epirotarum legatio erat minime in partem ullam liberi aut simplicis animi; apud regem gratiam initam volebant cum eo, ut caverent, ne quid offenderent Romanos. <span class="">section 4</span> petebant enim, ne se temere in causam deduceret, expositos adversus Italiam pro omni Graecia <span class="pagebreak" id="index.xml-pb-d30e499">[Page p.249]</span> et primos impetus Romanorum excepturos; <span class="">section 5</span> sed si ipse posset terrestribus navalibusque copiis praesidere Epiro, cupide eum omnis Epirotas et urbibus et portibus suis accepturos; si id non posset, deprecari, ne se nudos atque inermes Romano bello obiceret. <span class="">section 6</span> hac legatione id agi apparebat, ut sive, quod magis credebant, abstinuisset Epiro, integra sibi omnia apud exercitus Romanos essent, conciliata satis apud regem gratia, <span class="">section 7</span> quod accepturi fuissent venientem, sive venisset, sic quoque spes veniae ab Romanis foret, quod non expectato longinquo ab se auxilio praesentis viribus succubuissent. <span class="">section 8</span> huic tam perplexae legationi quia non satis in promptu erat, quid responderet, legatos se missurum ad eos dixit, qui de iis, quae ad illos seque communiter pertinerent, loquerentur. <span class="">chapter 6</span> <span class="">section 1</span> in Boeotiam ipse profectus est, causas in speciem irae adversus Romanos eas, quas ante dixi, habentem, Brachyllae necem et bellum a Quinctio Coroneae propter Romanorum militum caedes illatum, <span class="">section 2</span> re vera per multa iam saecula publice privatimque labante egregia quondam disciplina gentis et multorum eo statu, qui diuturnus esse sine mutatione rerum non posset. <span class="">section 3</span> obviam effusis undique Boeotiae principibus Thebas venit. ibi in concilio gentis, quamquam et ad Delium impetu in praesidium Romanum facto et ad Chalcidem commiserat nec parvis nec dubiis principiis bellum, tamen eandem orationem <span class="italics">est</span> exorsus, <span class="">section 4</span> qua in colloquio primo ad Chalcidem quaque per legatos in concilio Achaeorum usus erat, ut amicitiam secum institui, non bellum indici Romanis postularet. neminem, quid ageretur, fallebat; <span class="">section 5</span> decretum tamen sub leni verborum praetextu pro rege adversus Romanos factum est.</p><p><span class="">section 6</span> hac quoque gente adiuncta Chalcidem regressus, praemissis inde litteris, ut Demetriadem convenirent principes Aetolorum, cum quibus de summa rerum deliberaret, navibus eo ad diem indictum concilio venit. <span class="">section 7</span> et Amynander, accitus ad consultandum ex Athamania, <span class="pagebreak" id="index.xml-pb-d30e531">[Page p.250]</span> et Hannibal Poenus, iam diu non adhibitus, interfuit ei consilio. <span class="">section 8</span> consultatum de Thessalorum gente est, quorum omnibus, qui aderant, voluntas temptanda videbatur. <span class="">section 9</span> in eo modo diversae sententiae erant, quod alii extemplo agendum, alii ex hieme, quae tum ferme media erat, differendum in veris principium, et alii legatos tantummodo mittendos, <span class="">section 10</span> alii cum omnibus copiis eundum censebant terrendosque metu, si cunctarentur. <span class="">chapter 7</span> <span class="">section 1</span> cum circa hanc fere consultationem disceptatio omnis verteretur, Hannibal nominatim interrogatus sententiam in universi belli cogitationem regem atque eos, qui aderant, tali oratione avertit. ' <span class="">section 2</span> si, ex quo traiecimus in Graeciam, adhibitus essem in consilium, cum de Euboea deque Achaeis et de Boeotia agebatur, eandem sententiam dixissem, quam hodie, cum de Thessalis agitur, dicam. <span class="">section 3</span> ante omnia Philippum et Macedonas in societatem belli quacumque ratione censeo deducendos esse. <span class="">section 4</span> nam quod ad Euboeam Boeotosque et Thessalos attinet, cui dubium est, quin, ut quibus nullae suae vires sint, praesentibus adulando semper, quem metum in consilio habeant, eodem ad impetrandam veniam utantur, <span class="">section 5</span> simul ac Romanum exercitum in Graecia viderint, ad consuetum imperium se avertant, nec iis noxiae futurum sit, quod, cum Romani procul abessent, vim tuam praesentis exercitusque tui experiri noluerint? <span class="">section 6</span> quanto igitur prius potiusque est Philippum nobis coniungere quam hos? cui, si semel in causam descenderit, nihil integri futurum sit, quique eas vires adferat, quae non accessio tantum ad Romanum esse bellum, sed per se ipsae nuper sustinere potuerint Romanos. <span class="">section 7</span> hoc ego adiuncto—absit verbo invidia — qui dubitare de eventu possim, cum, quibus adversus Philippum valuerint Romani, iis nunc fore videam, ut ipsi oppugnentur? <span class="">section 8</span> Aetoli, qui Philippum, quod inter omnes constat, vicerunt, cum Philippo adversus Romanos pugnabunt; <span class="">section 9</span> Amynander atque Athamanum gens, quorum secundum <span class="corr">[Aetolos]</span> plurima fuit <span class="pagebreak" id="index.xml-pb-d30e568">[Page p.251]</span> opera in eo bello, nobiscum stabunt; <span class="">section 10</span> Philippus tum te quieto totam molem sustinebat belli; nunc duo maximi reges Asiae Europaeque viribus adversus unum populum, ut meam utramque fortunam taceam, patrum certe aetate ne uni quidem Epirotarum regi parem — qui quid tandem erat vobiscum comparatus? — geretis bellum. <span class="">section 11</span> quae igitur res mihi fiduciam praebet coniungi nobis Philippum posse? una, communis utilitas, quae societatis maximum vinculum est; altera, <span class="">section 12</span> auctores vos Aetoli. vester enim legatus hic Thoas inter cetera, quae ad exciendum in Graeciam Antiochum dicere est solitus, ante omnia hoc semper adfirmavit, fremere Philippum et aegre pati sub specie pacis leges servitutis sibi impositas. <span class="">section 13</span> ille quidem ferae bestiae vinctae aut clausae et refringere claustra cupienti regis iram verbis aequabat. cuius si talis animus est, solvamus nos eius vincula et claustra refringamus, ut erumpere diu coercitam iram in hostes communes possit. <span class="">section 14</span> quod si nihil eum legatio nostra moverit, at nos, quoniam nobis eum adiungere non <span class="corr">[possumus,]</span> ne hostibus nostris ille adiungi possit, caveamus. <span class="">section 15</span> Seleucus filius tuus Lysimachiae est; qui si eo exercitu, quem secum habet, per Thraciam proxima Macedoniae coeperit depopulari, facile ab auxilio ferendo Romanis Philippum ad sua potissimum tuenda avertet. <span class="">section 16</span> de Philippo meam sententiam habes; de ratione universi belli quid sentirem, iam ab initio non ignorasti. quod si <span class="corr">[tum]</span> auditus forem, non in Euboea Chalcidem captam et castellum Euripi expugnatum Romani, sed Etruriam Ligurumque et Galliae Cisalpinae oram bello ardere, et, qui maximus iis terror est, Hannibalem in Italia esse audirent. <span class="">section 17</span> nunc quoque accersas censeo omnis navalis terrestrisque copias; sequantur classem onerariae cum commeatibus; nam hic sicut ad belli munera pauci sumus, sic nimis multi pro inopia <span class="corr">[commeatum.]</span> <span class="">section 18</span> cum omnis tuas contraxeris vires, divisa classe partem Corcyrae in statione habebis, <span class="pagebreak" id="index.xml-pb-d30e608">[Page p.252]</span> <span class="">section 19</span> ne transitus Romanis liber ac tutus pateat, partem ad litus Italiae, quod Sardiniam Africamque spectat, traicies; ipse cum omnibus terrestribus copiis in Bullinum agrum procedes; <span class="">section 20</span> inde Graeciae praesidebis, et speciem Romanis traiecturum te praebens et, si res poposcerit, traiecturus. haec suadeo, qui ut non omnis peritissimus sim belli, cum Romanis certe bellare bonis malisque meis didici. <span class="">section 21</span> in quae consilium dedi, in eadem nec infidelem nec segnem operam polliceor. dii approbent <span class="corr">[eam]</span> sententiam, quae tibi optima visa fuerit.'</p><p><span class="">chapter 8</span> <span class="">section 1</span> haec ferme Hannibalis oratio fuit; quam laudarunt magis in praesentia, qui aderant, quam rebus ipsis exsecuti sunt; nihil enim eorum factum est, nisi quod ad classem copiasque accersendas ex Asia Polyxenidam misit. <span class="">section 2</span> legati Larisam ad concilium Thessalorum sunt missi, et Aetolis Amynandroque dies ad conveniendum exercitui Pheras est dictus; eodem et rex cum suis copiis confestim venit. <span class="">section 3</span> ubi dum opperitur Amynandrum atque Aetolos, Philippum Megalopolitanum cum duobus milibus hominum ad legenda ossa Macedonum circa Cynoscephalas, ubi debellatum erat cum Philippo, <span class="">section 4</span> misit, sive ab ipso, quaerente sibi commendationem ad Macedonum gentem et invidiam regi, quod insepultos milites reliquisset, monitus, sive ab insita regibus vanitate ad consilium specie amplum, <span class="">section 5</span> re inane animo adiecto. tumulus est in unum ossibus, quae passim strata erant, coacervatis factus, qui nullam gratiam ad Macedonas, odium ingens ad Philippum movit. <span class="">section 6</span> itaque qui ad id tempus fortunam esset habiturus in consilio, is extemplo ad M. Baebium propraetorem misit, Antiochum in Thessaliam impetum fecisse; si videretur ei, moveret ex hibernis; se obviam processurum, ut, quid agendum esset, consultarent.</p><p><span class="">chapter 9</span> <span class="">section 1</span> Antiocho ad Pheras iam castra habenti, ubi coniunxerant ei se Aetoli et Amynander, legati ab Larisa venerunt quaerentes, quod ob factum dictumve Thessalorum bello lacesseret eos, <span class="">section 2</span> simul orantes, ut <span class="pagebreak" id="index.xml-pb-d30e647">[Page p.253]</span> remoto exercitu per legatos, si quid ei videretur, secum disceptaret. <span class="">section 3</span> eodem tempore quingentos armatos duce Hippolocho Pheras in praesidium miserunt; ii exclusi aditu, iam omnia itinera obsidentibus regiis, <span class="">section 4</span> Scotusam se receperunt. legatis Larisaeorum rex clementer respondit, non belli faciendi, sed tuendae et stabiliendae libertatis Thessalorum causa se Thessaliam intrasse. <span class="">section 5</span> similia his, qui cum Pheraeis ageret, missus; cui nullo dato responso Pheraei ipsi legatum ad regem principem civitatis Pausaniam miserunt. <span class="">section 6</span> qui cum haud dissimilia iis, ut in causa pari, quae pro Chalcidensibus in colloquio ad Euripi fretum dicta erant, <span class="">section 7</span> quaedam etiam ferocius egisset, rex etiam atque etiam deliberare eos iussos, ne id consilii caperent, cuius, dum in futurum nimis cauti et providi essent, <span class="">section 8</span> extemplo paeniteret, dimisit. haec renuntiata Pheras legatio cum esset, ne paulum quidem dubitarunt, quin pro fide erga Romanos, quidquid fors belli tulisset, paterentur. <span class="">section 9</span> itaque et hi summa ope parabant se ad urbem defendendam, et rex ab omni parte simul oppugnare moenia est adgressus et, ut qui satis intellegeret— <span class="">section 10</span> neque enim dubium erat—in eventu eius urbis positum esse, quam primam adgressus esset, aut sperni deinde ab universa gente Thessalorum aut timeri se, omnem undique terrorem obsessis iniecit. <span class="">section 11</span> primum impetum oppugnationis satis constanter sustinuerunt; dein cum multi propugnantes caderent aut vulnerarentur, labare animi coeperunt. <span class="">section 12</span> revocati deinde castigationibus principum ad perseverandum in proposito, relicto exteriore circulo muri, deficientibus iam copiis in interiorem partem urbis concesserunt, cui brevior orbis munitionis circumiectus erat; postremo victi malis, cum timerent, ne vi captis nulla apud victorem venia esset, dediderunt sese. <span class="">section 13</span> nihil deinde moratus rex quattuor milia armatorum, dum recens terror esset, Scotusam misit. nec ibi mora deditionis est facta cernentibus Pheraeorum recens exemplum, <span class="pagebreak" id="index.xml-pb-d30e673">[Page p.254]</span> <span class="">section 14</span> qui, quod pertinaciter primo abnuerant, malo domiti tandem fecissent; cum ipsa urbe Hippolochus Larisaeorumque deditum est praesidium. <span class="">section 15</span> dimissi ab rege inviolati omnes, quod <span class="corr">[eam]</span> rem magni momenti futuram rex ad conciliandos Larisaeorum animos credebat.</p><p><span class="">chapter 10</span> <span class="">section 1</span> intra decimum diem, quam Pheras venerat, his perfectis Crannonem profectus cum toto exercitu primo adventu cepit. <span class="">section 2</span> inde Cierium et Metropolim et iis circumiecta castella recepit; omniaque iam regionis eius praeter Atracem et Gyrtonem in potestate erant. <span class="">section 3</span> tunc adgredi Larisam constituit ratus vel terrore ceterarum expugnatarum vel beneficio praesidii dimissi vel exemplo tot civitatium dedentium sese non ultra in pertinacia mansuros. <span class="">section 4</span> elephantis agi ante signa terroris causa iussis quadrato agmine ad urbem incessit, ut incerti fluctuarentur animi magnae partis <span class="corr">[Larisacorum]</span> inter metum praesentem hostium et verecundiam absentium sociorum. <span class="">section 5</span> per eosdem dies Amynander cum Athamanum iuventute occupat Pellinaeum, et Menippus cum tribus milibus peditum Aetolorum et ducentis equitibus in Perrhaebiam profectus Malloeam et Cyretias vi cepit <span class="italics">et</span> depopulatus est agrum Tripolitanum. <span class="">section 6</span> his raptim peractis Larisam ad regem redeunt; consultanti, quidnam agendum de Larisa esset, <span class="">section 7</span> supervenerunt. ibi in diversum sententiae tendebant aliis vim adhibendam et non differendum censentibus, quin operibus ac machinis simul undique moenia adgrederetur urbis sitae in plano, aperto et campestri undique aditu, <span class="">section 8</span> aliis nunc vires urbis nequaquam Pheris conferendae memorantibus, nunc hiemem et tempus anni nulli bellicae rei, minime obsidioni atque oppugnationi urbium aptum. <span class="">section 9</span> incerto regi inter spem metumque legati a Pharsalo, qui ad dedendam urbem suam forte venerant, animos auxerunt. <span class="">section 10</span> M. Baebius interim cum Philippo in Dassaretiis congressus Ap. Claudium ex communi consilio ad praesidium Larisae misit, qui per Macedoniam magnis itineribus in iugum <span class="pagebreak" id="index.xml-pb-d30e721">[Page p.255]</span> montium, quod super Gonnos est, pervenit. <span class="">section 11</span> oppidum Gonni viginti milia ab Larisa abest, in ipsis faucibus saltus, quae Tempe appellantur, situm. ibi castra metatus latius quam pro copiis et plures quam quot satis in usum erant ignes cum accendisset, speciem, quam quaesierat, hosti fecit omnem ibi Romanum exercitum cum rege Philippo esse. <span class="">section 12</span> itaque hiemem instare apud suos causatus rex unum tantum moratus diem ab Larisa recessit et Demetriadem rediit, Aetolique et Athamanes in suos receperunt se fines. <span class="">section 13</span> Appius etsi, cuius rei causa missus erat, solutam cernebat obsidionem, tamen Larisam ad confirmandos in reliquum sociorum animos descendit; <span class="">section 14</span> duplexque laetitia erat, quod et hostes excesserant finibus, et intra moenia praesidium Romanum cernebant.</p><p><span class="">chapter 11</span> <span class="">section 1</span> rex Chalcidem a Demetriade, amore captus virginis Chalcidensis, Cleoptolemi filiae, cum patrem primo allegando, deinde coram ipse rogando fatigasset, <span class="">section 2</span> invitum se gravioris fortunae condicioni illigantem, tandem impetrata re tamquam in media pace nuptias celebrat et relicum hiemis, oblitus, quantas simul duas res suscepisset, bellum Romanum et Graeciam liberandam, omissa omnium rerum cura, in conviviis et vinum sequentibus voluptatibus ac deinde ex fatigatione magis quam satietate earum in somno traduxit. <span class="">section 3</span> eadem omnis praefectos regios, qui ubique, ad Boeotiam maxime, praepositi hibernis erant, cepit luxuria; <span class="">section 4</span> in eandem et milites effusi sunt, nec quisquam eorum aut arma induit aut stationem aut vigilias servavit aut quicquam, quod militaris operis aut muneris esset, fecit. <span class="">section 5</span> itaque principio veris, cum per Phocidem Chaeroneam, quo convenire omnem undique exercitum iusserat, venisset, facile animadvertit nihilo severiore disciplina milites quam ducem hibernasse. <span class="">section 6</span> Alexandrum inde Acarnana et Menippum Macedonem Stratum Aetoliae copias ducere iussit; ipse Delphis sacrificio Apollini facto Naupactum processit. <span class="">section 7</span> consilio <span class="pagebreak" id="index.xml-pb-d30e751">[Page p.256]</span> principum Aetoliae habito via, quae praeter <span class="corr">[Calydonem]</span> et Lysimachiam fert ad Stratum, suis, qui per Maliacum sinum veniebant, occurrit. <span class="">section 8</span> ibi Mnasilochus princeps Acarnanum, multis emptus donis, non ipse solum gentem regi conciliabat, sed Clytum etiam praetorem, penes quem <span class="corr">[tum]</span> summa potestas erat, in suam sententiam adduxerat. <span class="">section 9</span> is cum Leucadios, quod Acarnaniae caput est, non facile ad defectionem posse cerneret impelli propter metum Romanae classis, quae cum Atilio quaeque circa Cephallaniam erat, arte eos est adgressus. <span class="">section 10</span> nam cum in concilio dixisset tuenda mediterranea Acarnaniae esse et omnibus, qui arma ferrent, exeundum ad Medionem et Thyrreum, ne ab Antiocho aut Aetolis occuparentur, <span class="">section 11</span> fuere qui dicerent nihil attinere omnis tumultuose concitari, satis esse quingentorum hominum praesidium. <span class="corr">[eam]</span> iuventutem nactus, trecentis Medione, ducentis Thyrrei in praesidio positis, id agebat, ut pro obsidibus futuri venirent in potestatem regis. <span class="">chapter 12</span> <span class="">section 1</span> per eosdem dies legati regis Medionem venerunt; quibus auditis cum in contione, quidnam respondendum regi esset, consultaretur, <span class="">section 2</span> et alii manendum in Romana societate, alii non aspernandam amicitiam regis censerent, media visa est Clyti sententia eoque accepta, <span class="">section 3</span> ut ad regem mitterent legatos peterentque ab eo, ut Medionios super tanta re consultare in concilio Acarnanum pateretur. <span class="">section 4</span> in <span class="corr">[eam]</span> legationem Mnasilochus et qui eius factionis erant de industria coniecti, clam missis, qui regem admovere copias iuberent, ipsi terebant tempus. <span class="">section 5</span> itaque vixdum iis egressis <span class="strikethrough">legatis</span> Antiochus in finibus et mox ad portas erat, et trepidantibus, qui expertes proditionis fuerant, tumultuoseque iuventutem ad arma vocantibus ab Clyto et Mnasilocho in urbem est inductus; <span class="">section 6</span> et aliis sua voluntate adfluentibus metu coacti etiam, qui dissentiebant, ad regem convenerunt. quos placida oratione territos cum permulsisset, ad spem vulgatae clementiae aliquot populi Acarnaniae defecerunt. <span class="">section 7</span> Thyrreum <span class="pagebreak" id="index.xml-pb-d30e807">[Page p.257]</span> a Medione profectus est Mnasilocho eodem et legatis praemissis. ceterum detecta Medione fraus cautiores, non timidiores Thyrreensis fecit; <span class="">section 8</span> dato enim <span class="corr">[haud]</span> perplexo responso, nullam se novam societatem nisi ex auctoritate imperatorum Romanorum accepturos, portisque clausis armatos in muris disposuerunt. <span class="">section 9</span> et peropportune ad confirmandos Acarnanum animos Cn. Octavius missus a Quinctio, cum praesidium et paucas naves ab A. Postumio, qui ab Atilio legato Cephallaniae praepositus fuerat, <span class="">section 10</span> accepisset, Leucadem venit implevitque spei socios M'. Acilium consulem iam cum legionibus mare traiecisse et in Thessalia castra Romana esse. <span class="">section 11</span> hunc rumorem quia similem veri tempus anni maturum iam ad navigandum faciebat, rex praesidio Medione imposito et in quibusdam aliis Acarnaniae oppidis Thyrreo abscessit et per Aetoliae ac Phocidis urbis Chalcidem rediit.</p><p><span class="">chapter 13</span> <span class="">section 1</span> sub idem tempus M. Baebius et Philippus rex, iam ante per hiemem in Dassaretiis congressi, cum Ap. Claudium, ut obsidione Larisam eximeret, in Thessaliam misissent, <span class="">section 2</span> quia id tempus rebus gerendis immaturum erat, in hiberna regressi, principio veris coniunctis copiis in Thessaliam descenderunt. <span class="">section 3</span> in Acarnania tum Antiochus erat. advenientes Philippus Malloeam Perrhaebiae, Baebius Phacium est adgressus; <span class="">section 4</span> quo primo prope impetu capto Phaestum eadem celeritate capit. inde Atracem cum se recepisset, Cyretias hinc et Eritium occupat, praesidiisque per recepta oppida dispositis Philippo rursus obsidenti Malloeam se coniungit. <span class="">section 5</span> sub adventum Romani exercitus seu ad metum virium seu ad spem veniae cum dedidissent sese, ad ea recipienda oppida, quae Athamanes occupaverant, uno agmine ierunt. <span class="">section 6</span> erant autem haec: Aeginium Ericinium Gomphi Silana Tricca Meliboea Phaloria. <span class="">section 7</span> inde Pellinaeum, ubi Philippus Megalopolitanus cum quingentis peditibus et equitibus quadraginta in praesidio erat, circumsidunt et, priusquam <span class="pagebreak" id="index.xml-pb-d30e843">[Page p.258]</span> oppugnarent, mittunt ad Philippum qui monerent, ne vim ultimam experiri vellet. <span class="">section 8</span> quibus ille satis ferociter respondit vel Romanis vel Thessalis se crediturum fuisse, in Philippi se potestatem commissurum non esse. <span class="">section 9</span> postquam apparuit vi agendum, quia videbatur et Limnaeum eodem tempore oppugnari posse, regem ad Limnaeum ire placuit, Baebius restitit ad Pellinaeum oppugnandum.</p><p><span class="">chapter 14</span> <span class="">section 1</span> per eos forte dies M'. Acilius consul cum viginti milibus peditum, duobus milibus equitum, quindecim elephantis mari traiecto pedestris copias Larisam ducere tribunos militum iussit; ipse cum equitatu Limnaeum ad Philippum venit. <span class="">section 2</span> adventu consulis deditio sine cunctatione est facta, traditumque praesidium regium et cum iis Athamanes. <span class="">section 3</span> ab Limnaeo Pellinaeum consul proficiscitur. ibi primi Athamanes tradiderunt sese, deinde et Philippus Megalopolitanus; <span class="">section 4</span> cui decedenti praesidio cum obvius forte fuisset Philippus rex, ad ludibrium regem eum consalutari iussit, ipse congressus fratrem <span class="corr">[haud]</span> sane decoro maiestati suae ioco appellavit. <span class="">section 5</span> deductus inde ad consulem custodiri iussus <span class="italics">est</span> et <span class="corr">[haud]</span> ita multo post in vinculis Romam missus. cetera <span class="corr">[multitudo]</span> Athamanum aut militum Antiochi regis, quae in praesidiis deditorum per eos dies oppidorum fuerat, Philippo tradita regi est; fuere autem ad quattuor milia hominum. <span class="">section 6</span> consul Larisam est profectus, ibi de summa belli consultaturus. in itinere ab Cierio et Metropoli legati tradentes urbes suas occurrerunt. <span class="">section 7</span> Philippus Athamanum praecipue captivis indulgenter habitis, ut per eos conciliaret gentem, nactus spem Athamaniae potiendae exercitum eo <span class="corr">[duxit]</span> praemissis in civitates captivis. <span class="">section 8</span> et illi magnam auctoritatem apud populares habuerunt, clementiam erga se regis munificentiamque commemorantes, <span class="">section 9</span> et Amynander, cuius praesentis maiestas aliquos in fide continuisset, veritus, ne traderetur Philippo iam pridem hosti et Romanis merito tunc propter defectionem <span class="pagebreak" id="index.xml-pb-d30e900">[Page p.259]</span> infensis, cum coniuge ac liberis regno excessit Ambraciamque se contulit; ita Athamania omnis in ius dicionemque Philippi concessit. <span class="">section 10</span> consul ad reficienda maxime iumenta, quae et navigatione et postea itineribus fatigata erant, paucos Larisae moratus dies, velut renovato modica quiete exercitu Crannonem est progressus. <span class="">section 11</span> venienti Pharsalus et Scotusa et Pherae quaeque in eis praesidia Antiochi erant deduntur. ex iis interrogatis, qui manere secum vellent, mille volentis Philippo tradit, ceteros inermes Demetriadem remittit. <span class="">section 12</span> Proernam inde recepit et quae circa eam castella erant. ducere <span class="corr">[tum]</span> porro in sinum Maliacum coepit. appropinquanti faucibus, super quas siti Thaumaci sunt, deserta urbe iuventus omnis armata silvas et itinera insedit et in agmen Romanum ex superioribus locis incursavit. <span class="">section 13</span> consul primo misit, qui ex propinquo colloquentes deterrerent eos a tali furore; postquam perseverare in incepto vidit, tribuno cum duorum signorum militibus circummisso interclusit ad urbem iter armatis, vacuamque <span class="corr">[eam]</span> cepit. <span class="">section 14</span> tum clamore ab tergo captae urbis audito refugientium undique ex silvis insidiatorum caedes facta est. <span class="">section 15</span> ab Thaumacis altero die consul ad Spercheum amnem pervenit, inde Hypataeorum agros vastavit.</p><p><span class="">chapter 15</span> <span class="">section 1</span> cum haec agebantur, Chalcide erat Antiochus, iam <span class="corr">[tum]</span> cernens nihil se ex Graecia praeter amoena Chalcide hiberna et infames nuptias petisse. <span class="">section 2</span> tunc Aetolorum vana promissa incusare et Thoantem, Hannibalem vero non ut prudentem tantum virum sed prope vatem omnium, quae <span class="corr">[tum]</span> evenirent, admirari. ne tamen temere coepta segnitia insuper everteret, <span class="">section 3</span> nuntios in Aetoliam misit, ut omni contracta iuventute convenirent Lamiam; et ipse eo decem milia fere peditum ex iis, qui postea venerant ex Asia, expleta et equites quingentos duxit. <span class="">section 4</span> quo cum aliquanto pauciores quam umquam antea convenissent, et principes tantummodo cum paucis clientibus essent, atque ii dicerent <span class="pagebreak" id="index.xml-pb-d30e954">[Page p.260]</span> omnia sedulo ab se facta, ut quam plurimos ex civitatibus suis evocarent; <span class="">section 5</span> nec auctoritate nec gratia nec imperio adversus detractantes militiam valuisse, destitutus undique et ab suis, qui morabantur in Asia, et ab sociis, qui ea, in quorum spem vocaverant, non praestabant, intra saltum Thermopylarum sese recepit. <span class="">section 6</span> id iugum, sicut Appennini dorso Italia dividitur, ita mediam Graeciam dirimit. <span class="">section 7</span> ante saltum Thermopylarum in septentrionem versa Epirus et Perrhaebia et Magnesia et Thessalia est et Phthiotae Achaei et sinus Maliacus; <span class="">section 8</span> intra fauces ad meridiem vergunt Aetoliae pars maior et Acarnania et cum Locride Phocis et Boeotia adiunctaque insula Euboea et excurrente in altum velut promunturio Attica terra et sita ab tergo Peloponnesus. <span class="">section 9</span> hoc iugum ab Leucate et mari ad occidentem verso per Aetoliam ad alterum mare orienti obiectum tendens ea aspreta rupesque interiectas habet, ut non modo exercitus sed ne expediti quidem facile ullas ad transitum calles inveniant. <span class="">section 10</span> extremos ad orientem montis Oetam vocant, quorum quod altissimum est Callidromon appellatur, in cuius valle ad Maliacum sinum vergente iter est non latius quam sexaginta passus. <span class="">section 11</span> haec una militaris via est, qua traduci exercitus, si non prohibeantur, possint. <span class="">section 12</span> ideo Pylae et ab aliis, quia calidae aquae in ipsis faucibus sunt, Thermopylae locus appellatur, nobilis Lacedaemoniorum adversus Persas morte magis memorabili quam pugna.</p><p><span class="">chapter 16</span> <span class="">section 1</span> haudquaquam pari tum animo Antiochus intra portas loci eius castris positis munitionibus insuper saltum impediebat et, cum duplici vallo fossaque et muro etiam, <span class="">section 2</span> qua res postulabat, ex multa copia passim iacentium lapidum permunisset omnia, <span class="">section 3</span> satis fidens numquam ea vim Romanum exercitum facturum, Aetolos ex quattuor milibus—tot enim convenerant — partim ad Heracleam praesidio obtinendam, quae ante ipsas fauces posita est, <span class="">section 4</span> partim Hypatam mittit, et Heracleam <span class="corr">[haud]</span> dubius consulem <span class="corr">[oppugnaturum,]</span> <span class="pagebreak" id="index.xml-pb-d30e998">[Page p.261]</span> et iam multis nuntiantibus circa Hypatam omnia evastari. <span class="">section 5</span> consul depopulatus Hypatensem primo deinde Heracleensem agrum, inutili utrobique auxilio Aetolorum, in ipsis faucibus prope fontes calidarum aquarum adversus regem posuit castra. Aetolorum utraeque manus Heracleam sese incluserunt. <span class="">section 6</span> Antiochum, cui, priusquam hostem cerneret, satis omnia permunita et praesidiis obsaepta videbantur, timor incessit, ne quas per imminentia iuga calles inveniret ad transitum Romanus; <span class="">section 7</span> nam et Lacedaemonios quondam ita a Persis circuitos fama erat, et nuper Philippum ab iisdem Romanis; <span class="">section 8</span> itaque nuntium <span class="corr">[Heracleam]</span> ad Aetolos mittit, ut hanc saltem sibi operam eo bello praestarent, ut vertices circa montium occuparent obsiderentque, ne qua transire Romani possent. <span class="">section 9</span> hoc nuntio audito dissensio inter Aetolos orta est. pars imperio parendum regis atque eundum censebant, <span class="">section 10</span> pars subsistendum Heracleae ad utramque fortunam, ut, sive victus ab consule rex esset, in expedito haberent integras copias ad opem propinquis ferendam civitatibus suis, sive vinceret, ut <span class="corr">[dissipatos]</span> in fugam Romanos persequerentur. <span class="">section 11</span> utraque pars non mansit modo in sententia sua, sed etiam exsecuta est consilium: duo milia Heracleae substiterunt; duo trifariam divisa Callidromum et Rhoduntiam et Tichiunta—haec nomina cacuminibus sunt—occupavere.</p><p><span class="">chapter 17</span> <span class="">section 1</span> consul postquam insessa superiora loca ab Aetolis vidit, M. Porcium Catonem et L. Valerium Flaccum consularis legatos cum binis milibus delectorum peditum ad castella Aetolorum, Flaccum in Rhoduntiam et Tichiunta, Catonem in Callidromum mittit. <span class="">section 2</span> ipse, priusquam ad hostem copias admoveret, vocatos in contionem milites paucis est adlocutus. <span class="corr">[plerosque]</span> omnium ordinum, milites, inter vos esse video, qui in hac eadem provincia T. Quincti ductu auspicioque militaveritis. <span class="">section 3</span> Macedonico bello inexsuperabilior saltus ad amnem Aoum fuit quam hic; <span class="">section 4</span> quippe <span class="pagebreak" id="index.xml-pb-d30e1046">[Page p.262]</span> portae sunt hae, et unus inter duo maria clausis omnibus velut naturalis transitus est; munitiones et locis opportunioribus tunc fuerunt et validiores impositae; exercitus hostium ille et numero maior et militum genere aliquanto melior; <span class="">section 5</span> quippe illic Macedones Thracesque et Illyrii erant, ferocissimae omnes gentes, hic Syri et Asiatici Graeci sunt, vilissima genera hominum et servituti nata; <span class="">section 6</span> rex ille bellicosissimus et exercitatus iam inde ab iuventa finitimis Thracum atque Illyriorum et circa omnium accolarum bellis, hic, ut aliam omnem vitam sileam, <span class="">section 7</span> is est, qui cum ad inferendum populo Romano bellum ex Asia in Europam transisset, nihil memorabilius toto tempore hibernorum gesserit, quam quod amoris causa ex domo privata et obscuri etiam inter popularis generis uxorem duxit, et novus maritus, <span class="">section 8</span> velut saginatus nuptialibus cenis, ad pugnam processit. summa virium speique eius in Aetolis fuit, gente vanissima et ingratissima, ut vos prius experti estis, nunc Antiochus experitur. <span class="">section 9</span> nam nec venerunt frequentes, nec contineri in castris potuerunt, et in seditione ipsi inter sese sunt, et, cum Hypatam tuendam Heracleamque depoposcissent, neutram tutati refugerunt in iuga montium, pars Heracleae incluserunt sese. <span class="">section 10</span> rex ipse confessus nusquam aequo campo non modo congredi se ad pugnam audere, sed ne castra quidem in aperto ponere, relicta omni ante se regione ea, quam se nobis ac Philippo ademisse gloriabatur, condidit se intra rupes, ne ante fauces quidem saltus, <span class="">section 11</span> ut quondam Lacedaemonios fama est, sed intra penitus retractis castris; quod quantum interest ad timorem ostendendum, an muris urbis alicuius obsidendum sese incluserit? <span class="">section 12</span> sed neque Antiochum tuebuntur angustiae, nec Aetolos vertices illi, quos ceperunt. satis undique provisum atque praecautum est, ne quid adversus vos in pugna praeter hostis esset. <span class="">section 13</span> illud proponere animo vestro debetis, non vos pro Graeciae libertate tantum dimicare, quamquam is quoque egregius titulus esset, <span class="pagebreak" id="index.xml-pb-d30e1067">[Page p.263]</span> liberatam a Philippo ante nunc ab Aetolis et ab Antiocho liberare, neque ea tantum in praemium vestrum cessura, <span class="">section 14</span> quae nunc in regiis castris sunt, sed illum quoque omnem apparatum, qui in dies ab Epheso expectatur, praedae futurum, Asiam deinde Syriamque et omnia usque ad ortum solis ditissima regna Romano imperio aperturos. <span class="">section 15</span> quid deinde aberit, quin ab Gadibus ad mare rubrum Oceano finis terminemus, qui orbem terrarum amplexu finit, et omne humanum genus secundum deos nomen Romanum veneretur? <span class="">section 16</span> in haec tanta praemia dignos parate animos, ut crastino die bene iuvantibus diis acie decernamus.'</p><p><span class="">chapter 18</span> <span class="">section 1</span> ab hac contione dimissi milites, priusquam corpora curarent, arma telaque parent. luce prima signo pugnae proposito instruit aciem consul, <span class="">section 2</span> arta fronte, ad naturam et angustias loci. rex, postquam signa hostium conspexit, et ipse copias educit. levis armaturae partem ante vallum in primo locavit, tum Macedonum robur, quos sarisophorus appellabant, velut firmamentum circa ipsas munitiones constituit. <span class="">section 3</span> his ab sinistro cornu iaculatorum sagittariorumque et funditorum manum sub ipsis radicibus montis posuit, ut ex altiore loco nuda latera hostium incesserent. <span class="">section 4</span> ab dextro Macedonibus ad ipsum munimentorum finem, qua loca usque ad mare invia palustri limo et voraginibus claudunt, elephantos cum adsueto praesidio posuit, post eos equites, tum modico intervallo relicto ceteras copias in secunda acie. <span class="">section 5</span> Macedones pro vallo locati primo facile sustinebant Romanos, temptantis ab omni parte aditus, multum adiuvantibus, qui ex loco superiore fundis velut nimbum glandis et sagittas simul ac iacula ingerebant; <span class="">section 6</span> deinde, ut maior nec iam toleranda vis hostium inferebat se, pulsi loco intra munimenta subductis ordinibus concesserunt; inde ex vallo prope alterum vallum hastis prae se obiectis fecerunt. <span class="">section 7</span> et ita modica altitudo valli erat, ut et locum superiorem suis ad pugnandum praeberet, et propter <span class="pagebreak" id="index.xml-pb-d30e1095">[Page p.264]</span> longitudinem hastarum subiectum haberet hostem. <span class="">section 8</span> multi temere subeuntes vallum transfixi sunt; et aut incepto irrito recessissent aut plures cecidissent, ni M. Porcius ab iugo Callidromi deiectis inde Aetolis et magna ex parte caesis—incautos enim et plerosque sopitos oppresserat—super imminentem castris collem apparuisset. <span class="">chapter 19</span> <span class="">section 1</span> Flacco non eadem fortuna ad Tichiunta et Rhoduntiam, nequiquam subire ad ea castella conato, fuerat. <span class="">section 2</span> Macedones quique alii in castris regiis erant primo, dum procul nihil aliud quam turba et agmen apparebat, Aetolos credere visa procul pugna subsidio venire; <span class="">section 3</span> ceterum, ut primum signaque et arma ex propinquo cognita errorem aperuerunt, tantus repente pavor omnis cepit, ut abiectis armis fugerent. <span class="">section 4</span> et munimenta sequentis impedierunt, et angustiae vallis, per quam sequendi erant, et maxime omnium quod elephanti novissimi agminis erant, quos pedes aegre praeterire, eques nullo poterat modo timentibus equis tumultumque inter se maiorem quam in proelio edentibus; <span class="">section 5</span> aliquantum temporis et direptio castrorum tenuit; <span class="">section 6</span> Scarpheam tamen eo die consecuti sunt hostem. multis in ipso itinere caesis captisque, non equis virisque tantum, sed etiam elephantis, quos capere non potuerant, interfectis, in castra reverterunt; <span class="">section 7</span> quae temptata eo die inter ipsum pugnae tempus ab Aetolis, Heracleam obtinentibus praesidio, sine ullo haud parum audacis incepti effectu fuerant. <span class="">section 8</span> consul noctis insequentis tertia vigilia praemisso equitatu ad persequendum hostem, signa legionum luce prima movit. <span class="">section 9</span> aliquantum viae praeceperat rex, ut qui non ante quam Elatiae ab effuso constiterit cursu; ubi primum reliquiis pugnaeque et fugae collectis, cum perexigua manu semiermium militum Chalcidem se recepit. <span class="">section 10</span> Romanus equitatus ipsum quidem regem Elatiae adsecutus non est; magnam partem agminis aut lassitudine subsistentes aut errore, ut qui sine ducibus per ignota itinera fugerent, dissipatos oppresserunt; <span class="">section 11</span> nec praeter <span class="pagebreak" id="index.xml-pb-d30e1125">[Page p.265]</span> quingentos, qui circa regem fuerunt, ex toto exercitu quisquam effugit, etiam ex decem milibus militum, <span class="">section 12</span> quos Polybio auctore traiecisse secum regem in Graeciam scripsimus, exiguus numerus; quid, si Antiati Valerio credamus sexaginta milia militum fuisse in regio exercitu scribenti, quadraginta inde milia cecidisse, supra quinque milia capta cum signis <span class="corr">[militaribus]</span> ducentis triginta? Romanorum centum <span class="corr">[quinquaginta]</span> in ipso certamine pugnae, ab incursu Aetolorum se tuentes non plus quinquaginta interfecti sunt.</p><p><span class="">chapter 20</span> <span class="">section 1</span> consule per Phocidem et Boeotiam exercitum ducente consciae defectionis civitates cum velamentis ante portas stabant metu, ne hostiliter diriperentur. <span class="">section 2</span> ceterum per omnes dies <span class="corr">[haud]</span> secus quam <span class="italics">in</span> pacato agro sine vexatione ullius rei agmen processit, donec in agrum Coroneum ventum est. <span class="">section 3</span> ibi statua regis Antiochi posita in templo Minervae Itoniae iram accendit, permissumque militi est, ut circumiectum templo agrum popularetur; dein cogitatio animum subit, cum communi decreto Boeotorum posita esset statua, indignum esse in unum Coronensem agrum saevire. <span class="">section 4</span> revocato extemplo milite finis populandi factus; castigati tantum verbis Boeoti ob ingratum in tantis tamque recentibus beneficiis animum erga Romanos.</p><p><span class="">section 5</span> inter ipsum pugnae tempus decem naves regiae cum praefecto Isidoro ad Thronium in sinu Maliaco stabant. eo gravis vulneribus Alexander Acarnan, nuntius adversae pugnae, cum perfugisset, trepidae inde recenti terrore naves Cenaeum Euboeae petierunt. <span class="">section 6</span> ibi mortuus sepultusque Alexander. tres, quae ex Asia profectae eundem portum tenuerant, naves audita exercitus clade Ephesum redierunt. Isidorus ab Cenaeo Demetriadem, si forte eo deferret fuga regem, traiecit.— <span class="">section 7</span> per eosdem dies A. Atilius praefectus Romanae classis magnos regios commeatus iam fretum, quod ad Andrum insulam est, praetervectos excepit; <span class="">section 8</span> alias mersit, alias cepit naves; quae novissimi <span class="pagebreak" id="index.xml-pb-d30e1174">[Page p.266]</span> agminis erant cursum in Asiam verterunt. Atilius Piraeum, unde profectus erat, cum agmine captivarum navium revectus magnam vim frumenti et Atheniensibus et aliis eiusdem regionis sociis divisit.</p><p><span class="">chapter 21</span> <span class="">section 1</span> Antiochus sub adventum consulis a Chalcide profectus Tenum primo tenuit, inde Ephesum transmisit. <span class="">section 2</span> consuli Chalcidem venienti portae patuerunt, cum appropinquante eo Aristoteles praefectus regis urbe excessisset. <span class="">section 3</span> et ceterae urbes in Euboea sine certamine traditae; post paucosque dies omnibus perpacatis sine ullius noxa urbis exercitus Thermopylas reductus, multo modestia post victoriam quam ipsa victoria laudabilior. <span class="">section 4</span> inde consul M. Catonem, per quem quae gesta essent senatus populusque Romanus <span class="corr">[haud]</span> dubio auctore sciret, Romam misit. <span class="">section 5</span> is a Creusa—Thespiensium emporium est, in intimo sinu Corinthiaco retractum—Patras Achaiae petit; a Patris Corcyram usque Aetoliae atque Acarnaniae littora legit, atque ita ad Hydruntum Italiae traicit. <span class="">section 6</span> quinto die inde pedestri itinere Romam ingenti cursu pervenit. ante lucem ingressus urbem a porta ad praetorem M. Iunium iter intendit. <span class="">section 7</span> is prima luce in senatum vocavit; quo L. Cornelius Scipio, aliquot diebus ante a consule dimissus, cum adveniens audisset praegressum Catonem in senatu esse, supervenit exponenti, quae gesta essent. <span class="">section 8</span> duo inde legati iussu senatus in contionem sunt producti, atque ibi eadem, quae in—senatu, de rebus in Aetolia gestis exposuerunt. <span class="">section 9</span> supplicatio in triduum decreta est et ut quadraginta hostiis maioribus praetor, quibus diis ei videretur, <span class="">section 10</span> sacrificaret.— <span class="corr">[per]</span> eosdem dies et M. Fulvius Nobilior, qui biennio ante praetor in Hispaniam erat profectus, ovans urbem est ingressus; <span class="">section 11</span> argenti bigati prae se tulit centum triginta milia et extra numeratum duodecim milia pondo argenti, auri pondo centum viginti septem.</p><p><span class="">chapter 22</span> <span class="">section 1</span> Acilius consul ab Thermopylis Heracleam <span class="pagebreak" id="index.xml-pb-d30e1222">[Page p.267]</span> ad Aetolos praemisit, ut tunc saltem, experti regiam vanitatem, resipiscerent traditaque Heraclea cogitarent de petenda ab senatu seu furoris sui seu <span class="corr">[erroris]</span> venia. <span class="">section 2</span> et ceteras Graeciae civitates defecisse eo bello ab optime meritis Romanis; sed quia post fugam regis, <span class="">section 3</span> cuius fiducia officio decessissent, non addidissent pertinaciam culpae, in fidem receptas esse; Aetolos quoque, quamquam non secuti sint regem, sed accersierint, et duces belli, non socii fuerint, si paenitere possint, <span class="">section 4</span> posse et incolumis esse. ad ea cum pacati nihil responderetur, appareretque armis rem gerendam et rege superato bellum Aetolicum integrum restare, castra ab Thermopylis ad Heracleam movit, eoque ipso die, ut situm nosceret urbis, ab omni parte equo moenia est circumvectus. <span class="">section 5</span> sita est Heraclea in radicibus Oetae montis, ipsa in campo, arcem imminentem loco alto et undique praecipiti habet. <span class="">section 6</span> contemplatus omnia, quae noscenda erant, quattuor simul locis aggredi urbem constituit. <span class="">section 7</span> a flumine Asopo, qua et gymnasium est, L. Valerium operibus atque oppugnationi praeposuit; partem extra muros, qua frequentius prope quam in urbe habitabatur, Ti. Sempronio Longo oppugnandam dedit; <span class="">section 8</span> e regione sinus Maliaci, quae aditum haud facilem pars habebat, M. Baebium, ab altero amniculo, quem Melana vocant, adversus Dianae templum Ap. <span class="">section 9</span> Claudium opposuit. horum magno certamine intra paucos dies turres arietesque et alius omnis apparatus oppugnandarum urbium perficitur. <span class="">section 10</span> et cum ager Heracleensis paluster omnis frequensque proceris arboribus benigne ad omne genus operum materiam suppeditabat, <span class="">section 11</span> <span class="corr">[tum,]</span> quia refugerant intra moenia Aetoli, deserta, quae in vestibulo urbis erant, tecta in varios usus non tigna modo et tabulas sed laterem quoque et caementa et saxa variae magnitudinis praebebant. <span class="">chapter 23</span> <span class="">section 1</span> et Romani quidem operibus magis quam armis urbem oppugnabant, Aetoli contra armis se tuebantur. <span class="">section 2</span> nam cum ariete quaterentur muri, non laqueis, ut solet, <span class="pagebreak" id="index.xml-pb-d30e1265">[Page p.268]</span> exceptos declinabant ictus, sed armati frequentes <span class="italics">erumpebat</span> , quidam aggeribus inicerent, ferebant. <span class="">section 3</span> fornices quoque in muro erant apti ad excurrendum, et ipsi, cum pro dirutis reficerent muros, crebriores eos, ut pluribus erumperetur in hostem locis, faciebant. <span class="">section 4</span> hoc primis diebus, dum integrae vires erant, et frequentes et inpigre fecerunt; in dies deinde pauciores et segnius. <span class="">section 5</span> etenim cum multis urgerentur rebus, nulla eos res aeque ac vigiliae conficiebant, Romanis in magna copia <span class="corr">[militum]</span> succedentibus aliis in stationem aliorum, Aetolos propter paucitatem eosdem dies noctesque adsiduo labore urente. <span class="">section 6</span> per quattuor et viginti dies, ita ut nullum tempus vacuum dimicatione esset, adversus quattuor e partibus simul oppugnantem hostem nocturnus diurno continuatus labor est. <span class="">section 7</span> cum fatigatos iam Aetolos sciret consul et ex spatio temporis et quod ita transfugae adfirmabant, tale consilium <span class="corr">[init.]</span> <span class="">section 8</span> media <span class="corr">[nocte]</span> receptui signum dedit et ab oppugnatione simul milites omnes deductos usque ad tertiam <span class="corr">[dici]</span> horam quietos in castris tenuit; <span class="">section 9</span> inde coepta oppugnatio ad mediam rursus noctem perducta est, intermissa deinde usque ad tertiam <span class="corr">[dici]</span> horam. <span class="">section 10</span> fatigationem rati esse causam Aetoli non continuandae oppugnationis, quae et ipsos adfecerat, ubi Romanis datum receptui signum esset, velut ipsi quoque revocati pro se quisque ex stationibus decedebant, nec ante tertiam <span class="corr">[dici]</span> horam armati in muris apparebant. <span class="">chapter 24</span> <span class="">section 1</span> consul cum nocte media intermisisset oppugnationem, quarta vigilia rursus ab tribus partibus summa vi adgressus, <span class="">section 2</span> ab una Ti. Sempronium tenere intentos milites signumque expectare iussit, ad ea in nocturno tumultu, unde clamor exaudiretur, <span class="">section 3</span> haud dubie ratus hostis concursuros. Aetoli pars sopiti adfecta labore ac vigiliis corpora ex somno moliebantur, pars vigilantes adhuc ad strepitum pugnantium in tenebris currunt. <span class="">section 4</span> hostes partim per ruinas iacentis muri transcendere conantur, partim scalis <span class="pagebreak" id="index.xml-pb-d30e1335">[Page p.269]</span> ascensus temptant, adversus quos undique ad opem ferendam concurrunt <span class="corr">[Aetoli.]</span> <span class="">section 5</span> pars una, <span class="corr">[in]</span> qua aedificia extra urbem erant, neque defenditur neque oppugnatur; sed qui oppugnarent, intenti signum expectabant; <span class="">section 6</span> defensor nemo aderat. iam diluescebat, cum signum consul dedit; et sine ullo certamine partim per semirutos, partim <span class="corr">[scalis]</span> integros muros transcendere. <span class="corr">[simul]</span> clamor, index capti oppidi, est exauditus; undique Aetoli desertis stationibus in arcem fugiunt. <span class="">section 7</span> oppidum victores permissu consulis diripiunt, non tam ab ira nec ab odio, quam ut miles, coercitus in tot receptis ex potestate hostium urbibus, aliquo tandem loco fructum victoriae sentiret. <span class="">section 8</span> revocatos inde a medio ferme die milites cum in duas divisisset partes, unam radicibus montium circumduci ad <span class="corr">[rupem]</span> iussit quae, fastigio altitudinis par, media valle velut abrupta ab arce erat; <span class="">section 9</span> sed adeo prope geminata cacumina eorum montium sunt, ut ex vertice altero <span class="corr">[conici]</span> tela in arcem possint; cum dimidia parte militum consul ab urbe escensurus in arcem signum ab iis, qui ab tergo in rupem evasuri erant, expectabat. <span class="">section 10</span> non tulere qui in arce erant Aetoli primum eorum, qui rupem ceperant, clamorem, deinde impetum ab urbe Romanorum et fractis iam animis et nulla ibi praeparata re ad obsidionem diutius tolerandam, <span class="">section 11</span> utpote congregatis feminis puerisque et imbelli alia turba in arcem, quae vix capere, nedum tueri multitudinem tantam posset. itaque ad primum impetum abiectis armis dediderunt sese. <span class="">section 12</span> traditus inter ceteros princeps Aetolorum Damocritus est, qui principio belli decretum Aetolorum, quo accersendum Antiochum censuerant, T. Quinctio poscenti responderat, in Italia daturum, cum castra ibi Aetoli posuissent. ob eam ferociam maius victoribus <span class="corr">[gaudium]</span> traditus fuit.</p><p><span class="">chapter 25</span> <span class="">section 1</span> eodem tempore, quo Romani Heracleam, Philippus Lamiam ex composito oppugnabat, circa Thermopylas cum <span class="corr">[consule]</span> redeunte ex Boeotia, ut <span class="pagebreak" id="index.xml-pb-d30e1410">[Page p.270]</span> victoriam ipsi populoque Romano gratularetur excusaretque, quod morbo impeditus bello non interfuisset, <span class="">section 2</span> congressus. inde diversi ad duas simul oppugnandas urbes profecti. <span class="">section 3</span> intersunt septem ferme milia passuum; et quia Lamia cum posita est in tumulo, <span class="corr">[tum]</span> regionem maxime Oetae spectat, oppido quam breve intervallum videtur, et omnia in conspectu sunt. <span class="">section 4</span> cum enixe, velut proposito certamine, Romani Macedonesque diem ac noctem aut in operibus aut in proeliis essent, hoc maior difficultas Macedonibus erat, quod Romani aggere et vineis et omnibus supra <span class="corr">[terram]</span> operibus, subter Macedones cuniculis oppugnabant, et in asperis locis silex paene inpenetrabilis ferro occurrebat. <span class="">section 5</span> et cum parum procederet inceptum, per colloquia principum oppidanos temptabat rex, ut urbem dederent, <span class="">section 6</span> haud dubius, quin, si prius Heraclea capta foret, Romanis se potius quam sibi dedituri essent, suamque gratiam consul in obsidione liberanda facturus esset. <span class="">section 7</span> nec eum opinio est frustrata; confestim enim ab Heraclea capta nuntius venit, ut oppugnatione absisteret: aequius esse Romanos milites, qui acie dimicassent cum Aetolis, praemia victoriae habere. <span class="">section 8</span> ita recessum ab Lamia est, et propinquae clade urbis ipsi, ne quid simile paterentur, effugerunt.</p><p><span class="">chapter 26</span> <span class="">section 1</span> paucis priusquam Heraclea caperetur diebus Aetoli concilio Hypatam coacto legatos ad Antiochum miserunt, <span class="">section 2</span> inter quos et Thoas idem, qui et antea, missus est. mandata erant, ut ab rege peterent, primum ut ipse coactis rursus terrestribus navalibusque copiis in Graeciam traiceret, <span class="">section 3</span> deinde, si qua ipsum teneret res, ut pecuniam et auxilia mitteret; id cum ad dignitatem eius fidemque pertinere, non prodi socios, tum etiam ad incolumitatem regni, ne sineret Romanos vacuos omni cura, <span class="">section 4</span> cum Aetolorum gentem sustulissent, omnibus copiis in Asiam traicere. <span class="">section 5</span> vera erant, quae dicebantur; eo magis regem moverunt. itaque in praesentia pecuniam, quae ad usus belli necessaria <span class="pagebreak" id="index.xml-pb-d30e1455">[Page p.271]</span> erat, legatis dedit; <span class="">section 6</span> auxilia terrestria navaliaque adfirmavit missurum. Thoantem unum ex legatis retinuit, et ipsum haud invitum morantem, ut exactor praesens promissorum adesset.</p><p><span class="">chapter 27</span> <span class="">section 1</span> ceterum Heraclea capta fregit tandem animos Aetolorum, <span class="">section 2</span> et paucos post dies, quam ad bellum renovandum acciendumque regem in Asiam miserant legatos, abiectis belli consiliis pacis petendae oratores ad consulem miserunt. <span class="">section 3</span> quos dicere exorsos consul interfatus, cum alia sibi praevertenda esse dixisset, redire Hypatam eos datis dierum decem indutiis et L. Valerio Flacco cum iis misso iussit eique, quae secum acturi fuissent, exponere, et si qua vellent alia. <span class="">section 4</span> Hypatam ut est ventum, principes Aetolorum apud Flaccum concilium habuerunt consultantes, quonam agendum modo apud consulem foret. <span class="">section 5</span> parantibus iis antiqua iura foederum ordiri meritaque in populum Romanum absistere iis Flaccus iussit, <span class="">section 6</span> quae ipsi violassent ac rupissent; confessionem iis culpae magis profuturam et totam in preces <span class="corr">[orationem]</span> versam; nec enim in causa ipsorum, sed in populi Romani clementia spem salutis positam esse; <span class="">section 7</span> et se suppliciter agentibus iis adfuturum et apud consulem et Romae in senatu; eo quoque enim mittendos fore legatos. <span class="">section 8</span> haec una via omnibus ad salutem visa est, ut in fidem se permitterent Romanorum; ita enim et illis violandi supplices verecundiam se imposituros, et ipsos nihilo minus suae potestatis fore, si quid melius fortuna ostendisset. <span class="">chapter 28</span> <span class="">section 1</span> postquam ad consulem ventum est, Phaeneas legationis princeps longam orationem et varie ad mitigandam iram victoris compositam ita ad extremum finivit, ut diceret Aetolos se suaque <span class="corr">[omnia]</span> fidei populi Romani permittere. <span class="">section 2</span> id consul ubi audivit, 'etiam atque etiam videte' inquit, 'Aetoli, ut ita permittatis.' <span class="corr">[tum]</span> decretum Phaeneas, in quo id diserte scriptum erat, ostendit. ' <span class="">section 3</span> quando ergo' inquit 'ita permittitis, postulo, ut mihi Dicaearchum civem <span class="pagebreak" id="index.xml-pb-d30e1507">[Page p.272]</span> vestrum et Menestam Epirotam' — Naupactum is cum praesidio ingressus ad defectionem compulerat — 'et Amynandrum cum principibus Athamanum, quorum consilio ab nobis defecistis, sine mora dedatis.' <span class="">section 4</span> prope dicentem interfatus Romanum 'non in servitutem' inquit, 'sed in fidem tuam nos tradidimus, et certum habeo te imprudentia labi, qui nobis imperes, <span class="">section 5</span> quae moris Graecorum non sint.' ad ea consul 'nec hercule' inquit 'magnopere nunc curo, quid Aetoli satis ex more Graecorum factum esse censeant, dum ego more Romano imperium inhibeam in deditos modo decreto suo, ante armis victos; <span class="">section 6</span> itaque, ni propere fit, quod impero, vinciri vos iam iubebo.' adferri catenas et circumsistere lictores iussit. tum fracta Phaeneae ferocia Aetolisque aliis est, et tandem cuius condicionis essent senserunt, <span class="">section 7</span> et Phaeneas se quidem et qui adsint Aetolorum scire facienda esse, quae imperentur, dixit, sed ad decernenda ea concilio Aetolorum opus esse; ad id petere ut decem dierum indutias daret. <span class="">section 8</span> petente Flacco pro Aetolis indutiae datae, et Hypatam reditum est. ubi cum in consilio delectorum, quos apocletos vocant, Phaeneas, et quae imperarentur et quae ipsis prope accidissent, <span class="">section 9</span> exposuisset, ingemuerunt quidem principes condicioni suae, parendum tamen victori censebant et ex omnibus oppidis convocandos Aetolos ad concilium. <span class="">chapter 29</span> <span class="">section 1</span> postquam vero coacta omnis multitudo eadem illa audivit, adeo saevitia imperii <span class="corr">[atque]</span> indignitate animi exasperati sunt, ut, si in pace fuissent, illo impetu irae concitari potuerint ad bellum. <span class="">section 2</span> ad iram accedebat et difficultas eorum, quae imperarentur—quonam modo enim utique regem Amynandrum se tradere posse? <span class="">section 3</span> — et spes forte oblata, quod Nicander eo ipso tempore ab rege Antiocho veniens implevit expectatione vana multitudinem, terra marique ingens parari bellum. <span class="">section 4</span> duodecumo is die, quam conscenderat navem, in Aetoliam perfecta legatione rediens Phalara in sinu Maliaco tenuit. <span class="">section 5</span> inde <span class="pagebreak" id="index.xml-pb-d30e1542">[Page p.273]</span> Lamiam pecuniam cum devexisset, ipse cum expeditis prima vespera inter Macedonum Romanaque castra medio agro, dum Hypatam notis callibus petit, in stationem incidit Macedonum deductusque ad regem est nondum convivio dimisso. <span class="">section 6</span> quod <span class="corr">[ubi]</span> nuntiatum est, velut hospitis, non hostis adventu motus Philippus accumbere eum epularique iussit, <span class="">section 7</span> atque inde dimissis aliis, solum retentum, ipsum quidem de se timere quicquam vetuit, <span class="">section 8</span> Aetolorum prava consilia atque in ipsorum caput semper recidentia accusavit, qui primum Romanos, deinde Antiochum in Graeciam adduxissent. <span class="">section 9</span> sed praeteritorum, quae magis reprehendi <span class="corr">[quam]</span> corrigi possint, oblitum se non facturum, ut insultet adversis rebus eorum; <span class="">section 10</span> Aetolos quoque finire tandem adversus se odia debere, et Nicandrum privatim eius diei, quo servatus a se foret, meminisse. <span class="">section 11</span> ita datis, qui in tutum eum prosequerentur, Hypatam Nicander consultantibus de pace Romana supervenit.</p><p><span class="">chapter 30</span> <span class="">section 1</span> M'. Acilius vendita aut concessa militi circa Heracleam praeda, postquam nec Hypatae pacata consilia esse, et Naupactum concurrisse Aetolos, ut inde totum impetum belli sustinerent, <span class="">section 2</span> audivit, praemisso Ap. Claudio cum quattuor milibus militum ad occupanda iuga, qua difficiles transitus montium erant, <span class="">section 3</span> ipse Oetam escendit Herculique sacrificium fecit in eo loco, quem Pyram, quod ibi mortale corpus eius dei sit crematum, appellant. inde toto exercitu profectus reliquum iter satis expedito agmine fecit; <span class="">section 4</span> ut ad Coracem ventum est—mons est altissimus inter Callipolim et Naupactum—, ibi et iumenta multa ex agmine praecipitata cum ipsis oneribus sunt et homines vexati; <span class="">section 5</span> et facile apparebat, quam cum inerti hoste res esset, qui tam impeditum saltum nullo praesidio, ut clauderet transitum, insedisset. <span class="">section 6</span> tum quoque vexato exercitu ad Naupactum descendit, et uno castello adversus arcem posito ceteras partes urbis divisis copiis pro situ moenium circumsedit. nec <span class="pagebreak" id="index.xml-pb-d30e1587">[Page p.274]</span> minus <span class="corr">[operis]</span> laborisque ea oppugnatio quam Heracleae habuit.</p><p><span class="">chapter 31</span> <span class="">section 1</span> eodem tempore et Messene in Peloponneso ab Achaeis, quod concilii eorum recusaret esse, <span class="">section 2</span> oppugnari coepta est. duae civitates, Messene et Elis, extra concilium Achaicum erant; cum Aetolis sentiebant. <span class="">section 3</span> Elei tamen post fugatum ex Graecia Antiochum legatis Achaeorum lenius responderant: dimisso praesidio regio cogitaturos se, quid sibi faciendum esset; <span class="">section 4</span> Messenii sine responso dimissis legatis moverant bellum, <span class="">section 5</span> trepidique rerum suarum, cum iam ager effuso exercitu passim ureretur castraque prope urbem poni viderent, legatos Chalcidem ad T. Quinctium, auctorem libertatis, miserunt, qui nuntiarent Messenios Romanis, non Achaeis et aperire portas et dedere urbem paratos esse. <span class="">section 6</span> auditis legatis extemplo profectus Quinctius a Megalopoli ad Diophanen praetorem Achaeorum misit, qui extemplo reducere eum a Messene exercitum et venire ad se iuberet. <span class="">section 7</span> dicto paruit Diophanes et soluta obsidione expeditus ipse praegressus agmen circa Andaniam, parvum oppidum inter Megalopolim Messenenque positum, Quinctio occurrit; <span class="">section 8</span> et cum causas oppugnationis exponeret, castigatum leniter, quod tantam rem sine auctoritate sua conatus esset, dimittere exercitum iussit nec pacem omnium bono partam turbare. <span class="">section 9</span> Messeniis imperavit, ut exules reducerent et Achaeorum concilii essent; si qua haberent, de quibus aut recusare aut in posterum caveri sibi vellent, Corinthum ad se venirent; <span class="">section 10</span> Diophanen concilium Achaeorum extemplo sibi praebere iussit. ibi de Zacyntho intercepta per fraudem insula questus postulavit, ut restitueretur Romanis. <span class="">section 11</span> Philippi Macedonum regis Zacynthus fuerat; <span class="corr">[eam]</span> mercedem Amynandro dederat, ut per Athamaniam ducere exercitum in <span class="corr">[superiorem]</span> partem Aetoliae liceret, qua expeditione fractis animis Aetolos compulit ad petendam pacem. <span class="">section 12</span> Amynander Philippum Megalopolitanum insulae praefecit; postea <span class="pagebreak" id="index.xml-pb-d30e1637">[Page p.275]</span> per bellum, quo se Antiocho adversus Romanos coniunxit, Philippo ad munera belli revocato Hieroclen Agrigentinum successorem misit. <span class="">chapter 32</span> <span class="">section 1</span> is post fugam ab Thermopylis Antiochi Amynandrumque a Philippo Athamania pulsum missis ultro ad Diophanen praetorem Achaeorum nuntiis pecunia pactus insulam Achaeis tradidit. <span class="">section 2</span> id praemium belli suum esse aequum censebant Romani: non enim M'. Acilium consulem legionesque Romanas Diophani et Achaeis ad Thermopylas pugnasse. <span class="">section 3</span> Diophanes adversus haec purgare interdum sese gentemque, interdum de iure facti disserere. <span class="">section 4</span> quidam Achaeorum et initio <span class="corr">[eam]</span> se rem aspernatos testabantur et tunc pertinaciam increpitabant praetoris; <span class="">section 5</span> auctoribusque iis decretum est, ut T. Quinctio ea res permitteretur. erat Quinctius sicut adversantibus asper, ita, si cederes, idem placabilis. omissa contentione vocis vultusque 'si utilem' inquit, 'possessionem eius insulae censerem Achaeis esse, auctor essem senatui populoque Romano, ut <span class="corr">[eam]</span> vos habere sinerent; <span class="">section 6</span> ceterum sicut testudinem, ubi collecta in suum tegumen est, tutam ad omnis ictus video esse, ubi exserit partis aliquas, quodcumque nudavit, obnoxium atque infirmum habere, haud dissimiliter vos, <span class="">section 7</span> Achaei, clausos undique mari, quae intra Peloponnesi sunt terminos, ea et iungere vobis et iuncta tueri facile, <span class="">section 8</span> simul aviditate plura amplectendi hinc excedatis, nuda vobis omnia, quae extra sint, et exposita ad omnes ictus esse.' <span class="">section 9</span> adsentienti omni concilio nec Diophane ultra tendere auso Zacynthus Romanis traditur.</p><p><span class="">chapter 33</span> <span class="">section 1</span> per idem tempus Philippus rex <span class="corr">[proficiscentem]</span> consulem ad Naupactum percunctatus, si se interim, quae defecissent ab societate Romana, urbes recipere vellet, <span class="">section 2</span> permittente eo ad Demetriadem copias admovit haud ignarus, quanta ibi <span class="corr">[tum]</span> turbatio esset. <span class="">section 3</span> destituti enim ab omni spe, cum desertos se ab Antiocho, spem nullam in Aetolis esse cernerent, dies <span class="pagebreak" id="index.xml-pb-d30e1696">[Page p.276]</span> noctesque aut Philippi hostis adventum aut infestiorem etiam, quo iustius irati erant, Romanorum expectabant. <span class="">section 4</span> turba erat ibi incondita regiorum, qui primo pauci in praesidio relicti, postea plures, plerique inermes, ex proelio adverso fuga delati, nec virium nec animi satis ad obsidionem tolerandam habebant; <span class="">section 5</span> itaque praemissis a Philippo, qui spem impetrabilis veniae ostendebant, responderunt patere portas regi. <span class="">section 6</span> ad <span class="corr">[primum]</span> eius ingressum principum quidam urbe excesserunt, Eurylochus mortem sibi conscivit. Antiochi milites — sic enim pacti erant—per Macedoniam Thraeciamque prosequentibus Macedonibus, ne quis eos violaret, Lysimachiam deducti sunt. <span class="">section 7</span> erant et paucae naves Demetriade, quibus praeerat Isidorus; eae quoque cum praefecto suo dimissae sunt. inde Dolopiam et Aperantiam et Perrhaebiae quasdam civitates recipit.</p><p><span class="">chapter 34</span> <span class="">section 1</span> dum haec a Philippo geruntur, T. Quinctius recepta Zacyntho ab Achaico concilio Naupactum traiecit, quae iam per duos menses— <span class="">section 2</span> et iam prope excidium erat—oppugnabatur, et si capta vi foret, omne nomen ibi Aetolorum ad internecionem videbatur venturum. <span class="">section 3</span> ceterum quamquam merito iratus erat Aetolis, quod solos obtrectasse gloriae suae, cum liberaret Graeciam, meminerat, et nihil auctoritate sua motos esse, cum, quae tum maxime accidebant, casura praemonens a furioso incepto eos deterreret, <span class="">section 4</span> tamen sui maxime operis esse credens nullam gentem liberatae ab se Graeciae funditus everti, obambulare muris, ut facile nosceretur ab Aetolis, coepit. <span class="">section 5</span> confestim a primis stationibus cognitus est, vulgatumque per omnes ordines, Quinctium esse. itaque concursu facto undique in muros manus pro se quisque tendentes consonante clamore nominatim <span class="corr">[Quinctium]</span> orare, ut opem ferret ac servaret. <span class="">section 6</span> et tum quidem, quamquam moveretur his vocibus, manu tamen abnuit quicquam opis in se esse; ceterum postquam ad consulem venit, <span class="corr">[utrum]</span> fefellit' inquit 'te, <span class="">section 7</span> M'. Acili, quid agatur, an, cum satis <span class="pagebreak" id="index.xml-pb-d30e1744">[Page p.277]</span> pervideas, nihil id magnopere ad summam rem <span class="corr">[pertinere]</span> censes?' <span class="">section 8</span> erexerat expectatione consulem; et 'quin expromis' inquit,'quid rei sit?' <span class="corr">[tum]</span> Quinctius 'ecquid vides te devicto Antiocho in duabus urbibus oppugnandis tempus terere, <span class="">section 9</span> cum iam prope annus circumactus sit imperii tui, Philippum autem, qui non aciem, non signa hostium vidit, non solum urbes sed tot iam gentes, Athamaniam Perrhaebiam Aperantiam Dolopiam, sibi adiunxisse, et victoriae tuae praemium te militesque tuos nondum duas urbes, Philippum tot gentes Graeciae habere? <span class="">section 10</span> atqui non tantum interest nostra Aetolorum opes ac vires minui, quantum non supra modum Philippum crescere.' <span class="">chapter 35</span> <span class="">section 1</span> adsentiebatur his consul; sed pudor, si irrito incepto abscederet obsidione, occurrebat. tota inde Quinctio res permissa est. <span class="">section 2</span> is rursus ad <span class="corr">[eam]</span> partem muri, qua paulo ante vociferati Aetoli fuerant, rediit. ibi cum impensius orarent, ut misereretur gentis Aetolorum, <span class="">section 3</span> exire aliquos ad se iussit. Phaeneas ipse principesque alii extemplo egressi sunt. quibus provolutis ad pedes 'fortuna' inquit 'vestra facit, ut et irae meae et orationi temperem. <span class="">section 4</span> evenerunt quae praedixi eventura, et ne hoc quidem reliqui vobis est, ut indignis accidisse ea videantur; ego tamen sorte quadam nutriendae Graeciae datus ne ingratis quidem benefacere absistam. <span class="">section 5</span> mittite oratores ad consulem, qui indutias tanti <span class="corr">[temporis]</span> petant, ut mittere legatos Romam possitis, per quos senatui de vobis permittatis; ego apud consulem deprecator defensorque vobis adero.' <span class="">section 6</span> ita, ut censuerat Quinctius, fecerunt, nec aspernatus est consul legationem; indutiisque in diem certam datis, qua legatio renuntiari ab Roma posset, soluta obsidio est et exercitus in Phocidem missus.</p><p><span class="">section 7</span> consul cum T. Quinctio ad Achaicum concilium Aegium traiecit. ibi de Eleis et de exulibus Lacedaemoniorum restituendis actum est; neutra perfecta res, quia suae gratiae reservari <span class="italics">exulum causam</span> Achaei, <span class="pagebreak" id="index.xml-pb-d30e1800">[Page p.278]</span> Elei per se ipsi quam per Romanos maluerunt Achaico contribui concilio. <span class="">section 8</span> Epirotarum legati ad consulem venerunt, quos non sincera fide in amicitia fuisse satis constabat; militem tamen nullum Antiocho dederant; pecunia iuvisse eum insimulabantur; legatos ad regem ne ipsi quidem misisse infitiabantur. <span class="">section 9</span> iis petentibus, ut in amicitia pristina esse liceret, respondit consul se, utrum hostium an pacatorum eos numero haberet, nondum scire; <span class="">section 10</span> senatum eius rei iudicem fore; integram se causam eorum Romam reicere; indutias ad id dierum nonaginta dare. <span class="">section 11</span> Epirotae Romam missi senatum adierunt. iis magis, quae non fecissent hostilia, referentibus quam purgantibus ea, de quibus arguebantur, responsum datum est, quo veniam impetrasse, non causam probasse videri possent. <span class="">section 12</span> et Philippi regis legati sub idem tempus in senatum introducti, gratulantes de victoria. iis petentibus, ut sibi sacrificare in Capitolio donumque ex auro liceret ponere in aede Iovis optimi maximi, permissum ab senatu. <span class="">section 13</span> centum pondo coronam auream posuerunt. non responsum solum benigne regis legatis est, sed filius quoque Philippi Demetrius, qui obses Romae erat, ad patrem reducendus legatis datus est. <span class="">section 14</span> bellum, quod cum Antiocho rege in Graecia gestum est a M'. Acilio consule, hunc finem habuit.</p><p><span class="">chapter 36</span> <span class="">section 1</span> alter consul P. Cornelius Scipio, Galliam provinciam sortitus, priusquam ad bellum, quod cum Bois gerendum erat, proficisceretur, postulavit ab senatu, ut pecunia sibi decerneretur ad ludos, quos praetor in Hispania inter ipsum discrimen pugnae vovisset. <span class="">section 2</span> novum atque iniquum postulare est visus; censuerunt ergo, quos ludos inconsulto senatu ex sua unius sententia vovisset, eos vel de manubiis, si quam pecuniam ad id reservasset, vel sua ipse impensa faceret. eos ludos per dies decem P. Cornelius fecit. <span class="">section 3</span> per idem fere tempus aedes Matris Magnae <span class="strikethrough">Idaeae</span> dedicata est, quam deam is P. Cornelius advectam ex Asia <span class="pagebreak" id="index.xml-pb-d30e1831">[Page p.279]</span> P. Cornelio Scipione, cui postea Africano fuit cognomen, P. Licinio consulibus in Palatium a mari detulerat. <span class="">section 4</span> locaverant aedem faciendam ex senatus consulto M. Livius C. Claudius censores M. Cornelio P. Sempronio consulibus; tredecim annis postquam locata erat, dedicavit <span class="corr">[eam]</span> M. Iunius Brutus, ludique ob dedicationem eius facti, quos primos scenicos fuisse Antias Valerius est auctor, Megalesia appellatos. <span class="">section 5</span> item <span class="corr">[Iuventatis]</span> aedem in circo maximo C. Licinius Lucullus duumvir dedicavit. <span class="">section 6</span> voverat eam sexdecim annis ante M. Livius consul, quo die Hasdrubalem exercitumque eius cecidit; idem censor <span class="corr">[eam]</span> faciendam locavit M. <span class="">section 7</span> Cornelio P. Sempronio consulibus. huius quoque dedicandae causa ludi facti, et eo omnia cum maiore religione facta, quod novum cum Antiocho instabat bellum.</p><p><span class="">chapter 37</span> <span class="">section 1</span> principio eius anni, quo haec iam profecto ad bellum M'. Acilio, manente adhuc Romae P. <span class="">section 2</span> Cornelio consule agebantur, boves duos domitos in Carinis per scalas pervenisse in tegulas aedificii proditum memoriae est. eos vivos comburi cineremque eorum deici in Tiberim haruspices iusserunt. <span class="">section 3</span> Tarracinae et Amiterni nuntiatum est aliquotiens lapidibus pluvisse, Menturnis aedem Iovis et tabernas circa forum de caelo tactas esse, Volturni in ostio fluminis duas naves fulmine ictas conflagrasse. <span class="">section 4</span> eorum prodigiorum causa libros Sibyllinos ex senatus consulto decemviri cum adissent, renuntiaverunt, ieiunium instituendum Cereri esse, et id quinto quoque anno servandum; <span class="">section 5</span> et ut novemdiale sacrum fieret et unum diem supplicatio esset; coronati supplicarent; et consul P. <span class="">section 6</span> Cornelius, quibus diis quibusque hostiis edidissent decemviri, sacrificaret. placatis diis nunc votis rite solvendis nunc prodigiis expiandis, in provinciam proficiscitur consul, atque inde Cn. Domitium proconsulem dimisso exercitu Romam decedere iussit; ipse in agrum Boiorum legiones induxit.</p><div class="pagebreak" id="index.xml-pb-d30e1877">[Page p.280]</div><p><span class="">chapter 38</span> <span class="">section 1</span> sub idem fere tempus Ligures lege sacrata coacto exercitu nocte improviso castra Q. Minucii proconsulis adgressi sunt. <span class="">section 2</span> Minucius usque ad lucem intra vallum militem instructum tenuit intentus, <span class="">section 3</span> ne qua transcenderet hostis munimenta. prima luce duabus simul portis eruptionem fecit. nec primo impetu, quod speraverat, Ligures pulsi sunt; duas amplius horas dubium certamen sustinuere; <span class="">section 4</span> postremo, cum alia atque alia agmina erumperent, et integri fessis succederent ad pugnam, tandem Ligures, inter cetera etiam vigiliis confecti, terga dederunt. caesa supra quattuor milia hostium; ex Romanis sociisque minus trecenti perierunt. <span class="">section 5</span> duobus fere post mensibus P. Cornelius consul cum Boiorum exercitu signis collatis egregie pugnavit. <span class="">section 6</span> duodetriginta milia hostium occisa Antias Valerius scribit, capta tria milia et quadringentos, signa militaria centum viginti quattuor, equos mille ducentos triginta, carpenta ducenta quadraginta septem; ex victoribus mille quadringentos octoginta quattuor cecidisse. <span class="">section 7</span> ubi ut in numero scriptori parum fidei sit, quia in augendo eo non alius intemperantior est, magnam tamen victoriam fuisse apparet, quod et castra capta sunt et Boi post <span class="corr">[eam]</span> pugnam extemplo dediderunt sese, et quod supplicatio eius victoriae causa decreta ab senatu victimaeque maiores caesae.</p><p><span class="">chapter 39</span> <span class="">section 1</span> per eosdem dies M. Fulvius Nobilior ex ulteriore Hispania ovans urbem est ingressus. <span class="">section 2</span> argenti transtulit duodecim milia pondo, bigati argenti centum triginta, auri centum viginti septem pondo.</p><p><span class="">section 3</span> P. Cornelius consul obsidibus a Boiorum gente acceptis agri parte fere dimidia eos multavit, quo, si vellet, populus Romanus colonias mittere posset. <span class="">section 4</span> inde Romam ut ad triumphum haud dubium decedens exercitum dimisit, et adesse Romae ad diem triumphi <span class="corr">[iussit;]</span> <span class="">section 5</span> ipse postero die, quam venit, senatu in aedem Bellonae vocato cum de rebus ab se gestis disseruisset, <span class="pagebreak" id="index.xml-pb-d30e1925">[Page p.281]</span> postulavit, ut sibi triumphanti liceret urbem invehi. <span class="">section 6</span> P. Sempronius Blaesus tribunus plebis non negandum Scipioni, sed differendum honorem triumphi censebat: bella Ligurum Gallicis semper iuncta fuisse; eas inter se gentes mutua ex propinquo ferre auxilia. <span class="">section 7</span> si P. Scipio devictis acie Bois aut ipse cum victore exercitu in agrum Ligurum transisset, aut partem copiarum Q. Minucio misisset, qui iam tertium ibi annum dubio detineretur bello, debellari cum Liguribus potuisse; <span class="">section 8</span> <span class="corr">[nunc]</span> ad triumphum frequentandum deductos esse milites, qui egregiam navare operam rei publicae potuissent, possent etiam, si senatus, quod festinatione triumphi praetermissum esset, id restituere differendo triumpho vellet. <span class="">section 9</span> iuberent consulem cum legionibus redire in provinciam, dare operam, ut Ligures subigantur. nisi illi cogantur in ius iudiciumque populi Romani, ne Boios quidem quieturos; aut pacem aut bellum utrobique habenda. <span class="">section 10</span> devictis Liguribus, paucos post menses proconsulem P. Cornelium multorum exemplo, qui in magistratu non triumphaverunt, triumphaturum esse. <span class="">chapter 40</span> <span class="">section 1</span> ad ea consul neque se Ligures provinciam sortitum esse ait, neque cum Liguribus bellum gessisse, neque triumphum de iis postulare; <span class="">section 2</span> Q. Minucium confidere brevi subactis iis meritum triumphum postulaturum atque impetraturum esse; <span class="">section 3</span> se de Gallis Bois postulare triumphum, quos acie vicerit, castris exuerit, quorum gentem biduo post pugnam totam acceperit in deditionem, a quibus obsides abduxerit, pacis futurae pignus. <span class="">section 4</span> verum enimvero illud multo maius esse, quod tantum numerum Gallorum occiderit in acie, <span class="corr">[quot]</span> cum milibus certe Boiorum nemo ante se imperator pugnaverit. <span class="">section 5</span> plus partem dimidiam ex quinquaginta milibus hominum caesam, multa milia capta; senes puerosque Bois superesse. <span class="">section 6</span> itaque id quemquam mirari posse, cur victor exercitus, cum hostem in provincia neminem reliquisset, Romam venerit ad celebrandum consulis triumphum? <span class="">section 7</span> quorum <span class="pagebreak" id="index.xml-pb-d30e1968">[Page p.282]</span> militum si et in alia provincia opera uti senatus velit, utro tandem modo promptiores ad aliud periculum novumque laborem ituros credat, si persoluta eis sine detractatione prioris periculi laborisque merces sit, an si spem pro re ferentis dimittant, iam semel in prima spe deceptos? <span class="">section 8</span> nam quod ad se attineat, sibi gloriae in omnem vitam illo die satis quaesitum esse, quo se virum optimum iudicatum ad accipiendam matrem Idaeam misisset senatus. <span class="">section 9</span> hoc titulo, etsi nec consulatus nec triumphus addatur, satis honestam honoratamque P. Scipionis Nasicae imaginem fore. <span class="">section 10</span> universus senatus non ipse modo ad decernendum triumphum consensit, sed etiam tribunum plebis auctoritate sua compulit ad remittendam intercessionem. <span class="">section 11</span> P. Cornelius consul triumphavit de Bois. in eo triumpho Gallicis carpentis arma signaque et spolia omnis generis travexit et vasa aenea Gallica et cum captivis nobilibus equorum quoque captorum gregem traduxit. <span class="">section 12</span> aureos torques transtulit mille quadringentos septuaginta unum, ad hoc auri pondo ducenta quadraginta septem, argenti infecti factique in Gallicis vasis, non infabre suo more factis, duo milia trecenta quadraginta pondo, <span class="">section 13</span> bigatorum nummorum ducenta triginta quattuor. militibus, qui currum secuti sunt, centenos vicenos quinos asses divisit, duplex centurioni, triplex equiti. <span class="">section 14</span> postero die contione advocata de rebus ab se gestis et de iniuria tribuni bello alieno se illigantis, ut suae victoriae fructu se fraudaret, cum disseruisset, milites exauctoratos dimisit.</p><p><span class="">chapter 41</span> <span class="">section 1</span> dum haec in Italia geruntur, Antiochus Ephesi securus admodum de bello Romano erat tamquam non transituris in Asiam Romanis; quam securitatem ei magna pars amicorum aut per errorem aut adsentando faciebat. <span class="">section 2</span> Hannibal unus, cuius eo tempore vel maxima apud regem auctoritas erat, magis mirari se aiebat, quod non iam in Asia essent Romani, <span class="">section 3</span> quam venturos dubitare; propius esse ex Graecia in <span class="pagebreak" id="index.xml-pb-d30e1996">[Page p.283]</span> Asiam quam ex Italia in Graeciam traicere, et multo maiorem causam Antiochum quam Aetolos esse; neque <span class="corr">[enim]</span> mari minus quam terra pollere Romana arma. <span class="">section 4</span> iam pridem classem circa Maleam esse; audire sese nuper novas naves novumque imperatorem rei gerendae causa ex Italia venisse; <span class="">section 5</span> itaque desineret Antiochus pacem sibi ipse spe vana facere. in Asia et de ipsa Asia brevi terra marique dimicandum ei cum Romanis esse, et aut imperium adimendum orbem terrarum adfectantibus, aut ipsi regnum amittendum. <span class="">section 6</span> unus vera et providere et fideliter praedicere visus. itaque ipse rex navibus, quae paratae instructaeque erant, Chersonesum petit, ut ea loca, si forte terra venirent Romani, praesidiis firmaret; <span class="">section 7</span> ceteram classem Polyxenidam parare et deducere iussit; speculatorias naves ad omnia exploranda circa insulas dimisit.</p><p><span class="">chapter 42</span> <span class="">section 1</span> C. Livius praefectus Romanae classis, cum quinquaginta navibus tectis profectus ab Roma Neapolim, quo ab sociis eius orae convenire iusserat apertas naves, <span class="">section 2</span> quae ex foedere debebantur, Siciliam inde petit fretoque Messanam praetervectus, cum sex Punicas naves ad auxilium missas accepisset et ab Reginis Locrisque et eiusdem iuris sociis debitas exegisset naves, lustrata classe ad Lacinium, altum petit. <span class="">section 3</span> Corcyram, quam primam Graeciae civitatium adiit, cum venisset, percunctatus de statu belli—necdum enim omnia in Graecia perpacata erant—et ubi classis Romana esset, <span class="">section 4</span> postquam audivit circa Thermopylarum saltum in statione consulem ac regem esse, classem 'Piraei stare, maturandum ratus omnium rerum causa, pergit protinus navigare Peloponnesum. <span class="">section 5</span> Samen Zacynthumque, quia partis Aetolorum maluerant esse, protinus depopulatus Maleam petit, et prospera navigatione usus paucis diebus Piraeum ad veterem classem pervenit. <span class="">section 6</span> ad Scyllaeum Eumenes rex cum tribus navibus occurrit, cum Aeginae diu incertus consilii fuisset, utrum ad tuendum rediret <span class="pagebreak" id="index.xml-pb-d30e2030">[Page p.284]</span> regnum—audiebat enim Antiochum Ephesi navales terrestrisque parare copias—, an nusquam abscederet ab Romanis, ex quorum fortuna sua penderet. <span class="">section 7</span> a Piraeo A. Atilius traditis successori quinque et viginti navibus tectis Romam est profectus. <span class="">section 8</span> Livius una et octoginta constratis navibus, multis praeterea minoribus, quae aut apertae rostratae aut sine rostris speculatoriae erant, Delum traiecit. <span class="">chapter 43</span> <span class="">section 1</span> eo fere tempore consul Acilius Naupactum oppugnabat. Livium Deli per aliquot dies—et est ventosissima regio inter Cycladas fretis alias maioribus, alias minoribus divisas — adversi venti tenuerunt. <span class="">section 2</span> Polyxenidas certior per dispositas speculatorias naves factus Deli stare Romanam classem, nuntios ad regem misit. <span class="">section 3</span> qui omissis, quae in Hellesponto agebat, cum rostratis navibus, quantum accelerare poterat, Ephesum redit et consilium <span class="corr">[extemplo]</span> habuit, faciendumne periculum navalis certaminis foret. <span class="">section 4</span> Polyxenidas negabat cessandum et utique prius confligendum quam classis Eumenis et Rhodiae naves coniungerentur Romanis; <span class="">section 5</span> ita numero non ferme impares futuros se, ceteris omnibus superiores, et celeritate navium et varietate auxiliorum. <span class="">section 6</span> nam Romanas naves cum ipsas inscite factas immobiles esse, tum etiam, ut quae in terram hostium veniant, oneratas commeatu venire; <span class="">section 7</span> suas autem, ut pacata omnia circa se relinquentis, nihil praeter militem atque arma habituras. multum etiam adiuturam notitiam maris terrarumque et ventorum, quae omnia ignaros turbatura hostis essent. <span class="">section 8</span> movit omnis auctor consilii, qui et re consilium exsecuturus erat. biduum in apparatu morati tertio die centum navibus, quarum septuaginta tectae, ceterae apertae, minoris omnes formae erant, profecti Phocaeam petierunt. <span class="">section 9</span> inde, cum audisset appropinquare iam Romanam classem, rex, quia non interfuturus navali certamini erat, Magnesiam, quae ad Sipylum est, concessit ad terrestris copias comparandas; <span class="">section 10</span> classis ad Cissuntem portum Erythraeorum, <span class="pagebreak" id="index.xml-pb-d30e2066">[Page p.285]</span> tamquam ibi aptius expectatura hostem, contendit. <span class="">section 11</span> Romani, ubi primum aquilones—ii namque per aliquot dies tenuerant—ceciderunt, ab Delo Phanas, portum Chiorum in Aegaeum mare versum, <span class="">section 12</span> petunt; inde ad urbem circumegere naves, commeatuque sumpto Phocaeam traiciunt. Eumenes Elaeam ad suam classem profectus, paucis post inde diebus cum quattuor et viginti navibus tectis, apertis pluribus paulo Phocaeam ad Romanos parantis instruentisque se ad navale certamen rediit. <span class="">section 13</span> inde centum quinque tectis navibus, apertis ferme quinquaginta profecti, primo aquilonibus transversis cum urgerentur in terram, cogebantur tenui agmine prope in ordinem singulae naves ire; deinde, ut lenita paulum vis venti est, ad Corycum portum, qui super Cissuntem est, conati sunt traicere. <span class="">chapter 44</span> <span class="">section 1</span> Polyxenidas, ut appropinquare hostis adlatum est, occasione pugnandi laetus sinistrum ipse cornu in altum extendit, <span class="corr">[dextrum]</span> cornu praefectos navium ad terram explicare iubet, et aequa fronte ad pugnam procedebat. <span class="">section 2</span> quod ubi vidit Romanus, vela contrahit malosque inclinat et simul armamenta componens opperitur insequentis navis. <span class="">section 3</span> iam ferme triginta in fronte erant, quibus ut aequaret laevum cornu, dolonibus erectis altum petere intendit, iussis qui sequebantur adversus dextrum cornu prope terram proras derigere. <span class="">section 4</span> Eumenes agmen cogebat; ceterum, ut demendis armamentis tumultuari primum coeptum est, et ipse, quanta maxime celeritate potest, <span class="">section 5</span> concitat naves. iam omnibus in conspectu erant. duae Punicae naves antecedebant Romanam classem, quibus obviae tres fuerunt regiae naves; <span class="">section 6</span> et, ut in numero impari, duae regiae unam circumsistunt, et primum ab utroque latere remos detergunt, deinde transcendunt armati et deiectis caesisque propugnatoribus navem capiunt; <span class="">section 7</span> una, quae pari Marte concurrerat, postquam captam alteram navem vidit, priusquam ab tribus simul circumveniretur, retro ad classem refugit. <span class="">section 8</span> Livius <span class="pagebreak" id="index.xml-pb-d30e2101">[Page p.286]</span> indignatione accensus praetoria nave in hostes tendit. adversus quam eadem spe duae, quae Punicam unam navem circumvenerant, cum inferrentur, demittere remos in aquam ab utroque latere remiges stabiliendae navis causa iussit, et in advenientis hostium naves ferreas manus inicere et, <span class="">section 9</span> ubi pugnam pedestri similem fecissent, meminisse Romanae virtutis nec pro viris ducere regia mancipia. <span class="corr">[haud]</span> paulo facilius quam ante duae unam, tunc una duas naves expugnavit cepitque. <span class="">section 10</span> et iam classes quoque undique concurrerant, et passim permixtis navibus pugnabatur. <span class="">section 11</span> Eumenes, qui <span class="strikethrough">extremus</span> commisso certamine advenerat, ut animadvertit laevum cornu hostium ab Livio turbatum, dextrum ipse, ubi aequa pugna erat, invadit. <span class="">chapter 45</span> <span class="">section 1</span> neque ita multo post primum ab laevo cornu fuga coepit. Polyxenidas enim ut virtute militum haud dubie se superari vidit, sublatis <span class="corr">[dolonibus]</span> effuse fugere intendit; mox idem et qui prope <span class="corr">[terram]</span> cum Eumene contraxerant certamen fecerunt. <span class="">section 2</span> Romani et Eumenes, quoad sufficere remiges potuerunt et in spe erant extremi agminis vexandi, satis pertinaciter secuti sunt. <span class="">section 3</span> postquam celeritate <span class="corr">[navium,]</span> utpote levium, suas commeatu onustas eludi frustra tendentis viderunt, tandem abstiterunt tredecim captis navibus cum milite ac remige, <span class="">section 4</span> decem demersis. Romanae classis una Punica navis, in primo certamine ab duabus circumventa, periit. Polyxenidas non prius quam in portu Ephesi fugae finem fecit. <span class="">section 5</span> Romani eo die, unde egressa regia classis erat, manserunt; postero die hostem persequi intenderunt. medio fere in cursu obviae fuere iis quinque et viginti tectae Rhodiae naves cum Pausistrato praefecto classis. <span class="">section 6</span> his adiunctis Ephesum hostem persecuti ante ostium portus acie instructa steterunt. postquam confessionem victis satis expresserunt, Rhodii et Eumenes domos dimissi; <span class="">section 7</span> Romani Chium petentes, Phoenicuntem primum portum Erythraeae terrae praetervecti, nocte ancoris iactis, postero die in insulam ad <span class="pagebreak" id="index.xml-pb-d30e2155">[Page p.287]</span> ipsam urbem traiecerunt. ubi paucos dies remige maxime reficiendo morati Phocaeam tramittunt. <span class="">section 8</span> ibi relictis ad praesidium urbis quattuor quinqueremibus ad Canas classis venit; et, cum iam hiems appeteret, fossa valloque circumdatis naves subductae.</p><p><span class="">section 9</span> exitu anni comitia Romae habita, quibus creati sunt consules L. Cornelius Scipio et C. Laelius Africanum intuentibus cunctis—ad finiendum cum Antiocho bellum. postero die praetores creati M. Tuccius L. Aurunculeius Cn. Fulvius L. Aemilius P. Iunius C. Atinius Labeo.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Titus Livius (Livy).
	    Date: 2014-10-09<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:23:41Z.
	       SAXON HE 9.8.0.5.
		 --></address></div></body></html>