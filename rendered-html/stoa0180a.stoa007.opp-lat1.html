<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">APPENDIX. DE PROFESSIONE FIDEI S. LUCIFERI EP. CALARITANI.</a><ul class="toc"><li class="toc"><span class="headingNumber">1.1. </span><a class="toc toc_1" href="#index.xml-body.1_div.1_div.1">INCIPIT a FIDES S. LUCIFERI EPISCOPI.</a></li><li class="toc"><span class="headingNumber">1.2. </span><a class="toc toc_1" href="#index.xml-body.1_div.1_div.2">FIDES FAUSTINI PRESBYTERI Missa Theodosio Imperatori.</a></li></ul></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">APPENDIX. DE PROFESSIONE FIDEI S. LUCIFERI EP. CALARITANI.</span></span></h2><span class="">PLSection D</span><p>Vetustissimi hujus Fragmenti, quod hic subjici- mus, notitiam excepimus primo ex Diario Italico ce- leberrimi viri Bernardi Montfauconii, qui illud a se visum Mediolani in Bibliotheca Ambrosiana testatur hisce verbis pag. 19: <span style="font-style:italic">Codex octavi saeculi Langobar- dicis litteris habet quasdam Chrysostomi homilias : Eucherii Lugdunensis quaedam : Confessionem Fidei Luciferi : item Confessionem Athanasii, quae habetur Inter spuria Vigilio attributa : item Fidem Ambrosii</span>. <span class="">PLSection D</span> Quare cum per litteras illius exemplum petissemus a clarissimo viro Balthassare Oltrocchio Ambrosianae Bibliothecae Praefecto, is perhumaniter ad nos illud transmisit, et quae ad dignoscendam codicis aetatem in quo <span style="font-style:italic">Luciferi Fides</span> descripta est, tum ad conji- ciendum genuinumne sit sancti Episcopi opus, ne- cessaria nobis erant, ultro communicavit. Codex ita- que e membranis constat, et rotundo ac minusculo charactere Romano exaratus est, litterisque inter se- <span class="pagebreak" id="index.xml-pb-d30e96">[Page 1043]</span> <span class="">PLSection A</span> se per singulas voces connexis; complectitur vero minora quaedam opera D. Joannis Chrysostomi, cui tamen <span style="font-style:italic">Divi</span> titulus in codice non praeponitur; partem libri Hermae, qui <span style="font-style:italic">Pastor</span> inscriptus est; varia D. Eu- cherii opuscula, tum nonnullas <span style="font-style:italic">Fidei Professiones</span> : sunt autem; <span style="font-style:italic">Fides S. Ambrosii Episcopi : Item Fides Catholica : Fides S. Luciferi Episcopi : Fides quae ex Nicaeno Concilio processit : Fides B. Athanasii</span>; quae omnino differt a Symbolo, quod ejus nomine vulga- tum est, quamque <span style="font-style:italic">inter spuria Vigilio attributa</span> edi- tam esse affirmat Montfauconius; tituli demum ipsi, et prima cujusque opusculi linea minio depicta est. Ex hisce conjicit Oltrocchius integrum codicem multo esse vetustiorem illo, ex quo Antonius Mura- torius eruit <span style="font-style:italic">Fidem Bachiarii, et Expositionem Fidei Catholicae</span>, sive <span style="font-style:italic">Symbolum Venantii Fortunati</span>; easque edidit inter Anecdota, quae ex Bibliotheca Ambro- siana collegerat : et, si codex iste ante annos mille dicitur a Muratorio exaratus, cautiorem se prae illo profitetur Oltrocchius, cum existimet, codicem, unde <span class="">PLSection B</span> <span style="font-style:italic">Luciferi Fidem</span> exscripsit, sexto saltem saeculo esse tribuendum, licet Vetustior videri dicique queat. Dissentit igitur Oltrocchius a Montfauconio aeque in aetate codicis, ac in forma litterarum definienda; neque in alterutrius sententiam concedere ipsi pos- sumus, quibus absentibus codicem ipsum intueri, ac diligenter inspicere non licet. At enim si codicis ve- tustatem solummodo spectamus, non esset fortasse improbandum illorum judicium,, qui censerent, hoc <span style="font-style:italic">Luciferianae Fidei</span> monumentum a Lucifero ipso scriptum jam antea, aut dictatum fuisse : verum nec pauca; nec levia insunt in ipsa <span style="font-style:italic">Fidei Formula</span>, quae nos ab hujusmodi opinione amplectenda prohibeant.</p><p>Etenim stylus ipse primum, et scriptionis forma plurimum differt a Luciferiana; tum non alia Lucifer ulitur Formula Fidei praeter Nicaenum, quam in lib. <span style="font-style:italic">de non parcendo in Deum delinquentibus</span> integram protulit, cujusque initium repetit in libro, cui titu- lus, <span style="font-style:italic">Moriendum esse pro Filio Dei</span> : locutiones deinde, <span class="">PLSection C</span> quas plerumque usurpat disserens de divina Verbi natura, differunt sane ab iis, quas exhibet haec <span style="font-style:italic">For- mula Fidei</span>, in qua <span class="foreign" lang="grc">ομοουσίου</span> praeterea vocabulum omissum est, licet ejusdem vis ac sensus possit ex ea deprehendi; cum lamen Lucifer ipse hanc vocem, ejusque significationem aperte ingerat in suis libris, objiciatque Constantio. Erat enim vocabulum <span class="foreign" lang="grc">ομοού- σίου</span> certa Catholicis tessera fidei, quam netas fuisset co tempore in <span style="font-style:italic">Formulis Fidei</span>, et in libris omittere adversus Arianos descriptis. Et sane quo tandem tempore, quove loco hanc <span style="font-style:italic">Fidei Formulam</span> Lucifer edidisset, mirum foret, doctissimum Episcopum qui omnes Arianorum artes, astusque, et insidias probe callebat, quique tamdiu fortiter dimicavit, ut defen- deret Deum Filium esse Deo Patri <span class="foreign" lang="grc">όμοούσιον</span>, id est <span style="font-style:italic">Consubstantialem</span>, in publico demum Fidei suae testi- monio abstinuisse ab eo vocabulo, quod unum ca- tholicam doctrinam comprobabat; multoque magis mirandum, si ambiguas re vera voces, quas haec <span class="">PLSection D</span> <span style="font-style:italic">Formula</span> continet, adhibuisset, cum ab iis in re tanti momenti tum maxime cavendum fuerit, illisque vix comperimus Luciferum usum fuisse. Hujusmodi itaque haec est locutio, qua Pater dicitur <span style="font-style:italic">habere Filium factum de se sine initio, non ad se</span> : Synodus enim Nicaena verbum <span style="font-style:italic">facere</span> rejiciendum esse decre- vit a divina Fili generatione, quem <span style="font-style:italic">genitum esse, non factum</span>, perspicue docuit; et ipse hujusce <span style="font-style:italic">Fidei</span> scriptor sibimet quodammodo non cohaeret, cum subdit paulo inferius Filium <span style="font-style:italic">genitum</span> esse, <span style="font-style:italic">non factum</span>. Quamvis antem et adjunctis vocibus <span style="font-style:italic">de se, et sine initio</span>, catholicus locutionis sensus depromi queat; imprudens profecto est hujus verbi usus, quod in sacris libris quandoque legitur, ubi de Filio Dei est sermo, sed humanae ejus naturae attribui do- cent Patres adversus Arianorum calumnias, ut dis- serit Pelavius in lib. <span class="smallcap">II</span> de Trinit. cap. 3. Neque am- bivuitate caret altera locutio <span style="font-style:italic">de se</span>, quae et <span style="font-style:italic">efficiens principium</span> significare potest, <span style="font-style:italic">et generans, ac produ</span>- <span class="pagebreak" id="index.xml-pb-d30e207">[Page 1044]</span> <span class="">PLSection A</span> cens; hoc antem recte convenit Deo Patri, qui re vera <span style="font-style:italic">principium est generans</span> Filium, non item illud, cum id, quod est <span style="font-style:italic">effici</span>, Filio Dei opponatur : de quo adversus Calvinianos disputat idem Petavius in lib. <span class="smallcap">VI</span>, cap. 11, ubi monet <span style="font-style:italic">futilem ecce hanc vocum et syllabarum aucupationem, quae haud simplex tamen ac mediocre tendit ad malum (ait Basilius det his ipsis voculis agens in lib. de Spir. Sancit. cap. 2), sed pro· fundum habet, et obtectum adversus pietatem consilium</span>. Hinc licet participium <span style="font-style:italic">factum</span> ad haec posteriora n<span style="font-style:italic">on ad se</span> solummodo referretur, suspectae tamen hae voces essent, nec probandae, prasertim in publica Catholicae Fidei testificatione : quod etiam monuit Synodica Epistola Concilii Alexandrini, cui Lucifer ipse adscripsit, Praeterea Filius dicitur impropris <span style="font-style:italic">sine initio</span>, cujus divinae generationis principium Pater est : sed quadam scribendi, loquendive ratione minus antiquis usitata, <span style="font-style:italic">sine initio esse</span> idem significat <span style="font-style:italic">ac aeternum esse</span>; et ideo <span class="foreign" lang="grc">άναρχος</span> dicitur Filios, quia aeternus, et aeterna est ejus generatio; de quo fuse disputat Petavius in lib. <span class="smallcap">V</span>, cap. 5. Usus quidem et Lu- cifer est hac dictione <span style="font-style:italic">sine initio</span> in lib. <span style="font-style:italic">Moriendum esse pro Filio Dei</span>; sed illam directe opponit Arianorum errori, qui Filio <span style="font-style:italic">initium</span> tribuebant, quia <span style="font-style:italic">factus et crea- tus a Patre</span> ab iisdem dicebatur. Haec verba vero <span style="font-style:italic">non ad se</span> dubiae subsunt interpretationi : Pater enim ad se generat Filium, et in Filio, quae <span class="foreign" lang="grc">νχΐτιτά</span> et relative sunt, considerentur, ut <span style="font-style:italic">Verbum</span> esse, et imaginem <span style="font-style:italic">Patris</span>, et ipsa <span style="font-style:italic">Filii</span> notio; Filius autem <span style="font-style:italic">ad Patrem</span> non est, si de iis sit sermo, quae absolute et <span style="font-style:italic">secun- dum substantiam</span> de Filio Dei enuntiantur; Filius quippe et Deus est absolute, et bonus, et sa- piens, etc., et in hauc sententiam plura inquirit et explicat laudatus Petavius ad sensum Augustini in lib. <span class="smallcap">IV</span>, cap. 10, et lib. <span class="smallcap">VII</span>, cap. 9, num. 8. Sed Fidei hujusce auctor haec verba fortasse adhibuit, et Arianorum errori adversaretur, qui Filium Verbum quoddam esse Patris instrumentum aiebant, quo ad res caeteras condendas usus fuerat : et impiam adeo <span class="">PLSection C</span> opinionem secuti sunt in primis uterque Eusebius Nicomediensis et Caesareensis, teste Petavio lib. <span class="smallcap">II</span>, cap. 3, num. 16, et cap. 7, nubi. 7; hinc docuerunt Patrem fecisse <span style="font-style:italic">sibi</span> Filium, sibique subjectum, atque <span style="font-style:italic">instrumentalem</span> administrum : ideoque obscura qui- dem vocum significatione profitetur haec Formula Fidei, Patrem habere Filium <span style="font-style:italic">non ad se jactum</span> : cujus tamen locutionis <span style="font-style:italic">ad se</span> usum vix eo tempore, quo Lucifer vixit, inductum reperies, idemque videtur Augustini primum aetate sumi coeptus, et in varios postea sensus, variasque significationes a Theologis pertrahi. Haec propterea animadvertens quis sibi facile persuadeat. Luciferum potuisse Fidem suam adeo ambiguis, et obscuris dictionibus publice testari? Adde his, plura de Spiritu sancto in hac Formula Fidei catholicae quidem dici, quam in caeteris, quae per ea Lucifer tempora sive a Catholicis, sive ab haereticis edebantur; et, licet ipsi Ariani impie sen- tirent de divinitate Spiritus sancti, attamen ante <span class="">PLSection D</span> Macedonianam haeresim neque Concilia, neque Pa- tres uberioribus verbis, atque sententiis quidquam de illa definierunt, <span style="font-style:italic">quippe tunc de ea re nominalim quaestio commota non fuerat</span>, inquit Petavius in lib. <span class="smallcap">II</span>, Cap. 6, num. 4. Post damnatum vero Macedonii er- rorem a Constantinopolitano Concilio anni 381, et elarius et copiosius disserere coeptum est de Spiritus sancti natura, eaeque phrases passim adhiberi, quas haec <span style="font-style:italic">Formula</span> praefert; si tamen Concilium Alexandri- num excipias celebratum an. 362, cujus Epistola Syn- odica scripta ad Antiochenos nominatim decrevit Spiri- tum sanctum Deum habendum esse, eumque non crea- turam esse, neque alienum a Patris et Filii substantia : uti Petavius innuit in lib. <span class="smallcap">I</span>, cap. 14, num. 18 Huic autem Concilio, illiusque decretis Lucifer ipse assen- sus est; ut in ejus vita § 7. comprobatum est; cum-· que Patres Alexandrini hoc praeterea ex Sardicensi Synodo confirmatum voluerint, ne quis aliam profes- sionem Fidei, praeter Nicaenam, scriberet, aut uspiam <span class="pagebreak" id="index.xml-pb-d30e320">[Page 1045]</span> <span class="">PLSection A</span> odoret, sane persuadere nobismet nequimus, utilis- simum adeo sanctissimumque decretum, quod ipse probaverat, ab eodem Lucifero neglectum violatum- que fuisse. Neque diffitemur sane, Luciferum in suis quandoque libris de Spiritu sancto esse locutum, et Arianorum impietatem hac quoque in parte acriter oppugnasse, dissimilibus tamen et locutionibus, et verbis, quam in hac <span style="font-style:italic">Formula</span> proferantur, uti ex praefatione nostra facile liquet. Denique hoc etiam argumentum adjungimus, ex quo probetur <span style="font-style:italic">Formulam</span> hanc Lucifero auctori non esse tribuendam; nimi- rum quod tempus constitui recte nequeat, quo is debuerit <span style="font-style:italic">Fidem</span> suam publico, scriptoque testimonio comprobare : etenim in Concilio Mediolanensi, cui Legatus interfuit Liberii Pontificis, Nicaenam unice Fidei <span style="font-style:italic">Formulam</span> professus est coram Constantio Imperatore, ut in lib. <span style="font-style:italic">Moriendum esse pro Filio Dei</span> ipse testatur hisce verbis : <span style="font-style:italic">Nos legati asseverabamus in tuo palatio, et firmando non desumus, semper sic </span><span class="">PLSection B</span> <span style="font-style:italic">fuisse, et esse creditum a Christianis, sicuti apud Ni- coeam contra haeresim tuam Arianam, et omnes errores videtur esse sacra fides conscripta</span> : eamdemque <span style="font-style:italic">Fidem</span> toto exsilii sui tempore scriptis palam libris, iisdem <span style="font-style:italic">Nicaenae formulae</span> verbis testatus est. Post reditum vero ab exsilio cum ad componenda Antiochenae Ecclesiae et Caesareensis provinciae dissidia, quae de Episcoporum suorum electione fuerant exortae, totus incubuisset, ad suam Ecclesiam in Sardiniam rediit, ubi quae causa illi obvenerit, cur novam <span style="font-style:italic">Fidei For- mulam</span> conderet, et evulgaret, cur a Nicaena diver- sam, cur aliqua sui parte ambiguam et obscuram, nec divinari cuiquam liceat, nec tuto proferre. Haec nobis argumenta sunt, quibus jure putemus, alium a Lucifero fuisse <span style="font-style:italic">Formulae</span> hujusce auctorem.</p><p>Sed omnis de ipso auctore ambiguitas sublata no- bis est, cum ipsissimam fere <span style="font-style:italic">Fidei formulam</span> jam ante a Paschasio Quesnello editam vidimus in tomo 2 Operum D. Leonis PP. in Codice Canonum eccle- siasticorum, etc., cap. 38, et Venetis typis iterum <span class="">PLSection C</span> vulgatam in tomo 3 Operum eorumdem pag. 278, quae a Balleriniis Fratribus docto equidem, et erudito labore adversus Quesnelli errores illustrata fuerunt. Nomen haec praefert in titulo <span style="font-style:italic">Faustini Presbyteri</span>, eademque est, quae a Mabillonio <span style="font-style:italic">Breve Fidei</span> inscri- bitur ex Ms. Augiensi, ut Ballerinii testantur; idem-· que, ut autumamus, codex Augiensis est, quem Ma- billonius in Itinere Germanico indicat a se visum Augiae : <span style="font-style:italic">Liber in majori folio insignis, in quo haben- tur omnes Patrum expositiones in Orationem Domini- cum, atque etiam variae Fidei Confessiones</span>. Ms. Oxo- niense, ex quo Quesnellus edidit Codicem Canonum, etc., hunc titulum exhibet : <span style="font-style:italic">Faustini Presbyteri Fides missa Theodosio Imperatori</span>; aliud Thuanense : <span style="font-style:italic">Item Faustini Presbyteri confessio verae fidei, quam praefa- lis scribi et transmitti jussit Theodosius Imperator</span> : corrigit Quesnellus in dissert. 14, num. 6 <span style="font-style:italic">quam a praefatis</span>, etc., conjiciens jussu Theodosii descriptam fuisse a Faustino <span style="font-style:italic">Fidem</span> hanc, et a Theodosio ad <span class="">PLSection D</span> Damasum missam, <span style="font-style:italic">scriniis Sedis Apostolicae postmo- dum inserendam : unde in Codicem Romanum translata fuit</span>; sed Quesnelli opinionem rejiciunt Ballerinii in Praefat. ad novam hujusce Codicis editionem, quem existimant neque in Italia, neque Roomae, sed in Gallia elaboratum fuisse; et ex ms. Vindohonensi ejusdem Codicis hunc titulum afferunt : <span style="font-style:italic">Item Faustini Presbyteri confessio verae fidei, quam Presbyter scribit sibi transmitti jussit Theodosius Imperator</span>; nolant Ballerinii, <span style="font-style:italic">scripsit, et sibi</span>, etc.</p><p>Tres igitur codices vetustissimi <span style="font-style:italic">Fidem</span> hanc Faustino tribuunt; <span style="font-style:italic">Faustinus autem alius non occurrit</span>, uti ani- madvertit Quesnellus in Disserit. <span style="font-style:italic">laudata, qui fuerit auctor hujus libelli, praeter Faustinum illum Lucife- rianum Presbyterum, qui cum ad Flaccillam Theodosii Imperatoris uxorem libros septem scripserit adversus Arianos et Macedonianos, et libellum precum cum Marcellino Presbytero Theodosio ipsi obtulerit, facile potuit ad eumdem Imperatorem libellum mittere Fidei </span><span class="pagebreak" id="index.xml-pb-d30e411">[Page 1046]</span> <span class="">PLSection A</span> <span style="font-style:italic">suae testem</span> : eujus quidem sententiae assentimur. Causam vero, cur Faustinus libellum suae <span style="font-style:italic">Fidei</span> ederet, hanc Quesnellus ibidem significat; quia ni- mirum a Turbone Episcopo Eleutheropolis, qua in urbe Faustinus Roma eum Marcellino et ipso Luci- feriano pulsus propter schisma Ursicini tunc dege- bat, veluti errorum Sabellii et Apollinaris assecla una cum collega suo vexaretur : nam de Turbone graviter conqueritur ipse Faustinus et suo et Mar- cellini nomine in <span style="font-style:italic">Libello precum ad Imperatores</span> Eleutheropoli misso, scilicet <span style="font-style:italic">Valentinianum, Theodo- sium, et Arcadium</span>, ut in Praefat, ad <span style="font-style:italic">Libellum precum : Egregius</span>, inquit, <span style="font-style:italic">Turbo Eleutheropolitanae Episcopus civitatis, nostram exiguitatem despiciens.....postquam audivit quosdam se integrae Fidei copulare, et per Dei gratiam rem veri crescere, nobis exitia minitatur, et turbat</span>. Sive autem Faustinus Fidem suam ultro Theodosio obtulerit, sive a Theodosio jussus, tem- pus, quo illam edidit, <span style="font-style:italic">non ante annum</span> 379 Quesnel- <span class="">PLSection B</span> lus constituit, <span style="font-style:italic">cui assignantur imperii Theodosiani exordia</span>, nec diu post; <span style="font-style:italic">quia altum in illa de Macedo- nio silentium, ac de concilio Constantinopolitano primo, a quo damnatus est an. 381, tum quod alio modo de errore contra Spiritum sanctum non loquatur, quam quo adversus illum haereticum scripserunt Alexandrini Concilii Patres</span> in Epistola Synodica an. 362. Le- quienius in tom, 3. Orient. Christ. in Episcopis Eleutheropolitanis initia Episcopatus Turbonis ad idem quodam modo tempus referre videtur, quem ait ad obitum fere Theodosii, ad in scilicet 395, Episco- patum tenuisse; ignotus autem est annus, quo Eu- tychius ante Turbonem Episcopus decesserit. Auctore igitur hujusce <span style="font-style:italic">Formulae</span> comperto, et tempore, quo scripta fuit, tum illius scribendae cognita causa, quam parum Quesnelli exemplar differat a nostro, videamus. Faustinus brevem excusationem ibi prae- figit, cur praeter <span style="font-style:italic">Nicaenam Fidem</span> ipse aliam scripse- rit, ne videretur nimirum decreta infringere Synodi Sardicensis, quae Alexandrina probaverat, vetantis <span class="">PLSection C</span> ne deinceps novae <span style="font-style:italic">Fidei Formulae</span> a quoquam ede- rentur; hoc vero exordium abest ab exemplari nostro ex codice Ambrosiano. Tum suam ipse Fidem testatur iisdem omnino verbis, praeter haec, <span style="font-style:italic">de se sius initio genitum, non factum</span>; cum exemplari Ambro- siano quaedam his obscuritas insit, et ambiguitas, ut superius monuimus. Demum paucis a calumnia hae- resis Apollinaristae sibi illata sese defendit, et eos damnat, qui tres <span style="font-style:italic">hypostases</span> confitentur, quae itidem clausula deest Ambrosiano. Verum ita animadvertit Quesnellus : Faustinus, uti ejus etiam collega Mar- cellinus, Luciferiano schismate infectus erat, ideo- que Concilii Alexandrini decreto adversabatur, quo sancitum fuerat, ut Arianae communionis participes sub Imperatore Constantio, Episcopi praesertim, in gratiam cum Catholicis reciperentur. Hinc Sabel- liani, et Apollinaristae erroris suspectus habebatur : Patres etenim Synodi Alexandrinae decreverant, ut ab iis, qui ad Ecclesiam ex Arianorum societate re- <span class="">PLSection D</span> dibant, Sabellii quoque impia dogmata damnaren- tur; tum ut iidem confiterentur <span style="font-style:italic">Spiritum sanctum non creaturam, neque alienum, sed proprium esse et indivisum ab essentia Patris et Filii;</span> denique stolidum Apollinaris errorem exsecrarentur, qui docuerat, inanime corpus, et sensus mentisque expers sibimet Verbum Dei Filium assumpsisse. Idcirco Faustinus, ne videretur catholicam doctrinam a Patribus Alexan- drinis propositam, et Ecclesiae totius consensu pro- batam respuere, dum decretum de iis, <span style="font-style:italic">qui ab Arianis redierant, excipiendis</span> rejiciebat, Sabellium nominatim damnat, et adversus illius errorem <span style="font-style:italic">personas</span> in Tri- nitate aperte distinguit; Spiritus sancti divinam esse naturam iisdem pene Synodi verbis fatetur, ac Apol- linaris haeresim perspicue detestatur; de concessa autem <span style="font-style:italic">lapsis</span> indulgentia omnino silet; et <span style="font-style:italic">trium hy- postasum</span> usum, de quo veluti haereseos suspecto fuerant <span style="font-style:italic">lapsi</span> accusati ante, quam veniam obtinerent, cujusque rectum et catholicum sensum Synodo pro- <span class="pagebreak" id="index.xml-pb-d30e485">[Page 1047]</span> <span class="">PLSection A</span> baverant, omnino negat inter catholicos esse feren- dum : unde alia causa cur Sabellianus diceretur ab iis, qui <span style="font-style:italic">tres hypostases</span> in Trinitate fatebantur, id est <span style="font-style:italic">tres personas;</span> Sabellius enim Deum asserebat <span class="foreign" lang="grc">ύιοπά- τορα</span>, hoc est unam in Deo personam esse Patrem et Filium, ut ait Athanasius in expositione Fidei; et de Spiritu sancto perinde ac de Filio sentiebat, ut eos <span class="foreign" lang="grc">ομοτίμους</span> faceret, neque a Patris persona separaret, sed unam eamdemque ac veluti primariam hyposta- sim statueret, cujus duae illae Filii et Spiritus Sancti essent <span class="foreign" lang="grc">ivepysiat</span>, ait Petavius in lib. <span class="smallcap">I</span>, cap. 6. Verum cum Graecum nomen <span class="foreign" lang="grc">υπόστασις</span> pro <span class="foreign" lang="grc">ουσία</span> sive essen- tia veteres Patres adhibuerint praesertim ante Nicae- num Concilium, et re vera tum id significet, quod <span style="font-style:italic">simpliciter existit</span>, id est <span style="font-style:italic">essentiam</span>, tum id, quod <span style="font-style:italic">per se subsistit, individuum</span> scilicet, seu <span style="font-style:italic">personam</span>, de quibus vide Petavium in lib. <span class="smallcap">IV</span>, cap. 1, 4, 7, hoc <span style="font-style:italic">individui</span> sensu Graeci Patres illud postea usurpa- runt, quo ab iis etiam, qui ad rectae Fidei commu- nionem ab Arianis reversi fuerant, usurpabatur; <span class="">PLSection B</span> nam <span style="font-style:italic">trium hypostasum</span> nomine non <span style="font-style:italic">tres essentias</span>, nec <span style="font-style:italic">tres Deos</span>, aut <span style="font-style:italic">tria principia</span> intelligebant, sed <span style="font-style:italic">tres in Trinitate personas, Patrem, qui vere sit et subsistat, Filium ut existentem et subsistentem, et Spiritum sanctum, ut subsistentem, et existentem</span> : quod Epistola Synodica Alexandrina testatur. Ita disputationes quieverant litesque tum de <span class="foreign" lang="grc">υπόστασή</span> voce exortae praesertim Antiochiae, unde Antiochenum schisma conflatum, teste Basilio ep. 349, veter. edit. apud Petavium lib. <span class="smallcap">IV</span>, cap. 4, num. 11, cum Terentio Co- miti scribit, <span style="font-style:italic">haud parvi momenti se quaestiones illas ducere, ob quas initio schisma conflatum est :</span> quo in loco advertendum dissidium hocce inter Graecos Orientales primo coepisse, non inter Graecos et La- tinos, ut affirmat praefatio in Synodicas litteras Con- cilii Alexandrini tom. 2, Concil. Ven. Edit. prioris. At, quo tempore Faustinus hanc <span style="font-style:italic">Fidem</span> edidit, sopi- tus ignis contentionis vehementius jam exarserat, quem Latini quoque fovebant ingenti partium studio; <span class="">PLSection C</span> alii quippe <span class="foreign" lang="grc">υπόστασή</span> nomine <span class="foreign" lang="grc">ουσίαν</span> volebant intel- ligi, id est <span style="font-style:italic">essentiam</span>, seu <span style="font-style:italic">substantiam</span>; alii <span style="font-style:italic">personam</span>, seu <span style="font-style:italic">subsistentiam personalem</span>, et inter sese <span style="font-style:italic">substan- tiam</span>, hi pro <span style="font-style:italic">subsistentia</span>, illi pro <span style="font-style:italic">essentia</span> interpretan- tes, de vi ipsa vocum earumdem in Latino sermone decertabant. Quare Faustinus, cum <span style="font-style:italic">substantiae</span> voce <span style="font-style:italic">essentiam</span> significari contenderet, tres substantias in Trinitate negat esse enuntiandas; consequens quippe erat, <span style="font-style:italic">ut tres Deos confiterentur, qui tres substantias illa significatione confitebantur;</span> et in ipsa Fide descri- benda <span style="font-style:italic">substantiae</span> nomen, quatenus <span style="font-style:italic">essentiam</span> expri- mit, pene de industria repetiisse videtur : illi vero, qui <span class="foreign" lang="grc">υπόστασή</span> nomine <span style="font-style:italic">personam</span> exprimi aiebant, Faustinum, ejusque collegam Marcellinum Sabellia- nismi accusabant, quippe unam in Trinitate perso- nam defendere ipsis viderentur. Et ex hisce conjicere licet, Faustinum hanc etiam ob causam mentionem injecisse in <span style="font-style:italic">Formulam Fidei</span> de tribus <span style="font-style:italic">substantiis</span>, ut nimirum Damasi Romani Pontificis gratiam aucupa- retur, cui in Schismate Ursicini fuerat intensus; Da- <span class="">PLSection D</span> masus enim de <span style="font-style:italic">trium</span> <span class="foreign" lang="grc">ύποστάσιων</span> controversia silen- tium indixerat, uti vult Baronius ad an. 372, ex litteris Cyrilli Alexandrini, et in Hieronymi senten- tiam concesserat, qui trium hypostasum usum im- <span class="pagebreak" id="index.xml-pb-d30e632">[Page 1048]</span> <span class="">PLSection A</span> probabat. Quamquam cum sit incertum, utrum Eleutheropoli versaretur Faustinus, dum <span style="font-style:italic">Fidem</span> edi- dit, quod putat Quesnellus, an alia in urbe, certe in Oriente, ubi contentio adhuc fervebat de usu, sen- suque <span style="font-style:italic">trium hypostasum</span>, hinc conjectura ducimur ad credendum, omnem hujus <span style="font-style:italic">Fidei</span> scribendae causam illi fuisse, ut, cum unam esse <span class="foreign" lang="grc">ύπόστασιν</span>, id est <span style="font-style:italic">esse- tiam</span> seu <span style="font-style:italic">substantiam</span> Trinitatis affirmaret, ab eorum calumniis sese defenderet, qui <span style="font-style:italic">tres hypostases</span> fate- bantur eo sensu, qui ab Alexandrina Synodo proba- tus fuerat, et vocis hujus vim pro sua ipsorum sen- tentia interpretantes, Sabellianismi caeteros accu- sabant, qui aliter illam interpretarentur. Quare Faustinus suam <span style="font-style:italic">Fidem</span> exhibet Imperatori ita, ut cum catholica doctrina Synodi omnino conveniat, <span class="foreign" lang="grc">ύτόστασις</span> autem, et <span style="font-style:italic">substantiae</span> voces sua tantum- modo interpretatione velit esse explicandas : quod ipsum <span style="font-style:italic">Formulae</span> initium significat : <span style="font-style:italic">Primae fidei con- fessionem contra Sabellium signamus et contra hos, qui sub nomine Catholicae Fidei impia verba defendunt</span>, <span class="">PLSection B</span> <span style="font-style:italic">dicentes tres esse substantias</span>.</p><p>Atque haec satis de <span style="font-style:italic">Formula</span> Faustini; quae num Lucifero conveniant, quisquam facile cognoscit, ipsis solummodo <span style="font-style:italic">Fidei</span> verbis spectatis, et consilio, quo edita fuit. At quis dixerit, <span style="font-style:italic">Fidem</span> a Lucifero quidem scriptam a Faustino in suam <span style="font-style:italic">Formulam</span>, additis exordio et clausula, adscitam, ut magis ex ipso auctore probaretur. Verum Luciferi nomen non siluisset Faustinus, quem in <span style="font-style:italic">Libello precum</span> tot lau- dibus semel atque iterum ornat; ac demum ex hactenus dictis ita potest recte constitui, <span style="font-style:italic">Formulam Fidei</span>, quam ex Ambrosiano Codice hic exhibemus, Lucifero, qui <span style="font-style:italic">Nicaenae Fidei Formulam</span> unice secutus est, qui nihil umquam ambiguum, nihil obscurum de Trinitate scripsit, qui decreta Synodi Alexandrinae suo assensu confirmavit, qui Sabellii errores palam exsecratus est in lib. <span style="font-style:italic">de non conv. cum haeret</span>. et nul- lius haeretici erroris in suspicionem umquam ad- ductus fuit, illam, inquam, <span style="font-style:italic">Fidei Formulam</span> non esse <span class="">PLSection C</span> tribuendam, sed vel ab inscito quopiam homine, vel secta Luciferiano e <span style="font-style:italic">Faustiniana Formula</span> deprom- ptam, ambiguis, quae notavimus, corruptam vocibus, et aut inscite, aut fraudulenter Lucifero ascriptam, quinto circiter saeculo, postea, illius nomine prae- fixo, Codici Ambrosiano insertam fuisse. Addere haec lubet ex Praefatione tomi primi Opp. Sirmondi Ve- net. Edit. num. 2 : <span style="font-style:italic">Cum eo Libello</span> Precum Marcellini et Faustini <span style="font-style:italic">traditam fuisse Imperatoribus fidei Con- fessionem, quae in Codice Canonum et Constit. Eccle- siae Rom. ante viginti annos edito in Append. ad S. Leonis Opera edit. an</span>. 1675, <span style="font-style:italic">pag</span>. 138. Faustini Presbyteri Fides missa Theodosio Imperatori <span style="font-style:italic">inscri- bitur, aliqui existimant</span> : verum cum in Praefatione Libelli ejusdem, quae Schismatici hominis est, Im- peratores dicantur Valentinianus, Theodosius, et Arcadius, <span style="font-style:italic">Libellus Precum</span> in annum 383 rejici debet, quo Arcadius renunciatus est Augustus, nec anno 392 postponi potest, quo Valentinianus deces- sit : id autem cum anno editae <span style="font-style:italic">Fidei</span> nequit conve- <span class="">PLSection D</span> nire : <span style="font-style:italic">alii Libellum Confessione Fidei posteriorem ali- quot annis censent</span> : quod esse verisimilius videtur. Utriusque Fidei exemplum sub uno aspectu hic jam subjiciamus.</p><p><span class="pagebreak" id="index.xml-pb-d30e741">[Page 1049]</span> <span class="">PLSection A</span> <span style="font-style:italic">Ex Membranaceo Codice Ms. Bibliothecae Ambro- sianae signato I</span>, 101, <span style="font-style:italic">in parte superiori</span>.</p><p><span class="pagebreak" id="index.xml-pb-d30e752">[Page 1050]</span> <span class="">PLSection A</span> <span style="font-style:italic">Ex Cod. Canonum et Constitutorum Sanctae Sedis Apostolicae, in tom</span>, 3 <span style="font-style:italic">Opp. D. Leonis Ven. Edit. an</span>. 1757, <span style="font-style:italic">col</span>. 278.</p><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head"><span class="titlem">INCIPIT <sup>a</sup> FIDES S. LUCIFERI EPISCOPI.</span></span></h3><p><span class="">PLSection B</span> Nos Patrem credimus qui non sit Filius, sed habeat Filium de <sup>b</sup> se sine initio non ad se factum. Et Fi- lium credimus qui non sit Pater, sed habeat Patrem de quo sit genitus, non factus. Et Spiritum sanctum credimus qui sit vere spiritus Dei : unde Divinae Tri- nitatis unam substantiam confitemur, quia qualis est Pater secundum substantiam, talem genuit Filium. Et Spiritus sanctus non creatura existens, sed spiri- tus Dei, non est alienus a substantia Patris et Filii, sed est ipse ejusdem substantiae cum Patre et Filio sicuti ejusdem Deitatis. Explicit. <span class="">PLSection C</span> <span class="note" id="Note1"><span class="noteLabel">Note: </span><sup>a</sup> Haec verba, <span style="font-style:italic">Incipit Fides S. Luciferi Episcopi</span>, minio depicta sunt in Codice.</span> <span class="note" id="Note2"><span class="noteLabel">Note: </span><sup>b</sup> De hisce locutionibus satis dictum est in prae- fatis.</span> <span class="note" id="Note3"><span class="noteLabel">Note: </span><sup>c</sup> Id est Nicaena. Excusationem praemittit, cur no- vam Fidei Formulam edat contra Alexandrinum de- <span class="">PLSection D</span> cretum; quod usum praesertim trium <span class="foreign" lang="grc">υποστάσεων</span> spectat hisce verbis : <span style="font-style:italic">quos enim</span>, id est, qui cum Arianis communicaverant, <span style="font-style:italic">nonnulli incusabant, quod tres hypostases affirmarent, cum hujusmodi voces in Scriptura non reperiantur, ac proinde suspectae esse possint, auctores fuimus neque id amplius praeter Ni- caenam confessionem inquirant</span>.</span> <span class="note" id="Note4"><span class="noteLabel">Note: </span><sup>d</sup> Codex Thuanens. <span style="font-style:italic">miscent</span>.</span> <span class="note" id="Note5"><span class="noteLabel">Note: </span><sup>e</sup> Forte <span style="font-style:italic">confessionem</span>.</span></p></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head"><span class="titlem">FIDES FAUSTINI PRESBYTERI <span style="font-style:italic">Missa Theodosio Imperatori</span>.</span></span></h3><p>Sufficiebat fides <sup>c</sup> conscripta adversas haeresim Aria- nam. Sed quia pravo ingenio quidam sub illius fidei confessione impia verba commutant <sup>d</sup>, nobis invi- diam facientes, quod velut haeresim Sabellii tuea- mur; paucis et contra Sabellium primae fidei confes- sione <sup>e</sup> signamus; et contra hos, qui sub nomine catholicae fidei impia verba defendunt, dicentes tres esse substantias; cum semper catholica fides unam substantiam Patris et Filii et Spiritus sancti con- fessa sit.</p><span class="">PLSection B</span><p>Nos Patrem credimus, qui <sup>f</sup> non sit Filius, sed habeat Filium de se sine initio genitum, non factum : et Filium credimus, qui non sit Pater, sed habeat Patrem, de quo sit genitus, non factus : et Spiritum sanctum credimus, qui sit vere Spiritus Dei. Unde et divinae Trinitatis unam <sup>g</sup> substantiam confitemur : quia qualis est Pater secundum substantiam, talem genuit et Filium : et Spiritus sanctus non creatura existens, sed Spiritus Dei, non <sup>h</sup> est alienus a sub- stantia Patris et Filii; sed est ejusdem et ipse sub- stantiae cum Patre et Filio, sicut ejusdem Deitatis.</p><p>Nam qui nos putant esse <sup>i</sup> Apollinaristas, sciant quod non minus Apollinaris haeresim exsecramur, quam Arianam. Miramur autem illos catholicos pro- bari posse, qui Patris, et Filii, et Spiritus sancti tres substantias confitentur. Sed et si dicunt non se cre- dere Filium Dei, aut Spiritum sanctum creaturam; tamen contra <sup>j</sup> impiam fidem sentiunt, cum dicant tres esse substantias : consequens est enim, ut tres Deos confiteantur, qui tres substantias confitentur. Quam vocem semper catholici exsecrati sunt. <span class="">PLSection C</span> <span class="note" id="Note6"><span class="noteLabel">Note: </span><sup>f</sup> Personam Patris a personal, Filii aperte distin- guit, ut Sabelliano errori adversari se ostendat : unde conjicias <span style="font-style:italic">Fidem</span> hanc potius ut illam haeresim damnet, quam ut Arianam, scriptam fuisse.</span> <span class="note" id="Note7"><span class="noteLabel">Note: </span><sup>g</sup> <span style="font-style:italic">Substantiam unam</span> dicit, non minus, ut catholi- cum dogma profiteatur, quam ut vocis significationem <span class="">PLSection C</span> ingerat adversariis.</span> <span class="note" id="Note8"><span class="noteLabel">Note: </span><sup>h</sup> Haec ex Synodica Alexandrina fere verbo tenus.</span> <span class="note" id="Note9"><span class="noteLabel">Note: </span><sup>i</sup> De Apollinaris haeresi, et de <span style="font-style:italic">tribus substantiis</span>, vide quae praefati sumus.</span> <span class="note" id="Note10"><span class="noteLabel">Note: </span><sup>j</sup> Nisi mendum inest utrique editioni tum Quesnel- lianae tum Venetae, et legendum sit <span style="font-style:italic">ipsam</span>, sensus erit, <span style="font-style:italic">tamen e contrario impiam fidem sequuntur, impie sentiunt</span>.</span></p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:49:32Z.
	       SAXON HE 9.8.0.5.
		 --></address></div></body></html>