<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">EPISTOLA S. CYPRIANI AD POMPEIUM CONTRA EPISTOLAM STEPHANI</a><ul class="toc"></ul></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem"><span style="font-style:italic">EPISTOLA S. CYPRIANI AD POMPEIUM CONTRA EPISTOLAM STEPHANI</span></span></span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><p>DE HAERETICIS BAPTIZANDIS (75)</p><p>(Erasm. p. 332 Pamel. Rigalt. Baluz. Oxon. Lips. LXXIV.)</p><p>ARGUMENTUM <span style="font-style:italic">hujus Epistoloe istud est apud D. August., libr., V, contra Donatist., cap</span>. 23 : « <span style="font-style:italic">Ad Pompeium inquit, etiam scribit Cyprianus de hac eadem re; ubi aperte indicat Stephanum, quem Romanoe Ec- clesioe episcopum tunc fuisse didicimus, non solum sibi ad ista non consensisse, verum etiam contra scri- psisse atque proecepisse. » De qua rursum cap</span>. 25 : « <span style="font-style:italic">Jam illa quoe in Stephanum iratus effudit, retra- ctare nolo, quia et opus non est. Eadem quippe ipsa dicuntur quoe jam satis discussa sunt; et ea proeter- ire melius est quoe periculum perniciosoe dissensionis habuerunt, Stephanus autem et abstinendos puta- verat qui de suscipiendis hoereticis priscam consuetudinem convellere conarentur; iste autem quoestionis ipsius difficultate permotus, et sanctis charitatis visceribus largissime proeditus, in unitate eis manendum qui diversa sentirent. Ita, quamvis commotius sed tamen fraterne indignetur, vicit tamen pax Christi in cordibus eorum, ut in tali discrepatione nullum inter eos malum schismatis oriretur. » Hactenus ille; quoe prolixius citavimus, eo quod antidoti sint loco, adversus eos qui hinc schisma suum a Romano Pon· tifioe confirmare nituntur</span>.</p><p><span class="">PLSection B</span> <span style="font-weight:bold">1128</span> CYPRIANUS POMPEIO (76) FRATRI SALUTEM.</p></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><p>I. Quanquam plene ea quae de haereticis bapti- zandis dicenda sunt complexi sumus in epistolis quarum ad te exempla transmisimus, frater charis- sime; tamen quia desiderasti in notitiam tuam per- ferri quid mihi ad litteras nostras Stephanus frater (77) noster rescripserit, misi tibi rescripti ejus exemplum : quo lecto, magis ac magis ejus errorem denotabis, qui haereticorum causam contra Christianos et contra Ecclesiam Dei asserere conatur. Nam inter caetera vel superba (78), vel ad rem non pertinentia, vel sibi ipsi contraria, quae im- perite atque improvide scripsit, etiam illud adjunxit ut diceret : <span style="font-style:italic">Si quis ergo</span> (79) <span style="font-style:italic">a quacunque hoeresi</span> <span class="note" id="Note1"><span class="noteLabel">Note: </span>Steph. Baluzii notae.</span> <span class="note" id="Note2"><span class="noteLabel">Note: </span>(72) <span style="font-style:italic">Leniter</span>. Ita sanctus Augustinus. lib. IV. <span style="font-style:italic">de Baptismo</span> contra Donatistas, cap. 8, et lib. V, cap 17. Ita etiam editio Morellii, decem libri nostri, et se- ptem Anglicani. Erasmus, Manutius, et codex Cor- beiensis, <span style="font-style:italic">firmiter</span>.</span> <span class="note" id="Note3"><span class="noteLabel">Note: </span>(73) <span style="font-style:italic">Nunc</span>. Hoc vocabulum, quod in posteriori- bus editionibus exciderat, cum habeatur in editio- nibus Erasmi et Morellii, nos revocavimus ex fide tredecim exemplarium nostrorum et quatuor Angli- canorum. Idem vocabulum, quod a Lovaniensibus quoque omissum erat, sancto Augustino reddide- runt doctissimi viri quibus debemus novam operum ejus editionem.</span> <span class="">PLSection C</span> <span class="note" id="Note4"><span class="noteLabel">Note: </span>(74) <span style="font-style:italic">Libellum de Bono patientioe</span>. Refert hunc lo- cum sanctus Augustinus, lib. IV, <span style="font-style:italic">de Baptismo contra</span> Donatistas, cap. 8, et lib. V, cap. 16.</span> <span class="note" id="Note5"><span class="noteLabel">Note: </span>(75) EPIST. LXXIV.- Hanc epistolam, quae pri- mo edita est ab Erasmo, citant sanctus Augustinus lib. V <span style="font-style:italic">de Baptismo adversus Donatistas</span>, cap. 23; et lib. VI, cap. 7; et Facundus, lib. X, cap. 3, in libro <span style="font-style:italic">contra Mocianum</span>,</span> <span class="note" id="Note6"><span class="noteLabel">Note: </span>(76) <span style="font-style:italic">Pompeio</span>. Episcopo Sabratensi iu provincia Tripolitana. Interfuit concilio Carthaginensi sub Cy- priano. Concilio Cabarsussitano et Bagaiensi inter- fuit Donatus episcopus Sabratensis. In collatione prima Carthaginensi, c. 133, nominatur Nados epi- scopus Sabratensis. Vide editionem nostram istius collationis, pag. 215.</span> <span class="note" id="Note7"><span class="noteLabel">Note: </span>(77) <span style="font-style:italic">Stephanus frater</span>. In uno codice regio scriptum est <span style="font-style:italic">pater</span>. Et infra in libro Compendiensi et in uno meo <span style="font-style:italic">Stephano Patre nostro</span>, pari errore quo factum est ut in Epistola sancti Gregorii papae ad <span style="font-style:italic">Victorem episcopum Panormitanum</span>, lib. VII, indict, 1, epist. 26. scriptum est in codice Floriacensi : <span style="font-style:italic">Oportet ut Paternitas Vestra</span>, cum vulgo recte legatur <span style="font-style:italic">Fraterni- tas Vestra</span>. R. P. Harduinus in tomo secundo edi- tionis suae Conciliorum, pag. 1203, tradit epistolam concilii Milevitani ad Innocentium Papam habere in codice Justelli <span style="font-style:italic">reverendissimo Patre Innocentia</span>. Si hae scripturae non essent falsae, habuisset Gregorius papa IV aliquam justam causam conquerendi de episcopis Gallicanis, qui Romano pontifici scriben- tes illum vocaverant fratrem, <span style="font-style:italic">dum congruentius esset</span>, inquit, <span style="font-style:italic">solum ei reverentiam paternam exhibere</span>. In- ter Epistolas Adriani papae IV reperitur una in qua imperatorem Fridericum arguit quod ad eum scri- bens suum nomen praeposuerit nomini papae, <span style="font-style:italic">in quo <span class="">PLSection C</span> insolentioe, ne dicam arrogantioe, notam incurris</span>. Illa porro Gregorii IV epistola exstat apud Agobar- dum, et putabatur esse Agobardi, donec vir illustris- simus Petrus de Marca ostendt illam esse Gregorii, sub cujus nomine edita a nobis est inter opera Ago- bardi. Tum vero R. P. Labbeus illam in appendice tomi septimi Conciliorum posuit, et monuit exstare apud Agobardum. Et tamen R. P. Harduinus in tomo quarto editionis suae, pag. 1275, suppresso nomine Agobardi, monuit se iliam edere ex bibliotheca Floriacensi, ubi non exstat. Vide notas ad epistolam XLI, p g. 429.</span> <span class="note" id="Note8"><span class="noteLabel">Note: </span>(78) <span style="font-style:italic">Superba</span>. Erasmus, tres libri nostri, quatuor Anglicani praeferunt <span style="font-style:italic">supervacua</span>. In nuo regio legi- tur <span style="font-style:italic">ad superbiam</span>, Lectionem nostram habent caete- ra exemplaria.</span> <span class="note" id="Note9"><span class="noteLabel">Note: </span>(79) <span style="font-style:italic">Si quis ergo</span>. Verba sunt ex epistola papae Stephani relata supra in epistola ad Pompeium, pag. 138.</span> <span class="pagebreak" id="index.xml-pb-d30e243">[Page 1175]</span> <span class="">PLSection A</span> <span style="font-style:italic">venetit ad vos</span> (80), <span style="font-style:italic">nihil innovetur</span> (81) <span style="font-style:italic">nisi quod traditum est, ut manus ilii imponatur inpoeniten- tiam, cum ipsi hoeretici proprie alterutrum ad se ve- nientes non baptizent </span>(82), <span style="font-style:italic">sed communicent tan- tum</span>.</p></div><div class="textpart" id="index.xml-body.1_div.1_div.3"><h3><span class="headingNumber">1.3. </span></h3><p><span style="font-weight:bold">1129</span> II. A quacunque haeresi venientem bapti- zari in Ecclesia vetuit, id est, omnium haeretico- rum (83) baptismata justa esse et legitima judicavit. Et cum singulae haereses singula baptismata et di- versa peccata habeant, hic cum omnium baptismo communicans universorum delicta in sinum suum coacervata congessit. Et praecepit nihil aliud innovari nisi quod traditum est; quasi is innovet qui unita- tem tenens, unum baptisma uni Ecclesiae vindicat, et non ille utique qui unitatis oblitus mendacia et <span class="">PLSection B</span> contagia profanae tinctionis (84) usurpat. <span style="font-style:italic">Nihil in- novetur</span>, inquit, <span style="font-style:italic">nisi quod traditum est</span>. Unde est ista traditio? Utrumne de Dominica et evangelica au- ctoritate descendens, an de apostolorum mandatis atque epistolis veniens? Ea enim facienda esse quae scripta sunt Deus testatur et praemonet ad Jesum Nave dicens : <span style="font-style:italic">Non recedet liber legis hujus ex ore tuo, sed meditaberis in eo die ac nocte, ut observes facere omnia quee scripta sunt in eo</span> (<span style="font-style:italic">Josue</span> I, 8). Item Dominus apostolos suos mittens mandat baptizari gentes et doceri ut observent omnia quaecunque ille praecepit (<span style="font-style:italic">Matth</span>. XXVIII, 19, 20). Si ergo aut in Evangelio praecipitur aut in apostolorum Epistolis vel Actibus continetur ut a quacunque haeresi ve- <span class="note" id="Note10"><span class="noteLabel">Note: </span>Steph. Baluzii notae.</span> <span class="">PLSection C</span> <span class="note" id="Note11"><span class="noteLabel">Note: </span>(80) <span style="font-style:italic">Ad vos</span>. Antea legebatur <span style="font-style:italic">ad nos</span>. Retinuimus lectionem septem veterum exemplarium. Constat quippe ex initio istius epistolae et ex commonitorio Vincentii Lirinensis epistolam Stephani missam fuisse ad Africam. Vide notas nostras ad Vincen- tium, pag. 445, 447.</span> <span class="note" id="Note12"><span class="noteLabel">Note: </span>(81) <span style="font-style:italic">Nihil innovetur</span>. Coelestini papae epistola ad episcopos Galliarum : <span style="font-style:italic">Desinat incessere novitas ve· tustatem</span>. Tertullianus in libro <span style="font-style:italic">de Virginibus velan- dis : Hoereses, non tam novitas quam veritas revincit</span>. Optatus, lib. VII, dixit <span style="font-style:italic">novitatem quoerere in visceri- bus retustatis</span>.</span> <span class="note" id="Note13"><span class="noteLabel">Note: </span>(82) <span style="font-style:italic">Non baptizent</span>. Codex Lamonii addit in <span style="font-style:italic">poe- nitentia</span>, et mox <span style="font-style:italic">venientem baptizari in manum poe- nitentioe in Ecclesia vetuit</span>. Sunt multa hujusmodi exempla in codice Lamonii, de quibus disseruimus supra in notis ad epistolam LXXIII, pag. 502.</span> <span class="note" id="Note14"><span class="noteLabel">Note: </span>(83) <span style="font-style:italic">Omnium hoereticorum</span>. Exstant apud Nico- laum Eymerici in directorio inquisitorum re- <span class="">PLSection D</span> sponsiones Benedicti XII papae, tum cardinalis, ad- versus errores Fratricellorum, in quibus ait Ste- phanum papam determinasse quod nullus baptiza- nus per quoscunque haereticos veniens ad Ecclesiam catholicam rebaptizaretur; sanctum autem Cypria- num, cum multis episcopis in Africa celebrantem concilium, determinasse oppositum, videlicet quod baptizati a quibuscunque haeretecis, si ad Eccle- siam catholicam veniant, sunt baptizandi, et repro- basse in hoc Stephanum papam, ut patet iu Cypria- ni epistolis ad Jubaianum, ad Stephanum et Pom- peium, concilium autem Nicaenum utramque opi- nionem saneti Cyprinum et Stephani papae correxisse determinando quod baptizati ab haereticis non ser- vantibus formam Ecclesiae venientes ad Ecclesiam baptizentur, ab aliis vero haereticis baptizati non rebapitizentur. Hanc Benedicti solutionem esse fid- sam ait Franciscus Pegua in commentariis ad Ni- <span class="">PLSection C</span> colaum, eamque refellit. Nescio an recte. Etenim Cyprianus ait papam Stephanum censuisse haereti- corum baptismata esse justa et legitima. Porro Benedicti responsiones adversus Fratricellos refert etiam Abrabamus Bzovius in suis Annalibus, sed mutat verba directorii. Nam ubi apud Nicolaum scriptum est: <span style="font-style:italic">Ad istud respondet dominus Benedi· cius</span>, Bzovius ponit : <span style="font-style:italic">Ad istud respondet F. Jarobus Fornerius cardinalis</span>, quia sciebat ita locutum fuisse antequam esset papa.</span> <span class="pagebreak" id="index.xml-pb-d30e341">[Page 1176]</span> <span class="">PLSection A</span> nientes non baptizentur, sed tantum manus illis imponatur in poenitentiam, observetur divina haec et sancta traditio. Si vero ubique haeretici nihil aliud quam adversarii et Antichristi nominantur, si vitandi et perversi et a semetipsis damnati pro- nuntiantur, quale est ut videantur damnandi a no- bis non esse quos constat apostolica contestatione a semetipsis damnatos esse? Ut nemo infamare apostolos <span style="font-weight:bold">1130</span> debeat, quasi illi haereticorum baptismata probaverint, aut eis sine Ecclesiae ba- ptismo communicaverint, quando talia de haereticis apostoli scripserint, et hoc cum nondum haereticae pestes acriores prorupissent, necdum quoque Mar- cis Ponticus (85) de Ponto emersisset, cujus ma- gister Cerdon sub Hygino (86) tunc episcopo, qui <span class="">PLSection B</span> in urbe nonus fuit (87), Romam venit; quem Mar- cion secutus, additis ad crimen augmentis, impu- dentius caeteris et abruptius in Deum Patrem Crea- torem blasphemare instituit, et haereticum furorem sacrilegis armis contra Ecclesiam rebellantem sce- leratius et gravius armavit.</p></div><div class="textpart" id="index.xml-body.1_div.1_div.4"><h3><span class="headingNumber">1.4. </span></h3><p>III. Quod si haereses constat postmodum plures ac pejores exstitisse, et si retro nusquam omnino praeceptum est neque conscriptum ut haeretico tan- tum manus in poenitentiam imponatur, et sic ei com- municetur, et si baptisma non nisi unum est, quod apud nos est, et intus est, et soli Ecclesiae de divina dignatio- ne concessum est, quae ista obstinatio est, quaeve prae- sumptio, humanam traditionem divinae dispositioni <span class="note" id="Note15"><span class="noteLabel">Note: </span>(84) <span style="font-style:italic">Tinctionis</span>. Codex Gratianopolitanus <span style="font-style:italic">tinctionis et unctionis</span>.</span> <span class="note" id="Note16"><span class="noteLabel">Note: </span>(85) <span style="font-style:italic">Ponticus</span>. Hanc vocem addidimus ex au- ctoritate duodecim exemplarium nostrorum et sex Anglicanorum. Ea quae illam non habent videntur esse decurtata ab imperitis librariis credentibus illam esse supervacaneam, quia statim sequitur Marcionem emersisse e Ponto. frenaeius, lib. I, cap. 21, scripsit <span style="font-style:italic">Marcion Ponticus</span>. Ponticum lupom ve- cat Rufinus, lib. V, cap. 13, post Eusebium. Illud <span class="">PLSection D</span> dicere voluit sanctus Cyprianus, Marcionem, qui erat natione Ponticus, e regione ortum longinqua et barbara, videlicet e Ponto Euxino, tandem emersisse e Ponto, ubi latebat, nondum venisse Romam. Era- smus tamen habet vocem <span style="font-style:italic">Ponticus</span>, sed non sub- junxit <span style="font-style:italic">de Ponto</span>. Tertullianus, lib. I <span style="font-style:italic">adversus Mar- cionem : Pontus, qui dicitur Euxinus, natura nega- tur, nomine illuditur</span>. Ennodius, lib. XII, epist. I : <span style="font-style:italic">Etsi te immemorem mei Pontica facit inhumanitas.</span>· Famosus locus exsilio Ovidii. De tempore quo Mar- cion vixit, vide Petavii animadversiones ad haeresim XLVI, apud Epiphanium.</span> <span class="note" id="Note17"><span class="noteLabel">Note: </span>(86) <span style="font-style:italic">Cerdon sub Hygino</span>. Vide Massueti disserta- tiones ad Irenaeum, pag. 68, § 155.</span> <span class="note" id="Note18"><span class="noteLabel">Note: </span>(87) <span style="font-style:italic">Nonus fuit</span>. Idem testatur sanctus Irenaeus, lib. I, cap. 28, aiens Cerdonem veniste Romam sub</span> <span class="pagebreak" id="index.xml-pb-d30e398">[Page 1177]</span> <span class="">PLSection A</span> anteponere, nec animadvertere indignari et irasci Deum quoties divina praecepta solvit et praeterit humana traditio, sicut per Isaiam prophetam cla- mat et dicit : <span style="font-style:italic">Populus iste labiis honorificat me, cor vero eorum longe separatum est a me. Sine causa autem colunt me, mandata et doctrinas hominum docentes</span> (<span style="font-style:italic">Isa</span>, XXIX, 13). Item Dominus in Evangelio increpans similiter et objurgans ponit et dicit : <span style="font-style:italic">Re- jicitis mandatum Dei ut traditionem vestram statua- tis</span> (<span style="font-style:italic">Marc</span>, III, 13). Cujus praecepti memor, beatus Apostolus commonet ipse quoque et instruit dicens : <span style="font-style:italic">Si quis aliter docet, et non acquiescit sanis verbis Domini nostri Jesu Christi et doctrinoe ejus</span>, <span style="font-weight:bold">1131</span> <span style="font-style:italic">stupore elatus est nihil sciens, discede ab hujusmodi</span> (<span style="font-style:italic">I Tim</span>. VI, 3).</p></div><div class="textpart" id="index.xml-body.1_div.1_div.5"><h3><span class="headingNumber">1.5. </span></h3><p><span class="">PLSection B</span> IV. Praeclara sane et legitima traditio, Stephano fratre nostro docente, proponitur, quae auctoritatem nobis idoneam praebeat. Nam in eodem loco epi- stolae suae addidit et adjecit : Cum ipsi hoeretici pro- prie alterutrum ad se venientes non baptizent, sed communicent tantum. Ad hoc enim malorum devo- luta est Ecclesia Dei et Sponsa Christi ut haereti- corum exempla sectetur, ut ad celebranda sacra- menta coelestia disciplicam lux de tenebris mutuetur, et id faciant Christiani quod antichristi faciunt. Quae vero est animi caecitas, quae pravitas, fidei unitatem de Deo Patre et de Jesu Christi Domini et Dei nostri traditione venientem nolle cognoscere? Nam si idcirco apud haereticos Ecclesia non est, <span class="">PLSection C</span> quia una est et dividi non potest, et si ideo illic Spiritus sanctus non est, quia unus est, et esse apud profanos et extraneos (88) non potest, utique et baptisma, quod in eadem unitate consistit, esse apud haereticos non potest, quia separari neque ab Ecclesia neque a Spiritu sancto potest.</p></div><div class="textpart" id="index.xml-body.1_div.1_div.6"><h3><span class="headingNumber">1.6. </span></h3><p>V. Aut si effectum baptismi majestati nominis tribuunt, ut qui in nomine Jesu Christi ubicunque et quomodocunque baptizantur, innovati et sancti- ficati judicentur, cur non in ejusdem Christi nomine illic et manus baptizato imponitur ad accipiendum Spiritum sanctum, cur eadem ejusdem majestas (89) nominis non praevalet in manus impositione quam valuisse contendunt in baptismi sanctificatione? Nam si potest quis extra Ecclesiam natus, templum <span class="">PLSection D</span> Dei fieri, cur non possit super templum et Spiritus sanctus infundi? Qui enim peccatis in baptismo <span class="note" id="Note19"><span class="noteLabel">Note: </span>Steph. Baluzii notae.</span> <span class="note" id="Note20"><span class="noteLabel">Note: </span>(88)<span style="font-style:italic">Profanos et extraneos</span>. Codex sancti Arnulphi <span style="font-style:italic">extrarios</span>. Sic etiam habebat Veronensis.</span> <span class="note" id="Note21"><span class="noteLabel">Note: </span>(89) <span style="font-style:italic">Cur eadem majestas</span>. Lege <span style="font-style:italic">cur non eadem ma- jestas</span>. Istud excidit. Error inductus est a Rigaltio et continuatus in editione Anglicana.</span> <span class="note" id="Note22"><span class="noteLabel">Note: </span>(90) <span style="font-style:italic">Factus est</span>. In editionibus Erasmi et Morellii, quae magis placuerunt Pamelio quam Mantiani, legitur <span style="font-style:italic">factus non est</span>. Verum (??) veteres non ha- bent negationem, quae profecto videtur esse con- traria sententiae sancti Cypriani.</span> <span class="note" id="Note23"><span class="noteLabel">Note: </span>(91) <span style="font-style:italic">Servavit</span>. Erasmus posuit <span style="font-style:italic">salvavit</span>. Quae lectio exstat in duobus exemplaribus nostris et in Cam- beronensi, ut testatur Pamelius. At alia tredecim nostra habent <span style="font-style:italic">servavit</span>. Et tamen lectio inducto ab Erasmo praevaluit hactenus in omnibus editionibus. Caelius Calcagninus, lib. II, epist. 9, censet scri- bendum esse servatorem, non salvatorem.</span> <span class="pagebreak" id="index.xml-pb-d30e482">[Page 1178]</span> <span class="">PLSection A</span> expositis sanctificatus est et in novum hominem spiritaliter reformatus, ad accipiendum Spiritum sanctum idoneus factus est (90), quando Apostolus dicat : <span style="font-style:italic">Quotquot in Christo baptizati estis, Christum induistis</span> (<span style="font-style:italic">Galat</span> III, 27), qui potest apud haereticos baptizatus Christum induere, multo magis potest Spiritum sanctum, quem Christus misit, accipere. Caeterum major erit mittente qui missus est, ut inci- piat foris baptizatus Christum quidem induisse, sed Spiritum sanctum <span style="font-weight:bold">1132</span> non potuisse percipere : quasi possit aut sine Spiritu Christus indui, aut a Christo Spiritus separari. Illud quoque quam ine- ptum est, ut cum nativitas secunda spiritalis sit, qua in Christo per lavacrum regenerationis nasci- mur, dicant quod possit quis apud haereticos spi- <span class="">PLSection B</span> ritaliter nasci, ubi Spiritum negant esse. Peccata enim purgare et hominem sanctificare aqua sola non potest, nisi habeat et Spiritum sanctum. Quare aut Spiritum sanctum necesse est concedant esse illic ubi baptisma esse dicunt, not nec baptisma est ubi Spiritus sanctus non est, quia baptisma esse sine Spiritu sancto non potest.</p></div><div class="textpart" id="index.xml-body.1_div.1_div.7"><h3><span class="headingNumber">1.7. </span></h3><p>VI. Quale est autem asserere et contendere quod esse possint filii Dei qui non sint in Ecclesia nati? baptisma enim esse in quo homo vetus moritur et novus nascitur manifestat et probat beatus Aposto- lus dicens : <span style="font-style:italic">Servavit</span> (91) <span style="font-style:italic">nos per lavacrum regene- rationis</span> (<span style="font-style:italic">Tit</span>. III, 5). Si autem in lavacro, id est in baptismo, est regeneratio, quomodo generare filios <span class="">PLSection C</span> Deo haeresis per Christum potest, quae Christi Sponsa non est? Ecclesia esi enim sola quae Chri- sto conjuncta et adunata spiritaliter filios generat, eodem Apostolo rursus dicente : <span style="font-style:italic">Christus dilexit Ecclesiam et seipsum tradidit pro ea ut eam sancti- ficaret, purgans eam lavacro aquoe</span> (<span style="font-style:italic">Ephes</span>. V, 25, 26). Si igitur haec est dilecta et Sponsa quae sola a Christo sanctificatur et lavacro ejus sola purgatur, manifestum est haeresim, quae Sponsa Christi non sit, nec purgari nec sanctificari lavacro ejus posse, filios Deo generare non posse.</p></div><div class="textpart" id="index.xml-body.1_div.1_div.8"><h3><span class="headingNumber">1.8. </span></h3><p>VII. Porro autem non per manus impositionem quis nascitur quando accipit Spiritum sanctum, sed in Ecclesiae baptismo, ut Spiritum sanctum jam natus accipiat, sicut in primo homine Adam factum <span class="">PLSection D</span> est (<span style="font-style:italic">Gen</span>. II). Ante enim Deus eum plasmavit, et tunc insufflavit (92) in faciem ejus flatum (93) vitae. <span class="note" id="Note24"><span class="noteLabel">Note: </span>(92) <span style="font-style:italic">Insufflavit</span>. Hic locus ex capite secundo Ge- neseos desumptus refertur secundum versionem antiquam qua sanctus Cyprianus utebatur, qua etiam usum esse Avitum Viennensem liquet ex se- cunda ejus Epistola ad Cundobadum. Reprehendit autem Avilus illos qui utebantur ea versione qua nos hodie utimur. Et tamen Tertullianus hunc lo- cum refert eo modo quo illi utebantur quos Avitus perstringit. In epistola cujusdam Otberti de obitu Hugonis <span class="">PLSection C</span> Hugonis de Sancto Victore, quam R. P. Edmondus Martene edidit in tomo quinto suorum Anecdoto- rum, scriptum est Hugonem sub ictu mortis, cum quaesivisset ab Otberto an aliquis praeter ipsum hic adesset et an eo die celebrasset missam, illo re- spondente neminem alium ibi esse et se eo die ce- lebrasse, Hugonem, inquam, ei dixisse : <span style="font-style:italic">Accede et insufflate in faciem meam in modum crucis ut acci- piam Spiritum sanctum</span>. Magna fides. Hugonis op- tantis insufflari in faciem suam, ut si minus imita- tione posset accipere Spiritum sanctum, certe proxime accederet, et ita securior iret ad Christum.</span> <span class="note" id="Note25"><span class="noteLabel">Note: </span>(93) <span style="font-style:italic">Flatum</span>. Unus codex regius <span style="font-style:italic">spiraculum</span>, sicut in vulgata editione Geneseos.</span> <span class="pagebreak" id="index.xml-pb-d30e547">[Page 1179]</span> <span class="">PLSection A</span> Nec enim potest accipi Spiritus, nisi prius fuerit qui accipiat. Cum autem nativitas Christianorum in baptismo sit, baptismi autem generatio et san- ctificatio apud solam Sponsam Christi sit, quae pa- rere spiritaliter et generare filios Deo possit, ubi et ex qua et cui natus est qui filius Ecclesiae non est, ut habere quis possit Deum Patrem ante Eccle- siam matrem (94)? Cum vero <span style="font-weight:bold">1133</span> nulla omnino haeresis, sed neque aliquod schisma habere saluta- ris baptismi sanctificationem foris possit, cur in tantum Stephani fratris nostri obstinatio (95) dura prorupit ut etiam de Marcionis baptismo, item Va- lentini et Apelletis, et caeterurum blasphemantium in Deum Patrem contendat filios Deo nasci, et illic in nomine Jcsn Christi dicat remissionem peccato- <span class="">PLSection B</span> rum dari ubi blasphematur in Patrem et in Domi- num Deum Christum?</p></div><div class="textpart" id="index.xml-body.1_div.1_div.9"><h3><span class="headingNumber">1.9. </span></h3><p>VIII. Quo in loco considerandum est, frater charis- sime, pro fide et religione loci sacerdotalis, quo fungi- mur, an constare sacerdoti Dei (98) ratio in die judicii possit asserenti et probanti et in acceptum re- ferenti blasphemantium baptismata, cum Dominus comminetur et dicat : <span style="font-style:italic">Et nunc proeceptum hoc ad vos est, o sacerdotes, si non audieritis, et si non po- sueritis in corde vestro ut detis honorem nomini meo, dicit Dominus omnipotens, immittam in vos maledi- ctionem, et maledicam benedictionem vestram</span> (<span style="font-style:italic">Ma- lach</span>. II, 1, 2). Dat honorem Deo qui Marcionis ba- ptismo communicat? Dat honorem Deo qui apud <span class="note" id="Note26"><span class="noteLabel">Note: </span>Steph. Baluzii notae.</span> <span class="note" id="Note27"><span class="noteLabel">Note: </span>(94) <span style="font-style:italic">Ante Eccelesiam matrem. </span>Undecim libri vete- ris, <span style="font-style:italic">habeat ante Ecclesiam matrem</span>. Sed vox <span style="font-style:italic">habeat</span> deest in tribus itidem antiquis et in editionibus antiquis. Supra epist. X, pag. 20 : <span style="font-style:italic">Ante Domini pa- cem mater prior sumat</span>.</span> <span class="note" id="Note28"><span class="noteLabel">Note: </span>(95) <span style="font-style:italic">Stephani fratris nostri obstinatio</span>. Vincen- tius Lirinensis, c. 21. dixit <span style="font-style:italic">tanto adamante pertina- cioe;</span> Cassiodorus, lib. IV, epist. 3, <span style="font-style:italic">cruda obstinatione</span>. Constitutio Gratiani et Valentiniani in titulo codicis Theodosiani de haereticis, <span style="font-style:italic">consuetudo obstinationis pertinax</span>. Contra pertinacia virtutis apud Valerium Maximum lib. III, cap. 2. Pertinaciam enim ali- quando in bonam partem acceptam esse a Baronio nos monuimus in notis ad Capitularia, pag. 1111.</span> <span class="note" id="Note29"><span class="noteLabel">Note: </span>(96) <span style="font-style:italic">Sacerdoti Dei</span>. Ita sex libri nostri et quinque Anglicani. Antea legebatur : <span style="font-style:italic">Sacerdotis Dei ratio in die judicii possit asserentis et proesumentis et in acceptum referentis blasphemantium</span>.</span> <span class="note" id="Note30"><span class="noteLabel">Note: </span>(97) <span style="font-style:italic">Divinoe militioe sacramenta</span>. Infra in libro <span style="font-style:italic">de Lapsis</span>, pag. 193; <span style="font-style:italic">Christi sacramentum temeritate proe- cipiti solveretur</span>. Sumpia ista ex disciplina militari. Vide Godeschalcum Stewechium ad Vegetium, ubi recte· formam sacramenti militum explicavit. Vide etiam sanctum Joannem Chrysostomum in initio se Cundae paraenesis ad Theodorum lapsum.</span> <span class="pagebreak" id="index.xml-pb-d30e621">[Page 1180]</span> <span class="">PLSection A</span> cos qui in Deum blasphemant remissionem pecca- torum dari judicat? Dat honorem Deo qui foris de adultera et fornicaria nasci Deo filios asseverat? Dat honorem Deo qui unitatem et veritatem de divina lege venientem non tenens haereses contra Ecclesiam vindicat? Dat honorem Deo qui haereti- corum amicus et inimicus Christianorum sacerdo- tes Dei veritatem Christi et Ecclesiae unitatem tuentes abstinendos putat? Si sic honor Deo datur, si sic a cultoribus et sacerdotibus ejus Dei timor et disciplina servatur, abjiciamus arma, manus de- mus in captivitatem, tradamus diabolo ordinatio- nem Evangelii, dispositionem Christi, majestatem Dei, divinae <span style="font-weight:bold">1134</span> militiae sacramenta (97) solvan- <span class="">PLSection B</span> tur, castrorum coelestium (98) signa prodantur, succumbat et cedat Ecclesia haereticis, lux tenebris, fides perfidiae, spes desperationi, ratio errori, immor- talitas morti, charitas odio, veritas mendacio, Chri- stus Antichristo. Merito et sic in dies singulos schismata et haereses surgunt, crebrius atque uberius (99) excrescunt, et serpentinis crinibus (1) pullulan- tes adversus Ecclesiam Dei majoribus viribus vene- norum suorum virus expromunt, dum illis advocatio- ne quorumdam et auctoritas praestatur et firmitas, dum baptisma eorum defenditur, dum fides, dum veri- tas proditur, dum id quod contra Ecclesiam foris geritur intus in ipsa Ecclesia vindicatur.</p></div><div class="textpart" id="index.xml-body.1_div.1_div.10"><h3><span class="headingNumber">1.10. </span></h3><p>IX. Quod si est apud nos, frater dilectissime, Dei timor, si tenor praevalet fidei, si custodimus <span class="">PLSection C</span> <span class="note" id="Note31"><span class="noteLabel">Note: </span>(98) <span style="font-style:italic">Castrorum coelestium</span>. Antea legebatur <span style="font-style:italic">sacro- rum</span>, nullo sensu. Restituimus veram lectionem ex fide decem veterum exemplarium.</span> <span class="note" id="Note32"><span class="noteLabel">Note: </span>(99) <span style="font-style:italic">Uberius</span>. Hanc lectionem invenimus in sex antiquis codicibus nostris et in quinque Anglicanis. Antea scriptam erat <span style="font-style:italic">liberius</span>. Sic in calce istius epistole, pag. 141, vitio librarii positum erat in uno codice regio <span style="font-style:italic">eadem libertate</span> pro <span style="font-style:italic">ubertate</span>. In Bur- gundico reperi in libro <span style="font-style:italic">de Habitu virginum</span>, pag. 175 : <span style="font-style:italic">Facultatum libertate locupletes</span> pro <span style="font-style:italic">ubertate</span>. Et in libro <span style="font-style:italic">de Oratione Dominica</span>, pag. 207, in co- dice Pithoeano et in Thuano <span style="font-style:italic">bonitatis libertas pro ubertas</span>. In hac ipsa epistola LXXIV ad Pompeium, in codice Lamonii, paulo post <span style="font-style:italic">aqua collecta eadem libertate reproesentatur</span>. Pro quo alii codices et edi- tiones recte habent <span style="font-style:italic">ubertate</span>. In libro <span style="font-style:italic">de Laude martyrii </span>in editione Morellii legitur <span style="font-style:italic">uberius atque propensius</span>, Pro quo quidam libri veteres habent <span style="font-style:italic">li- berius</span>.</span> <span class="">PLSection D</span> <span class="note" id="Note33"><span class="noteLabel">Note: </span>(1) <span style="font-style:italic">Crinibus</span>. Quamvis haec lectio non reperiatur nisi in quinque exemplaribus, non dubito tamen quin praeferenda sit ei quae jamdudum invaluerat. Non video enim quid significent haec verba, <span style="font-style:italic">serpen- tinis crinibus pullantes</span>. Agnovit Rigaltius hoc esse verum. In erratis enim monuit reponendum esse <span style="font-style:italic">crinibus</span>, Horatius, lib. III, ode 31 : <span style="font-style:italic">Intortis capillis Eumenidum recreantur angues</span>. Idem epodon V : Ca- nidia brevibus implicata viperis crines. Seneca Me- dea : <span style="font-style:italic">Adeste sceleris ultrices dece crinem svluds squalidoe serpentibus</span>. Lucanus lib. VI : Et coma vipereis substringitur horrida sertis. Ludovicus Caelius Rhodiginus, lib. I, cap. 40, refert ex Avicenna serpentes ex mulierum praecipue capillis concipi. Similem errorem notavimus in (??) secundo Capitulatium, pag 987.</span> <span class="pagebreak" id="index.xml-pb-d30e712">[Page 1181]</span> <span class="">PLSection A</span> Christi praecepta, si incorruptam atque inviola- tam (2) Sponsae ejus sanctitatem tuemur, si haerent sensibus et cordibus nostris verba Domini dicenris : <span style="font-style:italic">Putas cum venerit Filius hominis, inveniet fidem in terra </span>(<span style="font-style:italic">Luc</span>. XVIII, 3)? quia fideles Dei milites, qui Deo fide et religione sincera militamus, commissa nobis divinitus castra fideli virtute servemus. Nec consuetudo quae apud quosdam obrepserat impedire debet quominus veritas praevideat et vincat. Nam consuetudolsine veritate(3) vetustas erroris est. Pro- pter quod, relicto errore, sequamur veritatem, scien- tes quia et apud Esdram veritas vincit, sicut scri- ptum est: <span style="font-style:italic">Veritas manet et invalescit in oeternum, et vivit et obtinet in soecula soeculorum. Nec est apud eam accipere personam nec differentias, sed quoe</span> <span class="">PLSection B</span> <span style="font-style:italic">sunt justa facit, nec est in judicio ejus iniquum, sed fortitudo, et regnum et majestas et potestas omnium soeculorum. Benedictus Dominus Deus veritatis </span>(<span style="font-style:italic">III Esdr</span>. IV, 34-40). Quam veritatem nobis <span style="font-weight:bold">1135</span> Christus ostendens in Evangelio suo dicit : <span style="font-style:italic">Ego sum veritas</span> (<span style="font-style:italic">Joan</span>. XIV, 6). Propter quod si in Christo sumus et Christum in nobis habemus, si manemus in veritate, et veritas in nobis manet, ea quae sunt vera et recta teneamus.</p></div><div class="textpart" id="index.xml-body.1_div.1_div.11"><h3><span class="headingNumber">1.11. </span></h3><p>X. Fit autem studio praesumptionis et contuma- ciae ut quis magis sua prava et falsa defendat quam ad alterius recta et vera consentiat. Cui rei prospi- ciens beatus apostolus Paulus ad Timotheum scri- bit et monet episcopum non litigiosum, nec con- <span class="">PLSection C</span> tentiosum (4), sed mitem et docibilem esse debere (II <span style="font-style:italic">Tim</span>.II, 24). Docibilis autem ille est qui est ad discendi patientiam lenis et mitis. Oportet enim episcopum non tantum docere, sed et discere, quia et ille melius docet qui quotidie crescit et proficit discendo meliora. Quod ipsum quoque idem apo- stolus Paulus docet praemonens ut si alii sedenti melius revelatum fuerit, prior taceat (I <span style="font-style:italic">Cor</span>. XIV, 30). In compendio est autem apud religiosas et sim- <span class="note" id="Note34"><span class="noteLabel">Note: </span>Steph. Baluzii notae.</span> <span class="note" id="Note35"><span class="noteLabel">Note: </span>(2) <span style="font-style:italic">Inviolatam</span>. Codex Fuxensis, <span style="font-style:italic">immaculatam</span>.</span> <span class="note" id="Note36"><span class="noteLabel">Note: </span>(3) <span style="font-style:italic">Consuetudo sine veritate</span>. Citat hunc locum, sed non nominato Cypriano, Angelus Politianus in praefa- tione Miscellaneorum suorum. Ait enim : <span style="font-style:italic">Pulchre sic ait quidam : Consuetudo sine veritate vetustas erroris est</span>. Citat etiam Gratianus dist. 8, cap. <span style="font-style:italic">Con-suetudo</span>. Vide notas ad epistolam LXXI, pa. 498.</span> <span class="">PLSection D</span> <span class="note" id="Note37"><span class="noteLabel">Note: </span>(4) <span style="font-style:italic">Nec contentiosum</span>. Haec non comparebant in editione Erasmi. Mamitius et Morellius induxerunt. Pamelius expunxit, quia non invenerat in codice Camberonensi. Sane desunt in quatuor libris veteri- bus. Sed habentur in aliis duodecim et in duobus Bodleianis.</span> <span class="note" id="Note38"><span class="noteLabel">Note: </span>(5) <span style="font-style:italic">Errorem deponere</span>. Sanctus papa Gregorius in epistola ad sanctum Augustinum : <span style="font-style:italic">Bonarum quippe mentium est ibi culpam agnoscere ubi culpa non est</span>, Innocentius, III apud Bzovium an. 1206, § 6, <span style="font-style:italic">Bonarum mentium est ibi timere culpam ubi culpa minime reperitur</span>. Contra Quintilianus lib. VI, cap. 4 : <span style="font-style:italic">Nam culpam, proesertim deprehensam, pertinaci- ter tueri altera culpa est</span>, Hieronymus lib. I, <span style="font-style:italic">adversus Rufinum : Melius est te poenitere facti tui quam et martyrem in calumnia et deceptos in errore persi- stere. Nec erubescas de commutatione sententioe. Non est tantoe auctoritatis et fumoe ut errasse te voeniteat</span>. Item in Epistola <span style="font-style:italic">ad Pammachium </span>de optimo genere interpretandi : <span style="font-style:italic">Errasse humanum est et confiteri erro- rem prudentis,</span> Et in epistola <span style="font-style:italic">ad Pammachium et Oceanum</span> adversus errores Origenis : <span style="font-style:italic">Secunda post naufragium tabula est humiliter confiteri</span>. Et in epi- stola <span style="font-style:italic">ad Marcellam </span>de quinque quaestionibus Novi <span class="">PLSection D</span> Testamenti; <span style="font-style:italic">Non memini me hoc aliquando dixisse : et si dixissem, non essem in errore pertinax</span>. Rufinus, lib. II <span style="font-style:italic">adversus Hieronymum : Certum est autem er- rorem praecessisse ubi emendatio subsecuta est</span>. Au- gustinus sermone CLXX, de verbis Apostoli : <span style="font-style:italic">Huma- num errasse. Diabolicum est per animositatem in errore manere</span>. Idipsum quoque dixit sanctus Joan· nes Chrysostomus in paraenesi prima ad Theodo- rum lapsum : <span style="font-style:italic">Nam peccasse est humanum, perdurasse autem in flagitiis non humanum est, sed potius dia- bolicum</span>. Item Augustinus, in epistola <span style="font-style:italic">ad Celerem : Turpe est mutare sententiam, sed veram et rectam; nam stuliam et noxiam et laudabile et salubre est, Sicut autem constantia non sinit hominem depravari, sic pertinacia non sinit corrigi.</span></span> <span class="pagebreak" id="index.xml-pb-d30e839">[Page 1182]</span> <span class="">PLSection A</span> plices mentes et errorem deponere (5) et invenire atque eruere veritatem. Nam si ad divinae traditio- nis caput et originem revertamur, cessat error hu- manus, et sacramentorum coelestium ratione per- specta, quidquid sub caligine ac nube tenebrarum obscurum latebat in lucem veritatis aperitur. Si canalis aquam ducens, qui copiose prius et largi- ter profluebat, subito deficiat, nonne ad fontem pergitur, ut illic defectionis ratio noscatur, utrumne arescentibus venis in capite unda siccaverit, an vero integra inde et plena procurrens in medio itinere destiterit; ut si vitio interrupti aut bibuli canalis(6) effectum esi, quo minus aqua continua perseveranter ac jugiter flueret, refecto et confir- mato canali ad usum atque ad polum civitatis aqua <span class="">PLSection B</span> collecta eadem übertate atque integritate repraesen- tetur qua de fonte proficiscitur. Quod et nunc facere oportet Dei sacerdotes praecepta divina servantes, ut si in aliquo nutaverit et vacillaverit veritas, ad originem Dominicam et ad <span style="font-weight:bold">1136</span> evangeclicam atque apostolicam traditionem revertamur, et inde surgat actos nostri ratio, unde et ordo et origo surrexit.</p></div><div class="textpart" id="index.xml-body.1_div.1_div.12"><h3><span class="headingNumber">1.12. </span></h3><p>XI. Traditum est enim nobis quod sit unus Deus, et Christus unus, et una spes, et fides una (<span style="font-style:italic">Ephes</span>. IV, 5), et una Ecclesia, et baptisma unum non nisi in una Ecclesia constitutum; a qua unitate quisquis discesserit, cum haereticis necesse est inveniatur; quos dum contra Ecclesiam vindicat, sacramentum divinae traditionis impugnat. Cujus unitatis sacra- <span class="">PLSection C</span> mentum expressum videmus etiam in Cantico can- ticorum ex persona Christi dicentis : Hortus conclu- sus, soror mea, sponsa, fons signatus, puteus aquoe vivoe, paradisus cum fructu pomorum (<span style="font-style:italic">Cant</span>. IV, 42, 43). Si autem Ecclesia ejus horlus conclusus est et fons signatus, quomodo in eumdem hortum introire aut hibere de fonte ejus potest qui in Ecclesia non est? Item Petrus ipse quoque demonstrans et vin- dicans unitatem mandavit et monuit nisi per unum <span class="note" id="Note39"><span class="noteLabel">Note: </span>(6) <span style="font-style:italic">Si...·canalis</span>. Hieronymus in epistola <span style="font-style:italic">ad Marcum Celedensem : Si rivus tenuiter fluit, non est alvei culpa, sed fontis</span>.</span> <span class="pagebreak" id="index.xml-pb-d30e869">[Page 1183]</span> <span class="">PLSection A</span> solum baptisma unius Ecclesiae salvari nos non posse. <span style="font-style:italic">In arca</span>, inquit, <span style="font-style:italic">Noe pauci, id est, octo animoe hominum</span> (7) <span style="font-style:italic">salvoe factoe sunt per aquam, quod et</span> vos similiter salvos faciet baptisma (<span style="font-style:italic">I Petr</span>. III, 20, 21). Quam brevi et spiritali compendio unitatis sa- cramentum manifestavit! Nam ut in illo mundi baptismo, quo iniquitas antiqua purgata est, qui in arca Noe non fuit, non potuit per aquam salvatus fieri (8), ita nec nunc potest per baptismum sal- vatus videri qui baptizatus in Ecclesia non est, quae ad arcae unius sacramentum Dominica uni- tate (9) fundata est.</p></div><div class="textpart" id="index.xml-body.1_div.1_div.13"><h3><span class="headingNumber">1.13. </span></h3><p><span class="pagebreak" id="index.xml-pb-d30e888">[Page 1184]</span> <span class="">PLSection A</span> XII. Observatur itaque a nobis et tenetur, frater charissime, explorata et perspecta veritate, ut om- nes qui ex quacunque haeresi ad Ecclesiam con- vertuntur, Ecclesiae unico et legitimo baptismo bap- tizantur, exceptis his qui baptizati in Ecclesia prius fuerant, et sic ad haereticos transierant (10). Illos enim oportet, cum redeunt, acta poenitentia per manus impositionem <span style="font-weight:bold">1137</span> solam recipi et in ovile, unde erraverant, a pastore restitui. Opto te, frater charissime, semper bene valere.</p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:38:36Z.
	       SAXON HE 9.8.0.5.
		 --></address></div></body></html>