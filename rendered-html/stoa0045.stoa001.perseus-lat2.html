<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>De Bissula</title><meta name="author" content="Ausonius, Decimus Magnus" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="De Bissula" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">De Bissula</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head">Ausonius Paulo suo S. D.</span></h3><p>Pervincis tandem <span class="note" id="Note1"><span class="noteLabel">1</span></span> et operta musarum mearum, quae initiorum velabat obscuritas, quamquam non profanus, irrumpis, Paule carissime, quamvis enim te non eius vulgi existimem, quod Horatius <span class="note" id="Note2"><span class="noteLabel">2</span></span> arcet ingressu, tamen sua cuique sacra, neque idem Cereri, quod Libero, etiam sub isdem cultoribus, poematia, quae in alumnam meam luseram rudia et incohata ad domesticae solacium cantilenae, cum sine metu <span class="add">⟨laterent ⟩</span> <span class="note" id="Note3"><span class="noteLabel">3</span></span> et arcana securitate fruerentur, proferre ad lucem caligantia coegisti. verecundiae meae scilicet spolium concupisti, aut, quantum tibi in me iuris esset, ab invito indicari. ne tu Alexandri Macedonis pervicaciam supergressus, qui, fatalis iugi lora <span class="pagebreak" id="index.xml-pb-d30e80">[Page v.1.p.218]</span> cum solvere non posset, abscidit et Pythiae specum, quo die fas non erat patere, penetravit. Utere igitur ut tuis, pari iure, sed fiducia dispari: quippe tua possunt populum non timere; meis etiam intra me erubesco, vale.</p></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head">PRAEFATIO</span></h3><div class="l">UT voluisti, Paule, cunctos Bissulae versus habes,</div><div class="l">lusimus quos in Suebae gratiam virgunculae,</div><div class="l">otium magis foventes, quam studentes gloriae,</div><div class="l">tu molestus flagitator lege molesta carmina,</div><div class="l">tibi, quod intristi, exedendum est <span class="note" id="Note4"><span class="noteLabel">1</span></span>: sic vetus verbum iubet,</div><div class="l">compedes, quas ipse fecit, ipsus ut gestet faber.</div></div><div class="textpart" id="index.xml-body.1_div.1_div.3"><h3><span class="headingNumber">1.3. </span><span class="head">AD LECTOREM HUIUS LIBELLI</span></h3><div class="l">CARMINIS incompti tenuem lecture libellum,</div><div class="l">pone supercilium,</div><div class="l">seria contractis expende poemata rugis:</div><div class="l">nos Thymelen sequimur.</div><div class="l">Bissula in hoc scedio cantabitur, haut Erasinus: </div><div class="l">admoneo, ante bibas,</div><div class="l">ieiunis nil scribo; meum post pocula si quis</div><div class="l">legerit, hic sapiet.</div><div class="l">sed magis hic sapiet, si dormiet et putet ista</div><div class="l">somnia missa sibi. </div><div class="pagebreak" id="index.xml-pb-d30e123">[Page v.1.p.220]</div></div><div class="textpart" id="index.xml-body.1_div.1_div.4"><h3><span class="headingNumber">1.4. </span><span class="head">UBI NATA SIT BISSULA ET QUOMODO IN MANUS DOMINI VENERIT</span></h3><div class="l">BISSULA, trans gelidum stirpe et lare prosata Rhenum,</div><div class="l">conscia nascentis Bissula Danuvii,</div><div class="l">capta manu, sed missa manu dominatur in eius</div><div class="l">deliciis, cuius bellica praeda fuit.</div><div class="l">matre carens, nutricis egens, <span class="add">⟨quae⟩</span> nescit herai</div><div class="l">imperium, <span class="add">⟨domini quae regit ipsa domum,⟩</span> <span class="note" id="Note5"><span class="noteLabel">1</span></span></div><div class="l">fortunae ac patriae quae nulla obprobria sensit,</div><div class="l">illico inexperto libera servitio,</div><div class="l">sic Latiis mutata bonis, Germana maneret</div><div class="l">ut facies, oculos caerula, flava comas. </div><div class="l">ambiguam modo lingua facit, modo forma puellam:</div><div class="l">haec Rheno genitam praedicat, haec Latio.</div></div><div class="textpart" id="index.xml-body.1_div.1_div.5"><h3><span class="headingNumber">1.5. </span><span class="head">DE EADEM BISSULA</span></h3><div class="l">DELICIUM, blanditiae, ludus, amor, voluptas,</div><div class="l">barbara, sed quae Latias vineis alumna pupas,</div><div class="l">Bissula, nomen tenerae rusticulum puellae,</div><div class="l">horridulum non solitis, sed domino venustum.</div></div><div class="textpart" id="index.xml-body.1_div.1_div.6"><h3><span class="headingNumber">1.6. </span><span class="head">AD PICTOREM DE BISSULAE IMAGINE</span></h3><div class="l">BISSULA nec ceris nec fuco imitabilis ullo</div><div class="l">naturale decus fictae non commodat arti.</div><div class="l">sandyx et cerusa, alias simulate puellas:</div><div class="l">temperiem hanc vultus nescit manus, ergo age, pictor,</div><div class="l">puniceas confunde rosas et lilia misce, </div><div class="l">quique erit ex illis color aeris, ipse sit oris.</div><div class="pagebreak" id="index.xml-pb-d30e186">[Page v.1.p.222]</div></div><div class="textpart" id="index.xml-body.1_div.1_div.7"><h3><span class="headingNumber">1.7. </span><span class="head">AD PICTOREM DE BISSULA PINGENDA</span></h3><div class="l">PINGERE si nostram, pictor, meditaris alumnam,</div><div class="l">aemula Cecropias ars imitetur apes.</div><div class="gap"> [...]</div><div class="pagebreak" id="index.xml-pb-d30e195">[Page v.1.p.224]</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Ausonius, Decimus Magnus.
	    Date: 2015-12-07<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:08:40Z.
	       SAXON HE 9.8.0.5.
		 --></address></div></body></html>