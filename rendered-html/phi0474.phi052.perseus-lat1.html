<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>De Amicitia — Machine readable text</title><meta name="author" content="M. Tullius Cicero" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="De Amicitia — Machine readable text" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">De Amicitia — Machine readable text</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a lang="lat" class="toc toc_0" href="#index.xml-body.1_div.1">Laelius de Amicitia</a><ul class="toc"></ul></li></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span><span class="head">Laelius de Amicitia</span></h2><div class="pagebreak" id="index.xml-pb-d30e81">[Page p.108]</div><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><p><span class="">chapter 1</span>Q. Mucius augur multa narrare de C. Laelio socero suo memoriter et iucunde solebat nec dubitare illum in omni sermone appellare sapientem. <span class="reg">ego</span> autem a patre ita eram deductus ad Scaevolam sumpta virili toga, ut, quoad possem et liceret, a senis latere numquam discederem. <span class="reg">itaque</span> multa ab eo prudenter disputata, multa etiam breviter et commode dicta memoriae mandabam, fierique studebam eius prudentia doctior. <span class="reg">quo</span> mortuo me ad pontificem Scaevolam contuli, quem unum nostrae civitatis et ingenio et iustitia praestantissimum audeo dicere. <span class="reg">sed</span> de hoc alias, nunc redeo ad augurem.</p></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><p><span class="reg">cum</span> saepe multa, tum memini domi in hemicyclio sedentem, ut solebat, cum et ego essem una et pauci admodum familiares, in eum sermonem illum incidere, qui tum fere multis<span class="note" id="Note1"><span class="noteLabel">Note: </span>tum fere multis <span class="italics">MSS.;</span> tum forte <span class="italics">Müller; Nauck om.</span> multis</span> erat in ore. <span class="reg">memi</span>- <span class="pagebreak" id="index.xml-pb-d30e117">[Page p.110]</span> nisti enim profecto, Attice, et eo magis, quod P. Sulpicio utebare multum, cum is tribunus plebis capitali odio a Q. Pompeio, qui tum erat consul, dissideret, quocum coniunctissime et amantissime vixerat, quanta esset hominum vel admiratio vel querella.</p></div><div class="textpart" id="index.xml-body.1_div.1_div.3"><h3><span class="headingNumber">1.3. </span></h3><p><span class="reg">itaque</span> tum Scaevola, cum in eam ipsam mentionem incidisset, exposuit nobis sermonem Laeli de amicitia habitum ab illo secum et cum altero genero C. Fannio, Marci filio, paucis diebus post mortem Africani. <span class="reg">eius</span> disputationis sententias memoriae mandavi, quas hoc libro exposui arbitratu meo; quasi enim ipsos induxi loquentis, ne <span class="quote">‘inquam’</span> et <span class="quote">‘inquit’</span> saepius interponeretur atque ut tamquam a praesentibus coram haberi sermo videretur.</p></div><div class="textpart" id="index.xml-body.1_div.1_div.4"><h3><span class="headingNumber">1.4. </span></h3><p><span class="reg">cum</span> enim saepe mecum ageres, ut de amicitia scriberem aliquid, digna mihi res cum omnium cognitione tum nostra familiaritate visa est; itaque feci non invitus ut prodessem multis rogatu tuo. <span class="reg">sed</span> ut in Catone maiore, qui est scriptus ad te de senectute, Catonem induxi senem disputantem, quia nulla videbatur aptior persona quae de illa aetate loqueretur, quam eius, qui et diutissime senex fuisset et in ipsa senectute praeter ceteros floruisset; sic, cum accepissemus a patribus maxime memorabilem C. Laeli et P. Scipionis familiaritatem fuisse, idonea mihi Laeli <span class="pagebreak" id="index.xml-pb-d30e143">[Page p.112]</span> persona visa est quae de amicitia ea ipsa dissereret, quae disputata ab eo meminisset Scaevola. <span class="reg">genus</span> autem hoc sermonum positum in hominum veterum auctoritate et eorum illustrium plus nescio quo pacto videtur habere gravitatis: itaque ipse mea legens sic afficior interdum, ut Catonem, non me, loqui existimem.</p></div><div class="textpart" id="index.xml-body.1_div.1_div.5"><h3><span class="headingNumber">1.5. </span></h3><p><span class="reg">sed</span> ut tum ad senem senex de senectute, sic hoc libro ad amicum amicissimus scripsi de amicitia. <span class="reg">tum</span> est Cato locutus, quo erat nemo fere senior temporibus illis, nemo prudentior; nunc Laelius et sapiens, sic enim est habitus, et amicitiae gloria excellens de amicitia loquetur. <span class="reg">tu</span> velim a me animum parumper avertas, Laelium loqui ipsum putes. C. Fannius et Q. Mucius ad socerum veniunt post mortem Africani; ab his sermo oritur, respondet Laelius, cuius tota disputatio est de amicitia, quam legens te ipse<span class="note" id="Note2"><span class="noteLabel">Note: </span>te ipse <span class="italics">PDE Lahmr., Nauck;</span> te ipsum <span class="italics">GBS V Hlalm.</span></span> cognosces</p></div><div class="textpart" id="index.xml-body.1_div.1_div.6"><h3><span class="headingNumber">1.6. </span></h3><p><span class="">chapter 2</span>FANNIUS. Sunt ista, Laeli; nec enim melior vir fuit Africano quisquam nec clarior. <span class="reg">sed</span> existimare debes omnium oculos in te esse coniectos unum; te sapientem et appellant et existimant Tribuebatur hoc modo M. Catoni, scimus L. Acilium apud patres nostros appellatum esse sapientem, sed <span class="pagebreak" id="index.xml-pb-d30e177">[Page p.114]</span> uterque alio quodam modo: Acilius quia prudens esse in iure civili putabatur, Cato quia multarum rerum usum habebat et multa eius et in senatu et in foro vel provisa prudenter vel acta constanter vel responsa acute ferebantur; propterea quasi cognomen iam habebat in senectute sapientis.</p></div><div class="textpart" id="index.xml-body.1_div.1_div.7"><h3><span class="headingNumber">1.7. </span></h3><p>Te autem alio quodam modo non solum natura et moribus, verum etiam studio et doctrina esse sapientem, nec sicut volgus, sed ut eruditi solent appellare sapientem, qualem in Graecia reliqua neminem—nam qui septem appellantur, eos qui ista subtilius quaerunt in numero sapientium non habent—Athenis unum accepimus et eum quidem etiam Apollinis oraculo sapientissimum iudicatum. <span class="reg">hanc</span> esse in te sapientiam existimant, ut omnia tua in te posita esse ducas humanosque casus virtute inferiores putes. <span class="reg">itaque</span> ex me quaerunt, credo ex hoc item Scaevola, quonam pacto mortem Africani feras, eoque magis quod proximis Nonis, cum in hortos D. Bruti auguris commentandi causa, ut assolet, venissemus, tu non affuisti, qui diligentissime semper ilium diem et illud munus solitus esses obire.</p></div><div class="textpart" id="index.xml-body.1_div.1_div.8"><h3><span class="headingNumber">1.8. </span></h3><p>SCAEVOLA. Quaerunt quidem, C. Laeli, multum, <span class="pagebreak" id="index.xml-pb-d30e191">[Page p.116]</span> ut est a Fannio dictum, sed ego id respondeo, quod animum adverti, te dolorem quem acceperis cum summi viri tum amicissimi morte ferre moderate; nec potuisse non commoveri, nec fuisse id humanitatis tuae: quod autem Nonis in collegio nostro non affuisses, valetudinem respondeo causam, non maestitiam fuisse.</p><p>LAELIUS. Recte tu quidem, Scaevola, et vere; nec enim ab isto officio, quod semper usurpavi cum valerem, abduci incommodo meo debui, nec ullo casu arbitror hoc constanti homini posse contingere, ut ulla intermissio fiat offici.</p></div><div class="textpart" id="index.xml-body.1_div.1_div.9"><h3><span class="headingNumber">1.9. </span></h3><p><span class="reg">tu</span> autem, Fanni, quod mihi tantum tribui dicis, quantum ego nec agnosco nec postulo, facis amice, sed, ut mihi videris, non recte iudicas de Catone. <span class="reg">aut</span> enim nemo, quod quidem magis credo, aut, si quisquam, ille sapiens fuit. <span class="reg">quo</span> modo, ut alia omittam, mortem fili tulit! <span class="reg">memineram</span> Paulum, videram Gallum; sed hi in pueris, Cato in perfecto et spectato viro.</p></div><div class="textpart" id="index.xml-body.1_div.1_div.10"><h3><span class="headingNumber">1.10. </span></h3><p><span class="reg">quam</span> ob rem cave Catoni anteponas ne istum quidem ipsum, quem Apollo, ut ais, sapientissimum iudicavit; huius enim facta, illius dicta laudantur.</p><p>De me autem, ut iam cum utroque vestrum loquar, <span class="pagebreak" id="index.xml-pb-d30e219">[Page p.118]</span> sic habetote: <span class="">chapter 3</span> <span class="reg">ego</span> si Scipionis desiderio me moveri negem, quam id recte faciam viderint sapientes, sed certe mentiar. <span class="reg">moveor</span> enim tali amico orbatus, qualis, ut arbitror, nemo umquam erit, ut confirmare possum, nemo certe fuit. <span class="reg">sed</span> non egeo medicina: me ipse consolor et maxime illo solacio, quod eo errore careo, quo amicorum decessu plerique angi solent. <span class="reg">nihil</span> mali accidisse Scipioni puto; mihi accidit, si quid accidit; suis autem incommodis graviter angi non amicum, sed se ipsum amantis est.</p></div><div class="textpart" id="index.xml-body.1_div.1_div.11"><h3><span class="headingNumber">1.11. </span></h3><p><span class="reg">cum</span> illo vero quis neget actum esse praeclare? <span class="reg">nisi</span> enim, quod ille minime putabat, immortalitatem optare vellet, quid non adeptus est, quod homini fas esset optare, qui summam spem civium, quam de eo iam puero habuerant, continuo adulescens incredibili virtute superavit; qui consulatum petivit numquam, factus consul est bis, primum ante tempus, iterum sibi suo tempore, rei publicae paene sero; qui duabus urbibus eversis inimicissimis huic imperio non modo praesentia, verum etiam futura bella delevit? <span class="reg">quid</span> dicam de moribus facillimis, de pietate in matrem, liberalitate in sorores, boni- <span class="pagebreak" id="index.xml-pb-d30e248">[Page p.120]</span> tate in suos, iustitia in omnis? <span class="reg">nota</span> sunt vobis. <span class="reg">quam</span> autem civitati carus fuerit, maerore funeris indicatum est. <span class="reg">quid</span> igitur hunc paucorum annorum accessio iuvare potuisset? <span class="reg">senectus</span> enim quamvis non sit gravis, ut memini Catonem anno ante quam est mortuus, mecum et cum Scipione disserere, tamen aufert eam viriditatem, in qua etiam nunc erat Scipio.</p></div><div class="textpart" id="index.xml-body.1_div.1_div.12"><h3><span class="headingNumber">1.12. </span></h3><p><span class="reg">quam</span> ob rem vita quidem talis fuit vel fortuna vel gloria, ut nihil posset accedere; moriendi autem sensum celeritas abstulit. <span class="reg">quo</span> de genere mortis difficile dictu est; quid homines suspicentur videtis: hoc vere tamen licet dicere, P. Scipioni ex multis diebus, quos in vita celeberrimos laetissimosque viderit, illum diem clarissimum fuisse, cum senatu dimisso domum reductus ad vesperum est a patribus conscriptis, populo Romano, sociis et Latinis, pridie quam excessit e vita, ut ex tam alto dignitatis gradu ad superos videatur deos potius quam ad inferos pervenisse.</p></div><div class="textpart" id="index.xml-body.1_div.1_div.13"><h3><span class="headingNumber">1.13. </span></h3><p><span class="">chapter 4</span> <span class="reg">neque</span> enim adsentior eis, qui nuper haec disserere coeperunt, cum corporibus simul animos interire atque omnia morte deleri. <span class="reg">plus</span> apud me antiquorum auctoritas valet, vel nostrorum maiorum, qui mortuis tam religiosa iura tribuerunt, quod non fecissent, profecto, si nihil ad eos pertinere arbi- <span class="pagebreak" id="index.xml-pb-d30e283">[Page p.122]</span> trarentur, vel eorum qui in hac terra fuerunt magnamque Graeciam, quae nunc quidem deleta est, tum florebat, institutis et praeceptis suis erudierunt, vel eius, qui Apollinis oraculo sapientissimus est iudicatus, qui<span class="note" id="Note3"><span class="noteLabel">Note: </span>qui <span class="italics">MSS.;</span> °qui <span class="italics">Müller;</span> cui <span class="italics">Halm., Bait., Lahm.</span></span> non tum hoc tum illud, ut in plerisque, sed idem semper, animos hominum esse divinos eisque, cum ex corpore excessissent, reditum in caelum patere optimoque et iustissimo cuique expeditissimum.</p></div><div class="textpart" id="index.xml-body.1_div.1_div.14"><h3><span class="headingNumber">1.14. </span></h3><p><span class="reg">quod</span> idem Scipioni videbatur, qui quidem, quasi praesagiret, perpaucis ante mortem diebus, cum et Philus et Manilius adesset et alii plures, tuque etiam Scaevola, mecum venisses, triduum disseruit de re publica, cuius disputationis fuit extremum fere de immortalitate animorum, quae se in quiete per visum ex Africano audisse dicebat. <span class="reg">id</span> si ita est, ut optimi cuiusque animus in morte facillime evolet tanquam e custodia vinclisque corporis, cui censemus cursum ad deos faciliorem fuisse quam Scipioni? <span class="reg">quocirca</span> maerere hoc eius eventu vereor ne invidi magis quam amici sit. <span class="reg">sin</span> autem illa veriora, ut idem interitus sit animorum et corporum nec ullus sensus maneat, ut nihil boni est in morte, sic certe nihil mali. <span class="reg">sensu</span> enim amisso fit idem, quasi natus <span class="pagebreak" id="index.xml-pb-d30e316">[Page p.124]</span> non esset omnino, quem tamen osse natum et nos gaudemus et haec civitas, dum erit, laetabitur.</p></div><div class="textpart" id="index.xml-body.1_div.1_div.15"><h3><span class="headingNumber">1.15. </span></h3><p><span class="reg">quam</span> ob rem cum illo quidem, ut supra dixi, actum optime est, mecum incommodius, quem fuerat aequius, ut prius introieram, sic prius exire de vita. <span class="reg">sed</span> tamen recordatione nostrae amicitiae sic fruor, ut beate vixisse videar, quia cum Scipione vixerim, quocum mihi coniuncta cura de publica re et de privata fuit, quocum et domus fuit et militia communis et, id in quo omnis vis est amicitiae, voluntatum studiorum sententiarum summa consensio. <span class="reg">itaque</span> non tam ista me sapientiae, quam modo Fannius commemoravit, fama delectat, falsa praesertim, quam quod amicitiae nostrae memoriam spero sempiternam fore, idque eo mihi magis est cordi, quod ex omnibus saeculis vix tria aut quattuor nominantur paria amicorum, quo in genere sperare videor Scipionis et Laeli amicitiam notam posteritati fore.</p></div><div class="textpart" id="index.xml-body.1_div.1_div.16"><h3><span class="headingNumber">1.16. </span></h3><p>FANNIUS. Istuc quidem, Laeli, ita necesse est. <span class="reg">sed</span> quoniam amicitiae mentionem fecisti et sumus otiosi, pergratum mihi feceris—spero item Scaevolae —si, quem ad modum soles de ceteris rebus, cum ex te quaeruntur, sic de amicitia disputaris quid sentias, qualem existimes, quae praecepta des.</p><p>SCAEVOLA. Mihi vero erit gratum, atque id ipsum <span class="pagebreak" id="index.xml-pb-d30e338">[Page p.126]</span> cum tecum agere conarer, Fannius antevertit. <span class="reg">quam</span> ob rem utrique nostrum gratum admodum feceris.</p></div><div class="textpart" id="index.xml-body.1_div.1_div.17"><h3><span class="headingNumber">1.17. </span></h3><p><span class="">chapter 5</span>LAELIUS. Ego vero non gravarer, si mihi ipse confiderem, nam et praeclara res est et sumus, ut dixit Fannius, otiosi. <span class="reg">sed</span> quis ego sum aut quae est in me facultas? <span class="reg">doctorum</span> est ista consuetudo eaque. Graecorum, ut eis ponatur de quo disputent quamvis subito. <span class="reg">magnum</span> opus est egetque exercitatione non parva. <span class="reg">quam</span> ob rem quae disputari de amicitia possunt, ab eis censeo petatis, qui ista profitentur; ego vos hortari tantum possum, ut amicitiam omnibus rebus humanis anteponatis; nihil est enim tam naturae aptum, tam conveniens ad res vel secundas vel adversas.</p></div><div class="textpart" id="index.xml-body.1_div.1_div.18"><h3><span class="headingNumber">1.18. </span></h3><p><span class="reg">sed</span> hoc primum sentio, nisi in bonis amicitiam esse non posse; neque id ad vivum reseco, ut illi, qui haec subtilius disserunt, fortasse vere, sed ad communem utilitatem parum; negant enim quemquam esse virum bonum nisi sapientem. <span class="reg">sit</span> ita sane: sed eam sapientiam interpretantur, quam adhuc mortalis nemo est consecutus. <span class="reg">nos</span> autem ea quae sunt in usu vitaque communi, non ea quae finguntur aut optantur, spectare debemus. <span class="reg">numquam</span> ego dicam C. Fabricium, M'. Curium, Ti. Coruncanium, quos sapientis nostri maiores iudicabant, ad istorum normam fuisse sapientis. <span class="reg">qua</span> re <span class="pagebreak" id="index.xml-pb-d30e379">[Page p.128]</span> sibi habeant sapientiae nomen et invidiosum et obscurum, concedant ut viri boni fuerint. <span class="reg">ne</span> id quidem facient; negabunt id nisi sapienti posse concedi.</p></div><div class="textpart" id="index.xml-body.1_div.1_div.19"><h3><span class="headingNumber">1.19. </span></h3><p><span class="reg">agamus</span> igitur pingui, ut aiunt, Minerva. <span class="reg">qui</span> ita se gerunt, ita vivunt, ut eorum probetur fides integritas aequitas<span class="note" id="Note4"><span class="noteLabel">Note: </span>aequitas <span class="italics">edd.;</span> aequalitas <span class="italics">MSS.</span></span> liberalitas, nec sit in eis ulla cupiditas libido audacia, sintque magna constantia, ut ei fuerunt, modo quos nominavi, hos viros bonos, ut habiti sunt, sic etiam appellandos putemus, quia sequantur, quantum homines possunt, naturam optimam bene vivendi ducem.</p><p>Sic enim mihi perspicere videor, ita natos esse nos, ut inter omnis esset societas quaedam, maior autem, ut quisque proxime accederet. <span class="reg">itaque</span> cives potiores quam peregrini, propinqui quam alieni; cum his enim amicitiam natura ipsa peperit, sed ea non satis habet firmitatis. <span class="reg">namque</span> hoc praestat amicitia propinquitati, quod ex propinquitate benevolentia tolli potest, ex amicitia non potest; sublata enim benevolentia amicitiae nomen tollitur, propinquitatis manet.</p></div><div class="textpart" id="index.xml-body.1_div.1_div.20"><h3><span class="headingNumber">1.20. </span></h3><p><span class="reg">quanta</span> autem vis amicitiae sit ex hoc intellegi maxime potest, quod ex infinita societate generis humani, quam conciliavit ipsa natura, ita contracta res est et adducta in angustum, ut omnis caritas aut inter duos aut inter paucos iungeretur.</p><div class="pagebreak" id="index.xml-pb-d30e416">[Page p.130]</div><p><span class="">chapter 6</span> <span class="reg">est</span> enim amicitia nihil aliud<span class="note" id="Note5"><span class="noteLabel">Note: </span>nihil aliud <span class="italics">Müller;</span> nil unquam <span class="italics">Reid;</span> quicquam <span class="italics">Halm's MSS. </span></span> nisi omnium divinarum humanarumque rerum cum benevolentia et caritate consensio, qua quidem haud scio an excepta sapientia nil quicquam melius homini sit a dis immortalibus datum. <span class="reg">divitias</span> alii praeponunt, bonam alii valetudinem, alii potentiam, alii honores, multi etiam voluptates. <span class="reg">beluarum</span> hoc quidem extremum, illa autem superiora caduca et incerta, posita non tam in consiliis nostris quam in fortunae temeritate. <span class="reg">qui</span> autem in virtute summum bonum ponunt, praeclare illi quidem, sed haec ipsa virtus amicitiam et gignit et continet, nec sine virtute amicitia esse ullo pacto potest.</p></div><div class="textpart" id="index.xml-body.1_div.1_div.21"><h3><span class="headingNumber">1.21. </span></h3><p><span class="reg">iam</span> virtutem ex consuetudine vitae nostrae sermonisque nostri interpretemur nec eam, ut quidam docti, verborum magnificentia metiamur, virosque bonos eos qui habentur numeremus—Paulos Catones Gallos Scipiones Philos—his communis vita contenta est; eos autem omittamus, qui omnino nusquam reperiuntur.</p></div><div class="textpart" id="index.xml-body.1_div.1_div.22"><h3><span class="headingNumber">1.22. </span></h3><p><span class="reg">talis</span> igitur inter viros amicitia tantas opportunitates habet, quantas vix queo dicere. <span class="reg">principio</span> qui potest esse vita vitalis, ut ait Ennius, quae non in amici mutua benevolentia conquiescit? <span class="reg">quid</span> dulcius quam habere quicum omnia audeas sic loqui ut tecum? <span class="reg">qui</span> esset tantus fructus in prosperis rebus, nisi haberes qui illis aeque ac tu ipse gauderet? <span class="pagebreak" id="index.xml-pb-d30e468">[Page p.132]</span> Adversas vero ferre difficile esset sine eo, qui illas gravius etiam quam tu ferret. <span class="reg">denique</span> ceterae res, quae expetuntur, opportunae sunt singulae rebus fere singulis—divitiae, ut utare; opes, ut colare; honores, ut laudere; voluptates, ut gaudeas; valetudo, ut dolore careas et muneribus fungare corporis; amicitia res plurimas continet: quoquo te verteris praesto est, nullo loco excluditur, numquam intempestiva, numquam molesta est. <span class="reg">itaque</span> non aqua, non igni, ut aiunt, pluribus locis utimur quam amicitia. <span class="reg">neque</span> ego nunc de volgari aut de mediocri, quae tamen ipsa et delectat et prodest, sed de vera et perfecta loquor, qualis eorum, qui pauci nominantur, fuit. <span class="reg">nam</span> et secundas res splendidiores facit amicitia, et adversas, partiens communicansque, leviores.</p></div><div class="textpart" id="index.xml-body.1_div.1_div.23"><h3><span class="headingNumber">1.23. </span></h3><p><span class="">chapter 7</span> <span class="reg">cumque</span> plurimas et maximas commoditates amicitia contineat, tum illa nimirum praestat omnibus, quod bonam spem praelucet in posterum, nec debilitari animos aut cadere patitur. <span class="reg">verum</span> etiam amicum qui intuetur, tamquam exemplar aliquod intuetur sui. <span class="reg">quocirca</span> et absentes adsunt et egentes abundant et imbecilli valent et, quod difficilius dictu est, mortui vivunt; tantus eos honos memoria desiderium prosequitur amicorum, ex quo illorum beata mors videtur, horum vita laudabilis. <span class="reg">quod</span> si exe- <span class="pagebreak" id="index.xml-pb-d30e501">[Page p.134]</span> meris ex rerum natura benevolentiae coniunctionem, nec domus ulla nec urbs stare poterit, ne agri quidem cultus permanebit. <span class="reg">id</span> si minus intellegitur, quanta vis amicitiae concordiaeque sit, ex dissensionibus atque discordiis percipi potest. <span class="reg">quae</span> enim domus tam stabilis, quae tam firma civitas est, quae non odiis et discidiis funditus possit everti?</p><p><span class="reg">ex</span> quo, quantum boni sit in amicitia, iudicari potest.</p></div><div class="textpart" id="index.xml-body.1_div.1_div.24"><h3><span class="headingNumber">1.24. </span></h3><p><span class="reg">agrigentinum</span> quidem doctum quendam virum carminibus Graecis vaticinatum ferunt, quae in rerum natura totoque mundo constarent quaeque moverentur, ea contrahere amicitiam, dissipare discordiam. <span class="reg">atque</span> hoc quidem omnes mortales et intellegunt et re probant. <span class="reg">itaque</span>, si quando aliquod officium exstitit amici in periculis aut adeundis aut communicandis, quis est qui id non maximis efferat laudibus? <span class="reg">qui</span> clamores tota cavea nuper in hospitis et amici mei M. Pacuvi nova fabula, cum ignorante rege uter Orestes esset, Pylades Orestem se esse diceret, ut pro illo necaretur, Orestes autem, ita ut erat, Orestem se esse perseveraret! <span class="reg">stantes</span> plaudebant in re ficta; quid arbitramur in vera facturos fuisse? <span class="reg">facile</span> indicabat ipsa natura vim suam, cum homines, quod facere ipsi non possent, id recte fieri in altero iudicarent.</p><div class="pagebreak" id="index.xml-pb-d30e536">[Page p.136]</div><p><span class="reg">hactenus</span> mihi videor de amicitia quid sentirem potuisse dicere; si quae praeterea sunt—credo autem esse multa—ab eis, si videbitur, qui ista disputant, quaeritote.</p></div><div class="textpart" id="index.xml-body.1_div.1_div.25"><h3><span class="headingNumber">1.25. </span></h3><p>FANNIUS. Nos autem ate potius. <span class="reg">quamquam</span> etiam ab istis saepe quaesivi et audivi non invitus equidem, sed aliud quoddam filum orationis tuae.</p><p>SCAEVOLA. Tum magis id diceres, Fanni, si nuper in hortis Scipionis, cum est de re publica disputatum, affuisses. <span class="reg">qualis</span> tum patronus iustitiae fuit contra accuratam orationem Phili!</p><p>FANNIUS. Facile id quidem fuit iustitiam iustissimo viro defendere.</p><p>SCAEVOLA. Quid? amicitiam nonne facile ei, qui ob eam summa fide, constantia iustitiaque servatam maximam gloriam ceperit?</p></div><div class="textpart" id="index.xml-body.1_div.1_div.26"><h3><span class="headingNumber">1.26. </span></h3><p><span class="">chapter 8</span>LAELIUS. Vim hoc quidem est afferre; quid enim refert qua me ratione cogatis? <span class="reg">cogitis</span> certe. <span class="reg">studiis</span> enim generorum, praesertim in re bona, cum difficile est tum ne aequum quidem obsistere.</p><p><span class="reg">saepissime</span> igitur mihi de amicitia cogitanti maxime illud considerandum videri solet, utrum propter imbecillitatem atque inopiam desiderata sit amicitia, ut dandis recipiendisque meritis, quod quisque minus per se ipse posset, id acciperet ab alio vicissimque redderet, an esset hoc quidem <span class="pagebreak" id="index.xml-pb-d30e573">[Page p.138]</span> proprium amicitiae, sed antiquior et pulchrior et magis a natura ipsa profecta alia causa. <span class="reg">amor</span> enim, ex quo amicitia nominata est, princeps est ad benevolentiam coniungendam. <span class="reg">nam</span> utilitates quidem etiam ab eis percipiuntur saepe, qui simulatione amicitiae coluntur et observantur temporis causa; in amicitia autem nihil fictum, nihil simulatum est et, quidquid est, id est verum et' voluntarium.</p></div><div class="textpart" id="index.xml-body.1_div.1_div.27"><h3><span class="headingNumber">1.27. </span></h3><p><span class="reg">quapropter</span> a natura mihi videtur potius quam indigentia orta amicitia, applicatione magis animi cum quodam sensu amandi, quam cogitatione quantum illa res utilitatis esset habitura. <span class="reg">quod</span> quidem quale sit, etiam in bestiis quibusdam animadverti potest, quae ex se natos ita amant ad quoddam tempus et ab eis ita amantur, ut facile earum sensus appareat. <span class="reg">quod</span> in homine multo est evidentius, primum ex ea caritate quae est inter natos et parentis, quae dirimi nisi detestabili scelere non potest, deinde cum similis sensus exstitit amoris, si aliquem nacti sumus, cuius cum moribus et natura congruamus, quod in eo quasi lumen aliquod probitatis et virtutis perspicere videamur.</p></div><div class="textpart" id="index.xml-body.1_div.1_div.28"><h3><span class="headingNumber">1.28. </span></h3><p><span class="reg">nihil</span> est enim virtute amabilius, nihil quod magis alliciat ad diligendum, quippe cum propter virtutem et probitatem etiam eos, quos numquam vidimus, quodam modo diligamus. <span class="reg">quis</span> est qui C. Fabrici, M'. Curi non cum caritate aliqua <span class="pagebreak" id="index.xml-pb-d30e602">[Page p.140]</span> benevola memoriam usurpet, quos numquam viderit? <span class="reg">quis</span> autem est qui Tarquinium Superbum, qui Sp. Cassium, Sp. Maelium non oderit? <span class="reg">cum</span> duobus ducibus de imperio in Italia est decertatum, Pyrrho et Hannibale; ab altero propter probitatem eius non nimis alienos animos habemus; alterum propter crudelitatem semper haec civitas oderit.</p></div><div class="textpart" id="index.xml-body.1_div.1_div.29"><h3><span class="headingNumber">1.29. </span></h3><p><span class="">chapter 9</span> <span class="reg">quod</span> si tanta vis probitatis est, ut eam vel in eis, quos numquam vidimus, et, quod maius est, in hoste etiam diligamus, quid mirum est, si animi hominum moveantur, cum eorum, quibuscum usu coniuncti esse possunt, virtutem et bonitatem perspicere videantur? <span class="reg">quamquam</span> confirmatur amor et beneficio accepto et studio perspecto et consuetudine adiuncta, quibus rebus ad illum primum motum animi et amoris adhibitis admirabilis quaedam exardescit benevolentiae magnitudo.</p><p><span class="reg">quam</span> si qui putant ab imbecillitate proficisci, ut sit per quem adsequatur quod quisque desideret, humilem sane relinquunt et minime generosum, ut ita dicam, ortum amicitiae, quam ex inopia atque indigentia natam volunt. <span class="reg">quod</span> si ita esset, ut quisque minimum esse in se arbitraretur, ita ad amicitiam esset aptissimus; quod longe secus est.</p></div><div class="textpart" id="index.xml-body.1_div.1_div.30"><h3><span class="headingNumber">1.30. </span></h3><p><span class="reg">ut</span> enim quisque sibi plurimum confidit et ut quisque maxime virtute et sapientia sic munitus est, ut nullo egeat suaque omnia in se ipso posita iudicet, ita <span class="pagebreak" id="index.xml-pb-d30e635">[Page p.142]</span> in amicitiis expetendis colendisque maxime excellit. <span class="reg">quid</span> enim? Africanus indigens mei? <span class="reg">minime</span> hercule! <span class="reg">ac</span> ne ego quidem illius, sed ego admiratione quadam virtutis eius, ille vicissim opinione fortasse non nulla quam de meis moribus habebat, me dilexit; auxit benevolentiam consuetudo. <span class="reg">sed</span> quamquam utilitates multae et magnae consecutae sunt, non sunt tamen ab earum spe causae diligendi profectae.</p></div><div class="textpart" id="index.xml-body.1_div.1_div.31"><h3><span class="headingNumber">1.31. </span></h3><p><span class="reg">ut</span> enim benefici liberalesque sumus, non ut exigamus gratiam—neque enim beneficium faeneramur, sed natura propensi ad liberalitatem sumus—sic amicitiam non spe mercedis adducti, sed quod omnis eius fructus in ipso amore inest, expetendam putamus.</p></div><div class="textpart" id="index.xml-body.1_div.1_div.32"><h3><span class="headingNumber">1.32. </span></h3><p><span class="reg">ab</span> his, qui pecudum ritu ad voluptatem omnia referunt, longe dissentiunt; nec mirum; nihil enim altum, nihil magnificum ac divinum suspicere possunt, qui suas omnis cogitationes abiecerunt in rem tam humilem tamque contemptam. <span class="reg">quam</span> ob rem hos quidem ab hoc sermone removeamus, ipsi autem intellegamus natura gigni sensum diligendi et benevolentiae caritatem facta significatione probitatis, quam qui appetiverunt, applicant sese et propius admovent, ut et usu eius, quem diligere coeperunt, fruantur et moribus, sintque pares in amore et aequales propensioresque ad bene merendum quam ad reposcendum, atque haec inter eos sit honesta <span class="pagebreak" id="index.xml-pb-d30e666">[Page p.144]</span> certatio. Sic et utilitates ex amicitia maximae capientur, et erit eius ortus a natura quam ab imbecillitate gravior et verior. <span class="reg">nam</span> si utilitas conglutinaret amicitias, eadem commutata dissolveret; sed quia natura mutari non potest, idcirco verae amicitiae sempiternae sunt.</p><p><span class="reg">ortum</span> quidem amicitiae videtis, nisi quid ad haec forte vultis.</p><p>FANNIUS. Tu vero perge, Laeli! <span class="reg">pro</span> hoc enim, qui minor est natu, meo iure respondeo.</p></div><div class="textpart" id="index.xml-body.1_div.1_div.33"><h3><span class="headingNumber">1.33. </span></h3><p>SCAEVOLA. Recte tu quidem: quam ob rem audiamus.</p><p><span class="">chapter 10</span>LAELIUS. Audite vero, optimi viri, ea quae saepissime inter me et Scipionem de amicitia disserebantur. <span class="reg">quamquam</span> ille quidem nihil difficilius esse dicebat quam amicitiam usque ad extremum vitae diem permanere: nam vel ut non idem expediret incidere saepe, vel ut de re publica non idem sentiretur; mutari etiam mores hominum saepe dicebat, alias adversis rebus, alias aetate ingravescente. <span class="reg">atque</span> earum rerum exemplum ex similitudine capiebat ineuntis aetatis, quod summi puerorum amores saepe una cum praetexta toga deponerentur;</p></div><div class="textpart" id="index.xml-body.1_div.1_div.34"><h3><span class="headingNumber">1.34. </span></h3><p>sin autem ad adulescentiam perduxissent, dirimi tamen interdum contentione vel uxoriae condicionis vel commodi alicuius, quod idem adipisci uterque <span class="pagebreak" id="index.xml-pb-d30e697">[Page p.146]</span> non posset. <span class="reg">quod</span> si qui longius in amicitia provecti essent, tamen saepe labefactari, si in honoris contentionem incidissent; pestem enim nullam maiorem esse amicitiis quam in plerisque pecuniae cupiditatem, in optimis quibusque honoris certamen et gloriae, ex quo inimicitias maximas saepe inter amicissimos exstitisse.</p></div><div class="textpart" id="index.xml-body.1_div.1_div.35"><h3><span class="headingNumber">1.35. </span></h3><p><span class="reg">magna</span> etiam discidia et plerumque iusta nasci, cum aliquid ab amicis quod rectum non esset postularetur, ut aut libidinis ministri aut adiutores essent ad iniuriam, quod qui recusarent, quamvis honeste id facerent, ius tamen amicitiae deserere arguerentur ab eis, quibus obsequi nollent; illos autem, qui quidvis ab amico auderent postulare, postulatione ipsa profiteri omnia se amici causa esse facturos. <span class="reg">eorum</span> querella inveterata non modo familiaritates exstingui solere, sed odia etiam gigni sempiterna. <span class="reg">haec</span> ita multa quasi fata impendere amicitiis, ut omnia subterfugere non modo sapientiae, sed etiam felicitatis diceret sibi videri.</p></div><div class="textpart" id="index.xml-body.1_div.1_div.36"><h3><span class="headingNumber">1.36. </span></h3><p><span class="">chapter 11</span> <span class="reg">quam</span> ob rem id primum videamus, si placet, quatenus amor in amicitia progredi debeat. <span class="reg">numne</span>, si Coriolanus habuit amicos, ferre contra patriam arma illi cum Coriolano debuerunt? <span class="reg">num</span> Vecellinum amici regnum appetentem, num Maelium debuerunt iuvare?</p></div><div class="textpart" id="index.xml-body.1_div.1_div.37"><h3><span class="headingNumber">1.37. </span></h3><p><span class="reg">tiberium</span> quidem Gracchum <span class="pagebreak" id="index.xml-pb-d30e734">[Page p.148]</span> rem publicam vexantem a Q. Tuberone aequalibusque amicis derelictum videbamus. At C. Blossius Cumanus, hospes familiae vestrae, Scaevola, cum ad me, quod aderam Laenati et Rupilio consulibus in consilio, deprecatum venisset, hanc ut sibi ignoscerem causam afferebat, quod tanti Tib. Gracchum fecisset, ut quidquid ille vellet sibi faciendum putaret. <span class="reg">tum</span> ego, <span class="quote">‘etiamne,’</span> inquam, <span class="quote">‘si te in Capitolium faces ferre vellet?’</span> <span class="quote">‘<span class="reg">numquam</span> voluisset id quidem, sed, si voluisset, paruissem.’</span> <span class="reg">videtis</span>, quam nefaria vox. <span class="reg">et</span> hercule ita fecit, vel plus etiam quam dixit; non enim paruit ille Tib. Gracchi temeritati, sed praefuit, nec se comitem illius furoris, sed ducem praebuit. <span class="reg">itaque</span> hac amentia, quaestione nova perterritus, in Asiam profugit, ad hostis se contulit, poenas rei publicae gravis iustasque persolvit.</p><p><span class="reg">nulla</span> est igitur excusatio peccati, si amici causa peccaveris; nam, cum conciliatrix amicitiae virtutis opinio fuerit, difficile est amicitiam manere, si a virtute defeceris.</p></div><div class="textpart" id="index.xml-body.1_div.1_div.38"><h3><span class="headingNumber">1.38. </span></h3><p><span class="reg">quod</span> si rectum statuerimus vel concedere amicis quidquid velint vel impetrare ab eis quidquid velimus, perfecta quidem sapientia si simus, nihil habeat res viti; sed loquimur de eis amicis qui ante oculos sunt, quos videmus<span class="note" id="Note6"><span class="noteLabel">Note: </span>videmus <span class="italics">P Reid;</span> vidimus <span class="italics">ER Müller.</span></span> aut de quibus memoriam accepimus, quos novit vita com- <span class="pagebreak" id="index.xml-pb-d30e781">[Page p.150]</span> munis. <span class="reg">ex</span> hoc numero nobis exempla sumenda sunt, et eorum quidem maxime, qui ad sapientiam proxime accedunt.</p></div><div class="textpart" id="index.xml-body.1_div.1_div.39"><h3><span class="headingNumber">1.39. </span></h3><p><span class="reg">videmus</span> Papum Aemilium C. Luscino familiarem fuisse (sic a patribus accepimus) bis una consules, collegas in censura; tum et cum eis et inter se coniunctissimos fuisse M'. Curium, Tib. Coruncanium memoriae proditum est. <span class="reg">igitur</span> ne suspicari quidem possumus quemquam horum ab amico quidpiam contendisse, quod contra fidem. contra ius iurandum, contra rem publicam esset. <span class="reg">nam</span> hoc quidem in talibus viris quid attinet dicere, si contendisset impetraturum non fuisse, cum illi sanctissimi viri fuerint, aeque autem nefas sit tale aliquid et facere rogatum et rogare? At vero Tib. Gracchum sequebantur C. Carbo, C. Cato, et minime tum quidem Gaius frater, nunc idem acerrimus.</p></div><div class="textpart" id="index.xml-body.1_div.1_div.40"><h3><span class="headingNumber">1.40. </span></h3><p><span class="">chapter 12</span> <span class="reg">haec</span> igitur lex in amicitia sanciatur, ut neque rogemus res turpis nec faciamus rogati. <span class="reg">turpis</span> enim excusatio est et minime accipienda cum in ceteris peccatis, tum si quis contra rem publicam <span class="italics">se</span> amici causa fecisse fateatur. <span class="reg">etenim</span> eo loco, Fanni et Scaevola, locati sumus, ut nos longe prospicere oporteat futuros casus rei publicae. <span class="reg">deflexit</span> iam aliquantulum de spatio curriculoque consuetudo <span class="pagebreak" id="index.xml-pb-d30e819">[Page p.152]</span> maiorum.</p></div><div class="textpart" id="index.xml-body.1_div.1_div.41"><h3><span class="headingNumber">1.41. </span></h3><p>Tib. Gracchus regnum occupare conatus est, vel regnavit is quidem paucos menses. <span class="reg">num</span> quid simile populus Romanus audierat aut viderat? <span class="reg">hunc</span> etiam post mortem secuti amici et propinqui quid in P. Scipione effecerint, sine lacrimis non queo dicere. <span class="reg">nam</span> Carbonem, quocumque modo potuimus, propter recentem poenam Tib. Gracchi sustinuimus. De C. Gracchi autem tribunatu quid exspectem non libet augurari; serpit deinde res,<span class="note" id="Note7"><span class="noteLabel">Note: </span>serpit deinde res <span class="italics">MSS.;</span> serpit clam ea res <span class="italics">Deiter, Bennett. The passage is probably corrupt, as Müller thinks.</span></span> quae proclivis ad perniciem, cum semel coepit, labitur. <span class="reg">videtis</span> in tabella iam ante quanta sit facta labes, primo Gabinia lege, biennio autem post Cassia. <span class="reg">videre</span> iam videor populum a senatu disiunctum, multitudinis arbitrio res maximas agi. <span class="reg">plures</span> enim discent quem ad modum haec fiant, quam quem ad modum his resistatur.</p></div><div class="textpart" id="index.xml-body.1_div.1_div.42"><h3><span class="headingNumber">1.42. </span></h3><p><span class="reg">quorsum</span> haec? <span class="reg">quia</span> sine sociis nemo quicquam <span class="pagebreak" id="index.xml-pb-d30e861">[Page p.154]</span> tale conatur. <span class="reg">praecipiendum</span> est igitur bonis, ut; si in eius modi amicitias ignari casu aliquo inciderint, ne existiment ita se alligatos, ut ab amicis in magna aliqua re publica peccantibus non discedant; improbis autem poena statuenda est, nec vero minor eis qui secuti erunt alterum, quam eis qui ipsi fuerint impietatis duces. <span class="reg">quis</span> clarior in Graecia Themistocle, quis potentior? <span class="reg">qui</span> cum imperator bello Persico servitute Graeciam liberavisset propterque invidiam in exsilium expulsus esset, ingratae patriae iniuriam non tulit, quam ferre debuit: fecit idem quod viginti annis ante apud nos fecerat Coriolanus. His adiutor contra patriam inventus est nemo; itaque mortem sibi uterque conscivit.</p></div><div class="textpart" id="index.xml-body.1_div.1_div.43"><h3><span class="headingNumber">1.43. </span></h3><p><span class="reg">qua</span> re talis improborum consensio non modo excusatione amicitiae tegenda non est, sed potius supplicio omni vindicanda est, ut ne quis concessum putet amicum vel bellum patriae inferentem sequi. <span class="reg">quod</span> quidem, ut res ire coepit, haud scio an aliquando futurum sit; mihi autem non minori curae est, qualis res publica post mortem meam futura sit, quam qualis hodie sit.</p></div><div class="textpart" id="index.xml-body.1_div.1_div.44"><h3><span class="headingNumber">1.44. </span></h3><p><span class="">chapter 13</span> <span class="reg">haec</span> igitur prima lex amicitiae sanciatur, ut ab amicis honesta petamus, amicorum causa honesta faciamus, ne exspectemus quidem dum <span class="pagebreak" id="index.xml-pb-d30e891">[Page p.156]</span> rogemur, studium semper adsit, cunctatio absit, consilium verum dare audeamus libere, plurimum in amicitia amicorum bene suadentium valeat auctoritas, eaque et adhibeatur ad monendum non modo aperte, sed etiam acriter, si res postulabit, et adhibitae pareatur.</p></div><div class="textpart" id="index.xml-body.1_div.1_div.45"><h3><span class="headingNumber">1.45. </span></h3><p><span class="reg">nam</span> quibusdam, quos audio sapientes habitos in Graecia, placuisse opinor mirabilia quaedam—sed nihil est, quod illi non persequantur argutiis—partim fugiendas esse nimias amicitias, ne necesse sit unum sollicitum esse pro pluribus; satis superque esse sibi suarum cuique rerum; alienis nimis implicari molestum esse; commodissimum esse quam laxissimas habenas habere amicitiae, quas vel adducas cum velis vel remittas; caput enim esse ad beate vivendum securitatem, qua frui non possit animus, si tamquam parturiat unus pro pluribus.</p></div><div class="textpart" id="index.xml-body.1_div.1_div.46"><h3><span class="headingNumber">1.46. </span></h3><p><span class="reg">alios</span> autem dicere aiunt multo etiam inhumanius, quem locum breviter paulo ante perstrinxi, praesidi adiumentique causa, non benevolentiae neque caritatis amicitias esse expetendas; itaque ut quisque minimum firmitatis haberet minimumque virium, ita amicitias appetere maxime: ex eo fieri ut mulierculae magis amicitiarum praesidia quaerant quam viri, et inopes quam opulenti, et calamitosi quam ei <span class="pagebreak" id="index.xml-pb-d30e905">[Page p.158]</span> qui putentur beati.</p></div><div class="textpart" id="index.xml-body.1_div.1_div.47"><h3><span class="headingNumber">1.47. </span></h3><p>O praeclaram sapientiam! <span class="reg">solem</span> enim e mundo tollere videntur ei, qui amicitiam e vita tollunt, qua nihil a dis immortalibus melius habemus, nihil iucundius. <span class="reg">quae</span> est enim ista securitas? <span class="reg">specie</span> quidem blanda, sed reapse multis locis repudianda. <span class="reg">neque</span> enim est consentaneum ullam honestam rem actionemve, ne sollicitus sis, aut non suscipere aut susceptam deponere. <span class="reg">quod</span> si curam fugimus, virtus fugienda est, quae necesse est cum aliqua cura res sibi contrarias aspernetur atque oderit, ut bonitas malitiam, temperantia libidinem, ignaviam fortitudo. <span class="reg">itaque</span> videas rebus iniustis iustos maxime dolere, imbellibus fortis, flagitiosis modestos. <span class="reg">ergo</span> hoc proprium est animi bene constituti, et laetari bonis rebus et dolere contrariis.</p></div><div class="textpart" id="index.xml-body.1_div.1_div.48"><h3><span class="headingNumber">1.48. </span></h3><p><span class="reg">quam</span> ob rem si cadit in sapientem animi dolor, qui profecto cadit, nisi ex eius animo exstirpatam humanitatem arbitramur, quae causa est cur amicitiam funditus tollamus e vita, ne aliquas propter eam suscipiamus molestias? <span class="reg">quid</span> enim interest motu animi sublato, non dico inter pecudem et hominem, sed inter hominem et truncum aut saxum aut quidvis generis eiusdem? <span class="reg">neque</span> enim sunt isti audiendi, qui virtutem duram et quasi ferream esse quandam volunt; quae quidem est cum multis in rebus tum in amicitia tenera atque tractabilis, ut et bonis amici quasi diffundatur et incommodis <span class="pagebreak" id="index.xml-pb-d30e944">[Page p.160]</span> contrahatur. <span class="reg">quam</span> ob rem angor iste, qui pro amico saepe capiendus est, non tantum valet, ut tollat e vita amicitiam, non plus quam ut virtutes, quia non nullas curas et molestias afferunt, repudientur.</p><p><span class="">chapter 14</span> <span class="reg">cum</span> autem contrahat amicitiam, ut supra dixi, si qua<span class="note" id="Note8"><span class="noteLabel">Note: </span>si qua <span class="italics">M;</span> si quasi <span class="italics">Reid;</span> sic quasi <span class="italics">GBS;</span> si qua quasi D.</span> significatio virtutis eluceat, ad quam se similis animus applicet et adiungat, id cum contigit, amor exoriatur necesse est.</p></div><div class="textpart" id="index.xml-body.1_div.1_div.49"><h3><span class="headingNumber">1.49. </span></h3><p><span class="reg">quid</span> enim tam absurdum quam delectari multis inanibus rebus, ut honore, ut gloria, ut aedificio, ut vestitu cultuque corporis, animante virtute praedito, eo qui vel amare vel, ut ita dicam, redamare possit, non admodum delectari? <span class="reg">nihil</span> est enim remuneratione benevolentiae, nihil vicissitudine studiorum officiorumque iucundius.</p></div><div class="textpart" id="index.xml-body.1_div.1_div.50"><h3><span class="headingNumber">1.50. </span></h3><p><span class="reg">quid</span>? si illud etiam addimus, quod recte addi potest, nihil esse quod ad se rem ullam tam illiciat et tam trahat quam ad amicitiam similitudo, concedetur profecto verum esse, ut bonos boni diligant asciscantque sibi quasi propinquitate coniunctos atque natura. <span class="reg">nihil</span> est enim appetentius similium sui nec rapacius quam natura. <span class="reg">quam</span> ob rem hoc quidem, Fanni et Scaevola, constet, ut opinor, bonis inter bonos quasi necessariam benevolentiam, qui est amicitiae fons a natura constitutus. <span class="reg">sed</span> eadem bonitas etiam ad multitudinem pertinet. <span class="reg">non</span> enim est inhumana virtus neque immunis neque superba, quae etiam populos universos tueri eisque optime <span class="pagebreak" id="index.xml-pb-d30e996">[Page p.162]</span> consulere soleat, quod non faceret profecto, si a caritate volgi abhorreret.</p></div><div class="textpart" id="index.xml-body.1_div.1_div.51"><h3><span class="headingNumber">1.51. </span></h3><p><span class="reg">atque</span> etiam mihi quidem videntur, qui utilitatis causa fingunt amicitias, amabilissimum nodum amicitiae tollere. <span class="reg">non</span> enim tam utilitas parta per amicum quam amici amor ipse delectat, tumque illud fit, quod ab amico est profectum, iucundum, si cum studio est profectum. <span class="reg">tantumque</span> abest ut amicitiae propter indigentiam colantur, ut ei, qui opibus et copiis maximeque virtute, in qua plurimum est praesidi, minime alterius indigeant, liberalis simi sint et beneficentissimi. <span class="reg">atque</span> haud sciam an ne opus sit quidem nihil umquam omnino deesse amicis. <span class="reg">ubi</span> enim studia nostra viguissent, si numquam consilio, numquam opera nostra nec domi nec militiae Scipio eguisset? <span class="reg">non</span> igitur utilitatem amicitia, sed utilitas amicitiam secuta est.</p></div><div class="textpart" id="index.xml-body.1_div.1_div.52"><h3><span class="headingNumber">1.52. </span></h3><p><span class="">chapter 15</span> <span class="reg">non</span> ergo erunt homines deliciis diffluentes audiendi, si quando de amicitia, quam nec usu nec ratione habent cognitam, disputabunt. <span class="reg">nam</span> quis est, pro deorum fidem atque hominum! qui velit, ut neque diligat quemquam nec ipse ab ullo diligatur, circumfluere omnibus copiis atque in omnium rerum abundantia vivere? <span class="reg">haec</span> enim est tyrannorum vita, nimirum in qua nulla fides, nulla caritas, nulla <span class="pagebreak" id="index.xml-pb-d30e1034">[Page p.164]</span> stabilis benevolentiae potest esse fiducia, omnia semper suspecta atque sollicita, nullus locus amicitiae.</p></div><div class="textpart" id="index.xml-body.1_div.1_div.53"><h3><span class="headingNumber">1.53. </span></h3><p><span class="reg">quis</span> enim aut eum diligat, quem metuat, aut eum, a quo se metui putet? <span class="reg">coluntur</span> tamen simulatione dumtaxat ad tempus. <span class="reg">quod</span> si forte, ut fit plerumque, ceciderint, tum intellegitur quam fuerint inopes amicorum. <span class="reg">quod</span> Tarquinium dixisse ferunt exulantem, tum se intellexisse, quos fidos amicos habuisset, quos infidos, cum iam neutris gratiam referre posset.</p></div><div class="textpart" id="index.xml-body.1_div.1_div.54"><h3><span class="headingNumber">1.54. </span></h3><p><span class="reg">quamquam</span> miror, illa superbia et importunitate, si quemquam amicum habere potuit. <span class="reg">atque</span> ut huius, quem dixi, mores veros amicos parare non potuerunt, sic multorum opes praepotentium excludunt amicitias fidelis. <span class="reg">non</span> enim solum ipsa fortuna caeca est, sed eos etiam plerumque efficit caecos, quos complexa est; itaque efferuntur fere fastidio et contumacia, nec quicquam insipiente fortunato intolerabilius fieri potest. <span class="reg">atque</span> hoc quidem videre licet, eos, qui antea commodis fuerint moribus, imperio potestate prosperis rebus immutari, sperni ab eis veteres amicitias, indulgeri novis.</p></div><div class="textpart" id="index.xml-body.1_div.1_div.55"><h3><span class="headingNumber">1.55. </span></h3><p><span class="reg">quid</span> autem stultius quam, cum plurimum copiis facultatibus opibus possint, cetera parare, quae parantur pecunia, equos famulos vestem egregiam vasa pretiosa, amicos non parare, optimam et pulcherrimam vitae, ut ita dicam, supellectilem? <span class="reg">etenim</span> cetera cum parant, cui parent <span class="pagebreak" id="index.xml-pb-d30e1076">[Page p.166]</span> nesciunt nec cuius causa laborent; eius enim est istorum quidque qui vicit viribus; amicitiarum sua cuique permanet stabilis et certa possessio, ut etiam si illa maneant, quae sunt quasi dona fortunae, tamen vita inculta et deserta ab amicis non possit esse iucunda. <span class="reg">sed</span> haec hactenus.</p></div><div class="textpart" id="index.xml-body.1_div.1_div.56"><h3><span class="headingNumber">1.56. </span></h3><p><span class="">chapter 16</span> <span class="reg">constituendi</span> autem sunt, qui sint in amicitia fines et quasi termini diligendi. De quibus tris video sententias ferri, quarum nullam probo: unam, ut eodem modo erga amicum affecti simus quo erga nosmet ipsos; alteram, ut nostra in amicos benevolentia illorum erga nos benevolentiae pariter aequaliterque respondeat; tertiam, ut, quanti quisque se ipse facit, tanti fiat ab amicis.</p></div><div class="textpart" id="index.xml-body.1_div.1_div.57"><h3><span class="headingNumber">1.57. </span></h3><p><span class="reg">harum</span> trium sententiarum nulli prorsus assentior. <span class="reg">nec</span> enim illa prima vera est, ut, quem ad modum in se quisque, sic in amicum sit animatus. <span class="reg">quam</span> multa enim, quae nostra causa numquam faceremus, facimus causa amicorum! <span class="reg">precari</span> ab indigno, supplicare, tum acerbius in aliquem invehi insectarique vehementius, quae in nostris rebus non satis honeste, in amicorum fiunt honestissime; multaeque res sunt, in quibus de suis commodis viri boni multa detrahunt detrahique patiuntur, ut eis amici potius quam ipsi fruantur.</p></div><div class="textpart" id="index.xml-body.1_div.1_div.58"><h3><span class="headingNumber">1.58. </span></h3><p><span class="reg">altera</span> sententia est quae definit amicitiam pari- <span class="pagebreak" id="index.xml-pb-d30e1110">[Page p.168]</span> bus officiis ac voluntatibus. <span class="reg">hoc</span> quidem est nimis exigue et exiliter ad calculos vocare amicitiam, ut par sit ratio acceptorum et datorum. <span class="reg">divitior</span> mihi et affluentior videtur esse vera amicitia nec observare restricte ne plus reddat quam acceperit: neque enim verendum est ne quid excidat aut ne quid in terram defluat aut ne plus aequo quid in amicitiam congeratur.</p></div><div class="textpart" id="index.xml-body.1_div.1_div.59"><h3><span class="headingNumber">1.59. </span></h3><p><span class="reg">tertius</span> vero ille finis deterrimus, ut, quanti quisque se ipse faciat, tanti fiat ab amicis. <span class="reg">saepe</span> enim in quibusdam aut animus abiectior est aut spes amplificandae fortunae fractior. <span class="reg">non</span> est igitur amici talem esse in eum, qualis ille in se est, sed potius eniti et efficere ut amici iacentem animum excitet inducatque spem cogitationemque meliorem. <span class="reg">alius</span> igitur finis verae amicitiae constituendus est, si prius, quid maxime reprehendere Scipio solitus sit, dixero. <span class="reg">negabat</span> ullam vocem inimiciorem amicitiae potuisse reperiri quam eius qui dixisset ita amare oportere ut si aliquando esset osurus; nec vero se adduci posse ut hoc, quem ad modum putaretur, a Biante esse dictum crederet, qui sapiens habitus esset unus e septem; impuri cuiusdam aut ambitiosi aut omnia ad suam potentiam revocantis <span class="pagebreak" id="index.xml-pb-d30e1137">[Page p.170]</span> esse sententiam. <span class="reg">quonam</span> enim modo quisquam amicus esse poterit ei, cui se putabit inimicum esse posse? <span class="reg">quin</span> etiam necesse erit cupere et optare ut quam saepissime peccet amicus, quo pluris det sibi tamquam ansas ad reprehendendum: rursum autem recte factis commodisque amicorum necesse erit angi dolere invidere.</p></div><div class="textpart" id="index.xml-body.1_div.1_div.60"><h3><span class="headingNumber">1.60. </span></h3><p><span class="reg">qua</span> re hoc quidem praeceptum, cuiuscumque est, ad tollendam amicitiam valet: illud potius praecipiendum fuit, ut eam diligentiam adhiberemus in amicitiis comparandis, ut ne quando amare inciperemus eum, quem aliquando odisse possemus. <span class="reg">quin</span> etiam si minus felices in deligendo fuissemus, ferendum id Scipio potius quam inimicitiarum tempus cogitandum putabat.</p></div><div class="textpart" id="index.xml-body.1_div.1_div.61"><h3><span class="headingNumber">1.61. </span></h3><p><span class="">chapter 17</span>His igitur finibus utendum arbitror, ut, cum emendati mores amicorum sint, tum sit inter eos omnium rerum consiliorum voluntatum sine ulla exceptione communitas, ut etiam si qua fortuna accident ut minus iustae amicorum voluntates adiuvandae sint, in quibus eorum aut caput agatur aut fama, declinandum de via sit, modo ne summa turpitudo sequatur; est enim quatenus amicitiae dari venia possit. <span class="reg">nec</span> vero neglegenda est fama, nec mediocre telum ad res gerendas existimare oportet benevolentiam civium, quam blanditiis et assentando colligere turpe est; virtus, quam sequitur caritas, minime repudianda est.</p><div class="pagebreak" id="index.xml-pb-d30e1162">[Page p.172]</div></div><div class="textpart" id="index.xml-body.1_div.1_div.62"><h3><span class="headingNumber">1.62. </span></h3><p><span class="reg">sed</span>—saepe enim redeo ad Scipionem, cuius omnis sermo erat de amicitia—querebatur quod omnibus in rebus homines diligentiores essent; capras et ovis quot quisque haberet dicere posse, amicos quot haberet non posse dicere; et in illis quidem parandis adhibere curam, in amicis eligendis neglegentis esse nec habere quasi signa quaedam et notas, quibus eos, qui ad amicitiam essent idonei, iudicarent. <span class="reg">sunt</span> igitur firmi et stabiles et constantes eligendi, cuius generis est magna penuria; et iudicare difficile est sane nisi expertum, experiendum autem est in ipsa amicitia: ita praecurrit amicitia iudicium tollitque experiendi potestatem.</p></div><div class="textpart" id="index.xml-body.1_div.1_div.63"><h3><span class="headingNumber">1.63. </span></h3><p><span class="reg">est</span> igitur prudentis sustinere ut cursum, sic impetum benevolentiae, quo utamur, quasi equis temptatis, sic amicitia, aliqua parte periclitatis moribus amicorum. <span class="reg">quidam</span> saepe in parva pecunia perspiciuntur quam sint leves; quidam autem, quos parva movere non potuit, cognoscuntur in magna. <span class="reg">sin</span> vero erunt aliqui reperti qui pecuniam praeferre amicitiae sordidum existiment, ubi eos inveniemus, qui honores magistratus imperia potestates opes amicitiae non anteponant, ut, cum ex altera parte proposita haec sint, ex altera ius amicitiae, non multo illa malint? <span class="reg">imbecilla</span> enim est natura ad contemnendam potentiam, quam etiam si neglecta amicitia consecuti sint, obscuratum <span class="pagebreak" id="index.xml-pb-d30e1187">[Page p.174]</span> iri arbitrantur, quia non sine magna causa sit neglecta amicitia.</p></div><div class="textpart" id="index.xml-body.1_div.1_div.64"><h3><span class="headingNumber">1.64. </span></h3><p><span class="reg">itaque</span> verae amicitiae difficillime reperiuntur in eis, qui in honoribus reque publica versantur. <span class="reg">ubi</span> enim istum invenias, qui honorem amici anteponat suo? <span class="reg">quid</span>? haec ut omittam, quam graves, quam difficiles plerisque videntur calamitatum societates, ad quas non est facile inventu qui descendant. <span class="reg">quamquam</span> Ennius recte: </p><blockquote class="blockquote"><div class="l">amicus certus in re incerta cernitur;</div></blockquote><p> tamen haec duo levitatis et infirmitatis plerosque convincunt, aut si in bonis rebus contemnunt aut in malis deserunt. <span class="reg">qui</span> igitur utraque in re gravem constantem stabilem se in amicitia praestiterit, hunc ex maxime raro genere hominum iudicare debemus et paene divino.</p></div><div class="textpart" id="index.xml-body.1_div.1_div.65"><h3><span class="headingNumber">1.65. </span></h3><p><span class="">chapter 18</span> <span class="reg">firmamentum</span> autem stabilitatis constantiaeque est eius quam<span class="note" id="Note9"><span class="noteLabel">Note: </span>quam <span class="italics">MSS.,</span> quem <span class="italics">Reid.</span></span> in amicitia quaerimus fides est; nihil est enim stabile, quod infidum est. <span class="reg">simplicem</span> praeterea et communem et consentientem, id est, qui rebus isdem moveatur, elegi par est; quae omnia pertinent ad fidelitatem. <span class="reg">neque</span> enim fidum potest esse multiplex ingenium et tortuosum, neque vero, qui non isdem rebus movetur naturaque <span class="pagebreak" id="index.xml-pb-d30e1239">[Page p.176]</span> consentit, aut fidus aut stabilis potest esse. <span class="reg">addendum</span> eodem est, ut ne criminibus aut inferendis delectetur aut credat oblatis, quae pertinent omnia ad eam, quam iam dudum tracto, constantiam. <span class="reg">ita</span> fit verum illud, quod initio dixi, amicitiam nisi inter bonos esse non posse.</p><p><span class="reg">est</span> enim boni viri, quem eundem sapientem licet dicere, haec duo tenere in amicitia: primum, ne quid fictum sit neve simulatum; aperte enim vel odisse magis ingenui est quam fronte occultare sententiam; deinde non solum ab aliquo allatas criminationes repellere, sed ne ipsum quidem esse suspiciosum, semper aliquid existimantem ab amico esse violatum.</p></div><div class="textpart" id="index.xml-body.1_div.1_div.66"><h3><span class="headingNumber">1.66. </span></h3><p><span class="reg">accedat</span> huc suavitas quaedam oportet sermonum atque morum, haudquaquam mediocre condimentum amicitiae. <span class="reg">tristitia</span> autem et in omni re severitas habet illa quidem gravitatem, sed amicitia remissior esse debet et liberior et dulcior et ad omnem comitatem facilitatemque proclivior.</p></div><div class="textpart" id="index.xml-body.1_div.1_div.67"><h3><span class="headingNumber">1.67. </span></h3><p><span class="">chapter 19</span> <span class="reg">exsistit</span> autem hoc loco quaedam quaestio subdifficilis, num quando amici novi, digni amicitia, veteribus sint anteponendi, ut equis vetulis teneros anteponere solemus. <span class="reg">indigna</span> homine dubitatio; non enim debent esse amicitiarum, sicut aliarum rerum, satietates; veterrima quaeque, ut ea vina quae vetustatem ferunt, esse debent suavissima, verumque illud est, quod dicitur, multos modios salis simul edendos esse, ut amicitiae munus expletum <span class="pagebreak" id="index.xml-pb-d30e1272">[Page p.178]</span> sit.</p></div><div class="textpart" id="index.xml-body.1_div.1_div.68"><h3><span class="headingNumber">1.68. </span></h3><p><span class="reg">novitates</span> autem, si spem afferunt, ut tamquam in herbis non fallacibus fructus appareat, non sunt illae quidem repudiandae, vetustas tamen suo loco conservanda; maxima est enim vis vetustatis et consuetudinis. <span class="reg">quin</span> in ipso<span class="note" id="Note10"><span class="noteLabel">Note: </span>quin in ipso <span class="italics">Bennett from Cornell MS.;</span> qui in ipso <span class="italics">P;</span> quin et in ipso <span class="italics">GBESV; Reid has</span> ipso equo.</span> equo, cuius modo feci mentionem, si nulla res impediat, nemo est quin eo, quo consuevit, libentius utatur quam intractato et novo; nec vero in hoc, quod est animal, sed in eis etiam, quae sunt inanima, consuetudo valet, cum locis ipsis delectemur, montuosis etiam et silvestribus, in quibus diutius commorati sumus.</p></div><div class="textpart" id="index.xml-body.1_div.1_div.69"><h3><span class="headingNumber">1.69. </span></h3><p><span class="reg">sed</span> maximum est in amicitia superiorem parem esse inferiori. <span class="reg">saepe</span> enim excellentiae quaedam sunt, qualis erat Scipionis in nostro, ut ita dicam, grege. <span class="reg">numquam</span> se ille Philo, numquam Rupilio, numquam Mummio anteposuit, numquam inferioris ordinis amicis. Q. vero Maximum fratrem, egregium virum omnino, sibi nequaquam parem, quod is anteibat aetate, tamquam superiorem colebat suosque omnis per se posse esse ampliores volebat.</p></div><div class="textpart" id="index.xml-body.1_div.1_div.70"><h3><span class="headingNumber">1.70. </span></h3><p><span class="reg">quod</span> faciendum imitandumque est omnibus, ut, si quam praestantiam virtutis ingeni fortunae consecuti sunt, impertiant ea suis communicentque cum proximis; ut, si parentibus nati sint humilibus, si propinquos habeant imbecilliore vel animo vel fortuna, eorum augeant opes eisque honori sint et dignitati. <span class="reg">ut</span> in fabulis, qui aliquamdiu propter ignorationem <span class="pagebreak" id="index.xml-pb-d30e1316">[Page p.180]</span> stirpis et generis in famulatu fuerunt, cum cogniti sunt et aut deorum aut regum filii inventi, retinent tamen caritatem in pastores, quos patres multos annos esse duxerunt. <span class="reg">quod</span> est multo profecto magis in veris patribus certisque faciendum. <span class="reg">fructus</span> enim ingeni et virtutis omnisque praestantiae tum maximus capitur, cum in proximum quemque confertur.</p></div><div class="textpart" id="index.xml-body.1_div.1_div.71"><h3><span class="headingNumber">1.71. </span></h3><p><span class="">chapter 20</span> <span class="reg">ut</span> igitur ei, qui sunt in amicitiae coniunctionisque necessitudine superiores, exaequare se cum inferioribus debent, sic inferiores non dolere se a suis aut ingenio aut fortuna aut dignitate superari. <span class="reg">quorum</span> plerique aut queruntur semper aliquid aut etiam exprobrant, eoque magis si habere se putant quod officiose et amice et cum labore, aliquo suo factum queant dicere. <span class="reg">odiosum</span> sane genus hominum officia exprobrantium, quae meminisse debet is, in quem collata sunt, non commemorare qui contulit.</p></div><div class="textpart" id="index.xml-body.1_div.1_div.72"><h3><span class="headingNumber">1.72. </span></h3><p><span class="reg">quam</span> ob rem, ut ei, qui superiores sunt, submittere se debent in amicitia, sic quodam modo inferiores extollere. <span class="reg">sunt</span> enim quidam qui molestas amicitias faciunt cum ipsi se contemni putant—quod non fere contingit nisi eis qui etiam contemnendos se arbitrantur; qui hac opinione non modo verbis, sed etiam opera<span class="note" id="Note11"><span class="noteLabel">Note: </span>opera <span class="italics">Reid;</span> opere <span class="italics">MSS.</span></span> levandi sunt.</p></div><div class="textpart" id="index.xml-body.1_div.1_div.73"><h3><span class="headingNumber">1.73. </span></h3><p><span class="reg">tantum</span> autem cuique tribuendum, primum quantum ipse efficere possis, deinde etiam quantum ille, quem diligas atque <span class="pagebreak" id="index.xml-pb-d30e1362">[Page p.182]</span> adiuves, sustinere. <span class="reg">non</span> enim neque tu possis, quamvis excellas, omnis tuos ad honores amplissimos perducere, ut Scipio P. Rupilium potuit consulem efficere, fratrem eius Lucium non potuit. <span class="reg">quod</span> si etiam possis quidvis deferre ad alterum, videndum est tamen quid ille possit sustinere.</p></div><div class="textpart" id="index.xml-body.1_div.1_div.74"><h3><span class="headingNumber">1.74. </span></h3><p><span class="reg">omnino</span> amicitiae corroboratis iam confirmatisque et ingeniis et aetatibus iudicandae sunt; nec, si qui ineunte aetate venandi aut pilae studiosi fuerunt, eos habere necessarios, quos tum eodem studio praeditos dilexerunt. <span class="reg">isto</span> enim modo nutrices et paedagogi iure vetustatis plurimum benevolentiae postulabunt. <span class="reg">qui</span> neglegendi quidem non sunt, sed alio quodam modo aestimandi<span class="note" id="Note12"><span class="noteLabel">Note: </span>aestimandi <span class="italics">Mommsen's conjec. for</span> est <span class="italics">or</span> est. et <span class="italics">Mss.</span></span> ; aliter amicitiae stabiles permanere non possunt. <span class="reg">disparis</span> enim mores disparia studia sequuntur, quorum dissimilitudo dissociat amicitias; nec ob aliam causam ullam boni improbis, improbi bonis amici esse non possunt, nisi quod tanta est inter eos, quanta maxima potest esse, morum studiorumque distantia.</p></div><div class="textpart" id="index.xml-body.1_div.1_div.75"><h3><span class="headingNumber">1.75. </span></h3><p><span class="reg">recte</span> etiam praecipi potest in amicitiis, ne intemperata quaedam benevolentia, quod persaepe fit, impediat magnas utilitates amicorum. <span class="reg">nec</span> enim, ut ad fabulas redeam, Troiam Neoptolemus capere <span class="pagebreak" id="index.xml-pb-d30e1406">[Page p.184]</span> potuisset, si Lycomedem, apud quem erat educatus, multis cum lacrimis iter suum impedientem audire voluisset. <span class="reg">et</span> saepe incidunt magnae res, ut discedendum sit ab amicis; quas qui impedire volt, quod desiderium non facile ferat, is et infirmus est mollisque natura et ob eam ipsam causam in amicitia parum iustus.</p></div><div class="textpart" id="index.xml-body.1_div.1_div.76"><h3><span class="headingNumber">1.76. </span></h3><p><span class="reg">atque</span> in omni re considerandum est et quid postules ab amico et quid patiare a te impetrari.</p><p><span class="">chapter 21</span> <span class="reg">est</span> etiam quaedam calamitas in amicitiis dimittendis non numquam necessaria—iam enim a sapientium familiaritatibus ad volgaris amicitias oratio nostra delabitur. <span class="reg">erumpunt</span> saepe vitia amicorum tum in ipsos amicos, tum in alienos, quorum tamen ad amicos redundet infamia. <span class="reg">tales</span> igitur amicitiae sunt remissione usus eluendae et, ut Catonem dicere audivi, dissuendae magis quam discindendae, nisi quaedam admodum intolerabilis iniuria exarserit, ut neque rectum neque honestum sit nec fieri possit ut non statim alienatio disiunctioque facienda sit.</p></div><div class="textpart" id="index.xml-body.1_div.1_div.77"><h3><span class="headingNumber">1.77. </span></h3><p><span class="reg">sin</span> autem aut morum aut studiorum commutatio quaedam, ut fieri solet, facta erit, aut in rei publicae partibus dissensio intercesserit (loquor enim iam, <span class="pagebreak" id="index.xml-pb-d30e1437">[Page p.186]</span> ut paulo ante dixi, non de sapientium, sed de communibus amicitiis) cavendum erit ne non solum amicitiae depositae, sed etiam inimicitiae susceptae videantur. <span class="reg">nihil</span> enim est turpius quam cum eo bellum gerere, quocum familiariter vixeris. <span class="reg">ab</span> amicitia Q. Pompei meo nomine se removerat, ut scitis, Scipio; propter dissensionem autem, quae erat in re publica, alienatus est a collega nostro Metello; utrumque egit graviter ac moderate<span class="note" id="Note13"><span class="noteLabel">Note: </span>graviter ac moderate <span class="italics">Reid;</span> graviter auctoritate <span class="italics">MSS.</span></span> et offensione animi non acerba.</p></div><div class="textpart" id="index.xml-body.1_div.1_div.78"><h3><span class="headingNumber">1.78. </span></h3><p><span class="reg">quam</span> ob rem primum danda opera est ne qua amicorum discidia fiant, sin tale aliquid evenerit, ut exstinctae potius amicitiae quam oppressae esse videantur. <span class="reg">cavendum</span> vero ne etiam in gravis inimicitias convertant se amicitiae ex quibus iurgia maledicta contumeliae gignuntur. <span class="reg">quae</span> tamen si tolerabiles erunt, ferendae sunt et hic honos veteri amicitiae tribuendus, ut is in culpa sit qui faciat, non is qui patiatur, iniuriam.</p><p><span class="reg">omnino</span> omnium horum vitiorum atque incommodorum una cautio est atque una provisio, ut ne nimis cito diligere incipiant neve non dignos.</p></div><div class="textpart" id="index.xml-body.1_div.1_div.79"><h3><span class="headingNumber">1.79. </span></h3><p><span class="reg">digni</span> autem sunt amicitia, quibus in ipsis inest causa cur diligantur. <span class="reg">rarum</span> genus! et quidem omnia praeclara, rara, nec quicquam difficilius quam reperire quod sit omni ex parte in suo genere perfectum. <span class="reg">sed</span> plerique neque in rebus humanis quicquam bonum norunt nisi <span class="pagebreak" id="index.xml-pb-d30e1483">[Page p.188]</span> quod fructuosum sit, et amicos tamquam pecudes eos potissimum diligunt, ex quibus sperant se maximum fructum esse capturos.</p></div><div class="textpart" id="index.xml-body.1_div.1_div.80"><h3><span class="headingNumber">1.80. </span></h3><p><span class="reg">ita</span> pulcherrima illa et maxime naturali carent amicitia per se et propter se expetita,nec ipsi sibi exemplo sunt, haec vis amicitiae et qualis et quanta sit. <span class="reg">ipse</span> enim se quisque diligit, non ut aliquam a se ipse mercedem exigat caritatis suae, sed quod per se quisque sibi carus est; quod nisi idem in amicitiam transferetur, verus amicus numquam reperietur: est enim is qui est tamquam alter idem.</p></div><div class="textpart" id="index.xml-body.1_div.1_div.81"><h3><span class="headingNumber">1.81. </span></h3><p><span class="reg">quod</span> si hoc apparet in bestiis, volucribus nantibus agrestibus, cicuribus feris, primum ut se ipsae diligant—id enim pariter cum omni animante nascitur —deinde, ut requirant atque appetant ad quas se applicent eiusdem generis animantis—idque faciant cum desiderio et cum quadam similitudine amoris humani—quanto id magis in homine fit natura, qui et se ipse diligit et alterum anquirit, cuius animum ita cum suo misceat, ut efficiat paene unum ex duobus!</p></div><div class="textpart" id="index.xml-body.1_div.1_div.82"><h3><span class="headingNumber">1.82. </span></h3><p><span class="">chapter 22</span> <span class="reg">sed</span> plerique perverse, ne dicam impudenter, habere talem amicum volunt, quales ipsi esse non possunt, quaeque ipsi non tribuunt amicis, haec ab eis desiderant. <span class="reg">par</span> est autem primum ipsum esse virum bonum, tum alterum similem sui quaerere. <span class="reg">in</span> talibus ea, quam iam dudum tractamus, stabilitas <span class="pagebreak" id="index.xml-pb-d30e1514">[Page p.190]</span> amicitiae confirmari potest, cum homines benevolentia coniuncti primum cupiditatibus eis quibus ceteri serviunt imperabunt; deinde aequitate iustitiaque gaudebunt omniaque alter pro altero suscipiet; neque quicquam umquam nisi honestum et rectum alter ab altero postulabit, neque solum colent inter se ac diligent, sed etiam verebuntur. <span class="reg">nam</span> maximum ornamentum amicitiae tollit, qui ex ea tollit verecundiam.</p></div><div class="textpart" id="index.xml-body.1_div.1_div.83"><h3><span class="headingNumber">1.83. </span></h3><p><span class="reg">itaque</span> in eis perniciosus est error, qui existimant libidinum peccatorumque omnium patere in amicitia licentiam. <span class="reg">virtutum</span> amicitia adiutrix a natura data est, non vitiorum comes, ut, quoniam solitaria non posset virtus ad ea quae summa sunt pervenire, coniuncta et consociata cum altera perveniret. <span class="reg">quae</span> si quos inter societas aut est aut fuit aut futura est, eorum est habendus ad summum naturae bonum optimus beatissimusque comitatus.</p></div><div class="textpart" id="index.xml-body.1_div.1_div.84"><h3><span class="headingNumber">1.84. </span></h3><p><span class="reg">haec</span> est, inquam, societas, in qua omnia insunt, quae putant homines expetenda—honestas gloria tranquillitas animi atque iucunditas; ut et, cum haec adsint, beata vita sit, et sine his esse non possit</p><p><span class="reg">quod</span> cum optimum maximumque sit, si id volumus adipisci, virtuti opera danda est, sine qua nec amicitiam neque ullam rem expetendam consequi possumus; ea vero neglecta qui se amicos habere arbitrantur, tum se denique errasse sentiunt, cum eos gravis aliquis casus experiri cogit.</p></div><div class="textpart" id="index.xml-body.1_div.1_div.85"><h3><span class="headingNumber">1.85. </span></h3><p><span class="reg">quocirca</span>, dicendum est enim saepius, cum iudicaris, diligere <span class="pagebreak" id="index.xml-pb-d30e1549">[Page p.192]</span> oportet; non, cum dilexeris, iudicare. <span class="reg">sed</span> cum multis in rebus neglegentia plectimur, tum maxime in amicis et diligendis et colendis; praeposteris enim utimur consiliis et acta agimus, quod vetamur vetere proverbio. <span class="reg">nam</span>, implicati ultro et citro vel usu diuturno vel etiam officiis, repente in medio cursu amicitias exorta aliqua offensione disrumpimus.</p></div><div class="textpart" id="index.xml-body.1_div.1_div.86"><h3><span class="headingNumber">1.86. </span></h3><p><span class="">chapter 23</span> <span class="reg">quo</span> etiam magis vituperanda est rei maxime necessariae tanta incuria. <span class="reg">una</span> est enim amicitia in rebus humanis, de cuius utilitate omnes uno ore consentiunt; quamquam a multis virtus ipsa contemnitur et venditatio quaedam atque ostentatio esse dicitur; multi divitias despiciunt, quos parvo contentos tenuis victus cultusque delectat; honores vero, quorum cupiditate quidam inflammantur, quam multi ita contemnunt, ut nihil inanius, nihil esse levius existiment! <span class="reg">itemque</span> cetera, quae quibusdam admirabilia videntur, permulti sunt qui pro nihilo putent. De amicitia omnes ad unum idem sentiunt; et ei qui ad rem publicam se contulerunt, et ei qui rerum cognitione doctrinaque delectantur, et ei qui suum negotium gerunt otiosi; postremo ei qui se totos tradiderunt voluptatibus, sine amicitia <span class="pagebreak" id="index.xml-pb-d30e1571">[Page p.194]</span> vitam esse nullam, si modo velint aliqua ex parte liberaliter vivere.</p></div><div class="textpart" id="index.xml-body.1_div.1_div.87"><h3><span class="headingNumber">1.87. </span></h3><p><span class="reg">serpit</span> enim nescio quo modo per omnium vitas amicitia nec ullam aetatis degendae rationem patitur esse expertem sui.</p><p><span class="reg">quin</span> etiam si quis asperitate ea est et immanitate naturae, congressus ut hominum fugiat atque oderit, qualem fuisse Athenis Timonem nescio quem accepimus, tamen is pati non possit, ut non anquirat aliquem, apud quem evomat virus acerbitatis suae. <span class="reg">atque</span> hoc maxime iudicaretur, si quid tale possit contingere, ut aliquis nos deus ex hac hominum frequentia tolleret et in solitudine uspiam collocaret atque ibi suppeditans omnium rerum quas natura desiderat, abundantiam et copiam, hominis omnino aspiciendi potestatem eriperet—quis tam esset ferreus qui eam vitam ferre posset cuique non auferret fructum voluptatum omnium solitudo?</p></div><div class="textpart" id="index.xml-body.1_div.1_div.88"><h3><span class="headingNumber">1.88. </span></h3><p><span class="reg">verum</span> ergo illud est, quod a Tarentino Archyta, ut opinor, dici solitum nostros senes commemorare audivi ab aliis senibus auditum: si quis in caelum ascendisset naturamque mundi et pulchritudinem siderum perspexisset, insuavem illam admirationem ei fore, quae iucundissima fuisset, si aliquem cui narraret habuisset. Sic natura solitarium nihil amat semperque ad aliquod tamquam adminiculum adnititur, quod in amicissimo quoque dulcissimum est.</p><div class="pagebreak" id="index.xml-pb-d30e1594">[Page p.196]</div><p><span class="">chapter 24</span> <span class="reg">sed</span> cum tot signis eadem natura declaret quid velit anquirat desideret, tamen obsurdescimus nescio quo modo nec ea, quae ab ea monemur, audimus. <span class="reg">est</span> enim varius et multiplex usus amicitiae multaeque causae suspicionum offensionumque dantur, quas tum evitare, tum elevare, tum ferre sapientis est. <span class="reg">una</span> illa subeunda<span class="note" id="Note14"><span class="noteLabel">Note: </span>subeunda <span class="italics">edd.;</span> sublevanda <span class="italics">aMSS.</span></span> est offensio ut et utilitas in amicitia et fides retineatur; nam et monendi amici saepe sunt et obiurgandi, et haec accipienda amice, cum benevole fiunt.</p></div><div class="textpart" id="index.xml-body.1_div.1_div.89"><h3><span class="headingNumber">1.89. </span></h3><p><span class="reg">sed</span> nescio quo modo verum est, quod in Andria familiaris meus dicit: </p><blockquote class="blockquote"><div class="l">obsequium amicos, veritas odium parit.</div></blockquote><p> <span class="reg">molesta</span> veritas, siquidem ex ea nascitur odium, quod est venenum amicitiae, sed obsequium multo molestius, quod peccatis indulgens praecipitem amicum ferri sinit; maxima autem culpa in eo, qui et veritatem aspernatur et in fraudem obsequio impellitur.</p><p><span class="reg">omni</span> igitur hac in re habenda ratio et diligentia est, primum ut monitio acerbitate, deinde ut obiurgatio contumelia careat. <span class="reg">in</span> obsequio autem, quoniam Terentiano verbo lubenter utimur, comitas adsit, assentatio vitiorum adiutrix procul amoveatur, quae non modo amico, sed ne libero quidem digna est; aliter enim cur tyranno, aliter cum amico vivitur. <span class="pagebreak" id="index.xml-pb-d30e1640">[Page p.198]</span> <span class="">section 90?</span>Cuius autem aures clausae veritati sunt, uta ab amico verum audire nequeat, huius salus desperanda est. <span class="reg">scitum</span> est enim illud Catonis, ut multa: melius de quibusdam acerbos inimicos mereri, quam eos amicos, qui dulces videantur; illos verum saepe dicere, hos numquam. <span class="reg">atque</span> illud absurdum, quod ei, qui monentur, eam molestiam quam debent capere non capiunt, ear capiunt qua debent vacare. <span class="reg">peccasse</span> enim se non anguntur, obiurgari moleste ferunt; quod contra oportebat delicto dolere, correctione gaudere.</p></div><div class="textpart" id="index.xml-body.1_div.1_div.90"><h3><span class="headingNumber">1.90. </span></h3><p><span class="">chapter 25</span> <span class="reg">ut</span> igitur et monere et moneri proprium est verae amicitiae, et alterum libere facere, non aspere, alterum patienter accipere, non repugnanter, sic habendum est nullam in amicitiis pestem esse maiorem quam adulationem blanditiam assentationem: quamvis enim multis nominibus est hoc vitium notandum levium hominum atque fallacium, ad voluptatem loquentium omnia, nihil ad veritatem.</p></div><div class="textpart" id="index.xml-body.1_div.1_div.91"><h3><span class="headingNumber">1.91. </span></h3><p><span class="reg">cum</span> autem omnium rerum simulatio vitiosa est, tollit enim iudicium veri idque adulterat, tum amicitiae repugnat maxime; delet enim veritatem, sine qua nomen amicitiae valere non potest. <span class="reg">nam</span> cum amicitiae vis sit in eo ut unus quasi animus fiat ex pluribus, qui id fieri poterit, si ne in uno quidem quoque unus animus erit idemque semper, sed varius commutabilis multiplex?</p></div><div class="textpart" id="index.xml-body.1_div.1_div.92"><h3><span class="headingNumber">1.92. </span></h3><p><span class="reg">quid</span> enim <span class="pagebreak" id="index.xml-pb-d30e1677">[Page p.200]</span> potest esse tam flexibile, tam devium, quam animus eius, qui ad alterius non modo sensum ac voluntatem, sed etiam voltum atque nutum convertitur? <span class="blockquote">negat quis, nego; ait, aio; postremo imperavi egomet mihi omnia assentari,</span> ut ait idem Terentius, sed ille in Gnathonis persona, quod amici genus adhibere omnino levitatis est.</p></div><div class="textpart" id="index.xml-body.1_div.1_div.93"><h3><span class="headingNumber">1.93. </span></h3><p><span class="reg">multi</span> autem Gnathonum similes, cum sint loco fortuna fama superiores, quorum<span class="note" id="Note15"><span class="noteLabel">Note: </span>quorum <span class="italics">Reid;</span> horum <span class="italics">MfSS.</span></span> est assentatio molesta, cum ad vanitatem accessit auctoritas.</p></div><div class="textpart" id="index.xml-body.1_div.1_div.94"><h3><span class="headingNumber">1.94. </span></h3><p><span class="reg">secerni</span> autem blandus amicus a vero et internosci tam potest adhibita diligentia, quam omnia fucata et simulata a sinceris atque veris. <span class="reg">contio</span>, quae ex imperitissimis constat, tamen iudicare solet, quid intersit inter popularem, id est assentatorem et levem civem, et inter constantem et verum et gravem.</p></div><div class="textpart" id="index.xml-body.1_div.1_div.95"><h3><span class="headingNumber">1.95. </span></h3><p><span class="reg">quibus</span> blanditiis C. Papirius nuper influebat in auris contionis, cum ferret legem de tribunis plebis reficiendis! <span class="reg">dissuasimus</span> nos, sed nihil de me, de Scipione dicam libentius. <span class="reg">quanta</span> illi, di immortales, fuit gravitas, quanta in oratione maiestas! ut facile ducem populi Romani, non comitem diceres. <span class="reg">sed</span> affuistis, et est in manibus oratio. <span class="reg">itaque</span> lex popularis suffragiis populi repudiata est.</p><div class="pagebreak" id="index.xml-pb-d30e1724">[Page p.202]</div><p><span class="reg">atque</span>, ut ad me redeam, meministis Q. Maximo fratre Scipionis et L. Mancino consulibus, quam popularis lex de sacerdotiis C. Licini Crassi videbatur; cooptatio enim collegiorum ad populi beneficium transferebatur. (Atque is primus instituit in forum versus agere cum populo.) Tamen illius vendibilem orationem religio deorum immortalium nobis defendentibus facile vincebat. <span class="reg">atque</span> id actum est praetore me, quinquennio ante quam consul sum factus. <span class="reg">ita</span> re magis quam summa auctoritate causa illa defensa est.</p></div><div class="textpart" id="index.xml-body.1_div.1_div.96"><h3><span class="headingNumber">1.96. </span></h3><p><span class="">chapter 26</span> <span class="reg">quod</span> si in scena, id est in contione, in qua rebus fictis et adumbratis loci plurimum est, tamen verum valet, si modo id patefactum et illustratum est, quid in amicitia fieri oportet, quae tota veritate perpenditur? <span class="reg">in</span> qua nisi, ut dicitur, apertum pectus videas tuumque ostendas, nihil fidum, nihil exploratum habeas, ne amare quidem aut amari, cum id quam vere fiat ignores. <span class="reg">quamquam</span> ista assentatio, quamvis perniciosa sit, nocere tamen nemini potest nisi ei, qui eam recipit atque ea delectatur. <span class="reg">ita</span> fit ut is assentatoribus patefaciat auris suas maxime, qui ipse sibi assentetur et se maxime ipse delectet.</p></div><div class="textpart" id="index.xml-body.1_div.1_div.97"><h3><span class="headingNumber">1.97. </span></h3><p><span class="reg">omnino</span> est amans sui virtus; optime enim se ipsa novit quamque amabilis sit intellegit: ego autem <span class="pagebreak" id="index.xml-pb-d30e1759">[Page p.204]</span> non de virtute nunc loquor, sed de virtutis opinione. <span class="reg">virtute</span> enim ipsa non tam multi praediti esse quam videri volunt. <span class="reg">hos</span> delectat assentatio, his fictus ad ipsorum voluntatem sermo cum adhibetur, orationem illam vanam testimonium esse laudum suarum putant. <span class="reg">nulla</span> est igitur haec amicitia, cum alter verum audire non volt, alter ad mentiendum paratus est. <span class="reg">nec</span> parasitorum in comoediis assentatio faceta nobis videretur, nisi essent milites gloriosi. </p><blockquote class="blockquote"><div class="l">magnas vero agere gratias Thais mihi?</div></blockquote><p> <span class="reg">satis</span> erat respondere <span class="quote">‘magnas.’</span> <span class="quote">‘<span class="reg">ingentis</span>,’</span> inquit Semper auget assentator id, quod is, cuius ad voluntatem dicitur, volt esse magnum.</p></div><div class="textpart" id="index.xml-body.1_div.1_div.98"><h3><span class="headingNumber">1.98. </span></h3><p><span class="reg">quam</span> ob rem, quamquam blanda ista vanitas apud eos valet, qui ipsi illam adlectant et invitant, tamen etiam graviores constantioresque admonendi sunt, ut animadvertant ne callida assentatione capiantur.</p><p><span class="reg">aperte</span> enim adulantem nemo non videt, nisi qui admodum est excors: callidus ille et occultus ne se insinuet studiose cavendum est. <span class="reg">nec</span> enim facillime agnoscitur, quippe qui etiam adversando saepe assentetur et litigare se simulans blandiatur atque ad extremum det manus vincique se patiatur, ut is, qui illusus sit, plus vidisse videatur. <span class="reg">quid</span> autem turpius quam illudi? <span class="reg">quod</span> ut ne accidat magis cavendum est: <span class="pagebreak" id="index.xml-pb-d30e1813">[Page p.206]</span> </p><blockquote class="blockquote"><div class="l">ut me hodie ante omnis comicos stultos sense</div> <div class="l">versaris atque illusseris lautissime!</div></blockquote></div><div class="textpart" id="index.xml-body.1_div.1_div.99"><h3><span class="headingNumber">1.99. </span></h3><p><span class="reg">haec</span> enim etiam in fabulis stultissima persona est improvidorum et credulorum senum.</p><p><span class="reg">sed</span> nescio quo pacto ab amicitiis perfectorum hominum, id est sapientium—de hac dico sapientia, quae videtur in hominem cadere posse—ad levis amicitias defluxit oratio. <span class="reg">quam</span> ob rem ad - illa prima redeamus eaque ipsa concludamus aliquando.</p><p><span class="">chapter 27</span> <span class="reg">virtus</span>, inquam, C. Fanni, et tu, Q. Muci, et conciliat amicitias et conservat. <span class="reg">in</span> ea est enim convenientia rerum, in ea stabilitas, in ea constantia; quae cum se extulit et ostendit suum lumen et idem aspexit agnovitque in alio, ad id se admovet vicissimque accipit illud, quod in altero est, ex quo exardescit sive amor sive amicitia; utrumque enim dictum<span class="note" id="Note16"><span class="noteLabel">Note: </span>dictum <span class="italics">edd.;</span> ductum <span class="italics">PDE.</span></span> est ab amando, Amare autem nihil est aliud nisi eum ipsum diligere quem ames, nulla indigentia, nulla utilitate quaesita. <span class="reg">quae</span> tamen ipsa ecflorescit ex amicitia, etiam si tu eam minus secutus sis.</p></div><div class="textpart" id="index.xml-body.1_div.1_div.100"><h3><span class="headingNumber">1.100. </span></h3><p><span class="reg">hac</span> nos adulescentes benevolentia senes illos, L. Paulum, M. Catonem, C. Gallum, P. Nasicam, Ti. Gracchum Scipionis nostri socerum dileximus. <span class="reg">haec</span> etiam magis elucet inter aequalis, <span class="pagebreak" id="index.xml-pb-d30e1870">[Page p.208]</span> ut inter me et Scipionem, L. Furium, P. Rupilium, Sp. Mummium; vicissim autem senes in adulescentium caritate acquiescimus, ut in vestra, ut in Q. Tuberonis; equidem etiam admodum adulescentis P. Rutili, A. Vergini familiaritate delector. <span class="reg">quoniamque</span> ita ratio comparata est vitae naturaeque nostrae, ut alia aetas oriatur, maxime quidem optandum est ut cum aequalibus possis, quibuscum tamquam e carceribus emissus sis, cum isdem ad calcem, ut dicitur, pervenire.</p></div><div class="textpart" id="index.xml-body.1_div.1_div.101"><h3><span class="headingNumber">1.101. </span></h3><p><span class="reg">sed</span> quoniam res humanae fragiles caducaeque sunt, semper aliqui anquirendi sunt quos diligamus et a quibus diligamur; caritate enim benevolentiaque sublata omnis est e vita sublata iucunditas. <span class="reg">mihi</span> quidem Scipio, quamquam est subito ereptus, vivit tamen semperque vivet; virtutem enim amavi illius viri, quae exstincta non est. <span class="reg">nec</span> mihi soli versatur ante oculos, qui illam semper in manibus habui, sed etiam posteris erit clara et insignis. <span class="reg">nemo</span> umquam animo aut spe maiora suscipiet qui sibi non illius memoriam atque imaginem proponendam putet.</p></div><div class="textpart" id="index.xml-body.1_div.1_div.102"><h3><span class="headingNumber">1.102. </span></h3><p><span class="reg">equidem</span> ex omnibus rebus, quas mihi aut fortuna aut natura tribuit, nihil habeo quod cum amicitia Scipionis possim comparare. <span class="reg">in</span> hac mihi de re publica consensus; in hac rerum privatarum consilium, in eadem requies plena oblectationis fuit. <span class="reg">numquam</span> illum ne minima quidem re offendi, quod quidem senserim, nihil audivi ex eo ipse quod nollem; <span class="pagebreak" id="index.xml-pb-d30e1902">[Page p.210]</span> una domus erat, idem victus isque communis, neque solum militia, sed etiam peregrinationes rusticationesque communes.</p></div><div class="textpart" id="index.xml-body.1_div.1_div.103"><h3><span class="headingNumber">1.103. </span></h3><p><span class="reg">nam</span> quid ego de studiis dicam cognoscendi semper aliquid atque discendi, in quibus remoti ab oculis populi omne otiosum tempus contrivimus? <span class="reg">quarum</span> rerum recordatio et memoria si una cum illo occidisset, desiderium coniunctissimi atque amantissimi viri ferre nullo modo possem. <span class="reg">sed</span> nec illa exstincta sunt alunturque potius et augentur cogitatione et memoria mea, et, si illis plane orbatus essem, magnum tamen affert mihi aetas ipsa solacium; diutius enim iam in hoc desiderio esse non possum; omnia autem brevia tolerabilia esse debent, etiam si magna sunt.</p><p><span class="reg">haec</span> habui de amicitia quae dicerem; vos autem hortor ut ita virtutem locetis (sine qua amicitia esse non potest) ut ea excepta nihil amicitia praestabilius putetis.</p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>M. Tullius Cicero.
	    Date: 2016-11-20<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:16:21Z.
	       SAXON HE 9.8.0.5.
		 --></address></div></body></html>