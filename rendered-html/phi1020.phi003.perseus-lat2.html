<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Achilleis</title><meta name="author" content="Statius, P. Papinius" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Achilleis" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Achilleis</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><div class="pagebreak" id="index.xml-pb-d30e59">[Page v.2.p.506]</div><div class="l">Magnanimum Aeaciden formidatamque Tonanti </div><div class="l">progeniem et patrio vetitam succedere caelo, </div><div class="l">diva, refer, quamquam acta viri multum inclita cantu </div><div class="l">Maeonio, sed plura vacant: nos ire per omnem — </div><div class="l">sic amor est — heroa velis Scyroque latentem</div><div class="l">Dulichia proferre tuba nec in Hectore tracto </div><div class="l">sistere, sed tota iuvenem deducere Troia. </div><div class="l">tu modo, si veterem digno deplevimus haustu, </div><div class="l">da fontes mihi, Phoebe, novos ac fronde secunda </div><div class="l">necte comas: neque enim Aonium nemus advena pulso </div><div class="l">nec mea nunc primis augescunt tempora vittis.</div><div class="l">scit Dircaeus ager meque inter prisca parentum </div><div class="l">nomina cumque suo numerant Amphione Thebae.</div><div class="l">At tu, quem longe primum stupet Itala virtus </div><div class="l">Graiaque, cui geminae florent vatumque ducumque</div><div class="l">certatim laurus — olim dolet altera vinci — , </div><div class="l">da veniam ac trepidum patere hoc sudare parumper</div><div class="pagebreak" id="index.xml-pb-d30e95">[Page v.2.p.510]</div><div class="l">pulvere, te longo necdum fidente paratu </div><div class="l">molimur magnusque tibi praeludit Achilles.</div><div class="l">Solverat Oebalio classem de litore pastor</div><div class="l">Dardanus incautas blande populatus Amyclas </div><div class="l">plenaque materni referens praesagia somni </div><div class="l">culpatum relegebat iter, qua condita ponto </div><div class="l">fluctibus invisis iam Nereis imperat Helle: </div><div class="l">cum Thetis Idaeos — heu numquam vana parentum </div><div class="l">auguria! — expavit vitreo sub gurgite remos.</div><div class="l">nec mora, et undosis turba comitante sororum </div><div class="l">prosiluit thalamis: fervent coeuntia Phrixi </div><div class="l">litora et angustum dominas non explicat aequor.</div><div class="l">Illa ubi <span class="note" id="Note1"><span class="noteLabel">Note: </span></span> discusso primum subit aera ponto:</div><div class="l"><span class="q">‘me petit haec, mihi classis,’</span> ait, ‘funesta minatur,</div><div class="l">agnosco monitus et Protea vera locutum, </div><div class="l">ecce novam Priamo facibus de puppe levatis </div><div class="l">fert Bellona nurum: video iam mille carinis </div><div class="l">Ionium Aegaeumque premi; nec sufficit, omnis</div><div class="l">quod plaga Graiugenum tumidis coniurat Atridis: </div><div class="l">iam pelago terrisque meus quaeretur Achilles, </div><div class="l">et volet ipse sequi, quid enim cunabula parvo </div><div class="l">Pelion et torvi commisimus antra magistri? </div><div class="l">illic, ni fallor, Lapitharum proelia ludit<span class="note" id="Note2"><span class="noteLabel">n.510.1</span>illa ubi <span lang="grc" class="foreign">ω</span>: illa P.</span></div><div class="pagebreak" id="index.xml-pb-d30e155">[Page v.2.p.512]</div><div class="l">improbus et patria iam se metitur in hasta, </div><div class="l">o dolor, o seri materno in corde timores! </div><div class="l">non potui infelix, cum primum gurgite nostro </div><div class="l">Rhoeteae cecidere trabes, attollere magnum </div><div class="l">aequor et incesti praedonis vela profunda</div><div class="l">tempestate sequi cunctasque inferre sorores? </div><div class="l">nunc quoque — sed tardum, iam plena iniuria raptae, </div><div class="l">ibo tamen pelagique deos dextramque secundi, </div><div class="l">quod superest, complexa Iovis per Tethyos annos </div><div class="l">grandaevumque patrem supplex miseranda rogabo</div><div class="l">unam hiemem.’ dixit magnumque in tempore regem </div><div class="l">aspicit. Oceano veniebat ab hospite, mensis </div><div class="l">laetus et aequoreo diffusus nectare vultus — </div><div class="l">unde hiemes ventique silent cantuque, quieto </div><div class="l">armigeri Tritones eunt scopulosaque cete</div><div class="l">Tyrrhenique greges circumque intraque rotantur </div><div class="l">rege salutato; placidis ipse arduus undis </div><div class="l">eminet et triplici telo iubet ire iugales, </div><div class="l">illi spumiferos glomerant a pectore cursus,<span class="note" id="Note3"><span class="noteLabel">Note: </span></span></div><div class="l">pone natant delentque pedum vestigia cauda— </div><div class="l">cum Thetis: ‘o magni genitor rectorque profundi,</div><div class="l">aspicis in quales miserum patefeceris usus </div><div class="l">aequor? eunt tutis terrarum crimina velis, </div><div class="l">ex quo iura freti maiestatemque repostam </div><div class="l">rupit Iasonia puppis Pagasaea rapina.</div><div class="l">en aliud furto scelus et spolia hospita portans </div><div class="l">navigat iniustae temerarius arbiter Idae, </div><div class="l">eheu quos gemitus terris caeloque daturus,</div><div class="note" id="Note4"><span class="noteLabel">n.512.1</span>cursus P: fluctus <span lang="grc" class="foreign">ω</span>.</div><div class="pagebreak" id="index.xml-pb-d30e222">[Page v.2.p.514]</div><div class="l">quos mihi! sic Phrygiae pensamus gaudia palmae, </div><div class="l">hi veneris mores, hoc gratae munus alumnae?</div><div class="l">has saltem — num semideos nostrumque reportant </div><div class="l">Thesea? — si quis adhuc undis honor, obrue puppes, </div><div class="l">aut permitte fretum! nulla inclementia: fas sit </div><div class="l">pro nato timuisse mihi. da pellere luctus,<span class="note" id="Note5"><span class="noteLabel">Note: </span></span></div><div class="l">nec tibi de tantis placeat me fluctibus unum <span class="note" id="Note6"><span class="noteLabel">Note: </span></span></div><div class="l">litus et Iliaci scopulos habitare sepulcri.’</div><div class="l">Orabat laniata genas et pectore nudo </div><div class="l">caeruleis obstabat equis, sed rector aquarum </div><div class="l">invitat curru dictisque ita mulcet amicis: </div><div class="l">‘ne pete Dardaniam frustra, Theti, mergere classem: </div><div class="l">fata vetant, ratus ordo deis miscere cruentas</div><div class="l">Europamque Asiamque manus, consultaque belli </div><div class="l">Iuppiter et tristes edixit caedibus annos, </div><div class="l">quem tu illic natum Sigeo in pulvere, quanta </div><div class="l">aspicies victrix Phrygiarum funera matrum,</div><div class="l">cum tuus Aeacides tepido modo sanguine Teucros</div><div class="l">undabit <span class="note" id="Note7"><span class="noteLabel">Note: </span></span> campos, modo crassa exire vetabit</div><div class="l">flumina et Hectoreo tardabit funere currus</div><div class="l">impelletque manu nostros, opera inrita, muros! </div><div class="l">Pelea iam desiste queri thalamosque minores:</div><div class="l">credens peperisse Iovi; nec inulta dolebis </div><div class="l">cognatisque utere fretis: dabo tollere fluctus,</div><div class="note" id="Note8"><span class="noteLabel">n.514.1</span>pellere luctus P: tollere fluctus <span lang="grc" class="foreign">ω</span>.</div><div class="note" id="Note9"><span class="noteLabel">n.514.2</span>fluctibus unum <span lang="grc" class="foreign">ω</span>. fluctibus unam P: fletibus udam, neptibus unam, fluctibus imum edd.</div><div class="note" id="Note10"><span class="noteLabel">n.514.3</span>undabit <span lang="grc" class="foreign">ω</span>: undavit P: Garrod conj. turpabit.</div><div class="pagebreak" id="index.xml-pb-d30e295">[Page v.2.p.516]</div><div class="l">cum reduces Danai nocturnaque signa Caphereus </div><div class="l">exseret et dirum pariter quaeremus Ulixen.’</div><div class="l">Dixerat, illa gravi vultum demissa repulsa,</div><div class="l">quae iam excire fretum et ratibus bellare parabat </div><div class="l">Iliacis, alios animo<span class="note" id="Note11"><span class="noteLabel">Note: </span></span> commenta paratus,</div><div class="l">tristis ad Haemonias detorquet brachia terras, </div><div class="l">ter conata manu, liquidum ter gressibus aequor </div><div class="l">reppulit et niveas feriunt vada Thessala plantas.</div><div class="l">laetantur montes et conubialia pandunt </div><div class="l">antra sinus lateque deae Sperchios abundat </div><div class="l">obvius et dulci vestigia circuit unda. </div><div class="l">illa nihil gavisa locis, sed coepta fatigat </div><div class="l">pectore consilia et sollers pietate magistra</div><div class="l">longaevum Chirona petit, domus ardua montem </div><div class="l">perforat et longo suspendit Pelion arcu; </div><div class="l">pars exhausta manu, partem sua ruperat aetas, </div><div class="l">signa tamen divumque tori et quem quisque sacravit </div><div class="l">accubitu genioque locum monstrantur: at intra</div><div class="l">Centauri stabula alta patent, non aequa nefandis </div><div class="l">fratribus, hic hominum nullos experta cruores </div><div class="l">spicula nec truncae bellis genialibus orni </div><div class="l">aut consanguineos fracti crateres in hostes, </div><div class="l">sed pharetrae insontes et inania terga ferarum.</div><div class="l">haec quoque dum viridis; nam tunc labor unus inermi </div><div class="l">nosse salutiferas dubiis animantibus herbas, </div><div class="l">aut monstrare lyra veteres heroas alumno.</div><div class="l">Et tunc venatu rediturum in limine primo</div><div class="note" id="Note12"><span class="noteLabel">n.516.1</span>animo P: iterum <span lang="grc" class="foreign">ω</span>.</div><div class="pagebreak" id="index.xml-pb-d30e359">[Page v.2.p.518]</div><div class="l">opperiens properatque dapes largoque serenat</div><div class="l">igne domum: cum visa procul de litore surgens <span class="note" id="Note13"><span class="noteLabel">Note: </span></span></div><div class="l">Nereis; erumpit silvis — dant gaudia vires —</div><div class="l">notaque <span class="note" id="Note14"><span class="noteLabel">Note: </span></span> desueto crepuit senis ungula campo,</div><div class="l">tunc blandus dextra atque imos demissus in armos </div><div class="l">pauperibus tectis inducit et admonet antri.</div><div class="l">Iamdudum tacito lustrat Thetis omnia visu </div><div class="l">nec perpessa moras: ‘ubinam mea pignora, Chiron, </div><div class="l">dic,’ ait, ‘aut cur ulla puer iam tempora ducit </div><div class="l">te sine? non merito trepidus sopor atraque matri </div><div class="l">signa deum et magnos utinam mentita timores?</div><div class="l">namque modo infensos utero mihi contuor enses, </div><div class="l">nunc planctu livere manus, modo in ubera saevas </div><div class="l">ire feras; saepe ipsa — nefas! — sub inania natum </div><div class="l">Tartara et ad Stygios iterum fero mergere fontes, </div><div class="l">hos abolere metus magici iubet ordine sacri</div><div class="l">Carpathius vates puerumque sub axe peracto <span class="note" id="Note15"><span class="noteLabel">Note: </span></span></div><div class="l">secretis lustrare fretis, ubi litora summa </div><div class="l">Oceani et genitor tepet inlabentibus astris </div><div class="l">Pontus, ibi ignotis horrenda piacula divis </div><div class="l">donaque — sed longum cuncta enumerare vetorque; </div><div class="l">trade magis!’ sic ficta parens: neque enim ille dedisset,</div><div class="l">si molles habitus et tegmina foeda fateri </div><div class="l">ausa seni. tunc ipse refert: ‘duc, optima, quaeso, </div><div class="l">duc genetrix humilique deos infringe precatu.</div><div class="note" id="Note16"><span class="noteLabel">n.518.1</span>surgens PE: mater <span lang="grc" class="foreign">ω</span>.</div><div class="note" id="Note17"><span class="noteLabel">n.518.2</span>notaque P: motaque <span lang="grc" class="foreign">ω</span>.</div><div class="note" id="Note18"><span class="noteLabel">n.518.3</span>peracto P: probato <span lang="grc" class="foreign">ω</span>.</div><div class="pagebreak" id="index.xml-pb-d30e434">[Page v.2.p.520]</div><div class="l">nam superant tua vota modum placandaque multum </div><div class="l">invidia est. non addo metum, sed vera fatebor:</div><div class="l">nescio quid magnum — nec me patria omina fallunt — </div><div class="l">vis festina parat tenuesque supervenit annos, </div><div class="l">olim et ferre minas avideque audire solebat </div><div class="l">imperia et nostris procul haud discedere ab antris: </div><div class="l">nunc illum non Ossa capit, non Pelion ingens</div><div class="l">Thessaliaeve nives.<span class="note" id="Note19"><span class="noteLabel">Note: </span></span> ipsi mihi saepe queruntur</div><div class="l">Centauri raptasque domos abstractaque coram </div><div class="l">armenta et semet campis fluviisque fugari: </div><div class="l">insidiasque et bella parant tumideque <span class="note" id="Note20"><span class="noteLabel">Note: </span></span> minantur.</div><div class="l">olim equidem Argoos pinus cum Thessala reges </div><div class="l">hac veheret, iuvenem Alciden et Thesea vidi — </div><div class="l">sed taceo.’ figit gelidus Nereida pallor: </div><div class="l">ille aderat multo sudore et pulvere maior, </div><div class="l">et tamen arma inter festinatosque labores</div><div class="l">dulcis adhuc visu: niveo natat ignis in ore </div><div class="l">purpureus fulvoque nitet coma gratior auro. </div><div class="l">necdum prima nova lanugine vertitur aetas, </div><div class="l">tranquillaeque faces oculis et plurima vultu </div><div class="l">mater inest: qualis Lycia venator Apollo</div><div class="l">cum redit et saevis permutat plectra pharetris. </div><div class="l">forte et laetus adest — o quantum gaudia formae </div><div class="l">adiciunt! — : fetam Pholoes sub rupe leaenam </div><div class="l">perculerat ferro vacuisque reliquerat antris </div><div class="l">ipsam, sed catulos adportat et incitat ungues.</div><div class="l">quos tamen, ut fido genetrix in limine visa est, </div><div class="l">abicit exceptamque avidis circumligat ulnis, </div><div class="l">iam gravis amplexu iamque aequus vertice matri.</div><div class="note" id="Note21"><span class="noteLabel">n.520.1</span>Thessaliaeve nives <span lang="grc" class="foreign">ω</span>: Pharsaliaeve nives P: thessaliae iuvenes E.</div><div class="note" id="Note22"><span class="noteLabel">n.520.2</span>tumideque Kohlmann: timideque P: tumidique <span lang="grc" class="foreign">ω</span>.</div><div class="pagebreak" id="index.xml-pb-d30e510">[Page v.2.p.522]</div><div class="l">insequitur magno iam tunc conexus amore </div><div class="l">Patroclus tantisque extenditur aemulus actis,</div><div class="l">par studiis aevique modis, sed robore longe, </div><div class="l">et tamen aequali visurus Pergama fato.</div><div class="l">Protinus ille subit rapido quae proxima saltu</div><div class="l">flumina fumantesque genas crinemque novatur </div><div class="l">fontibus: Eurotae qualis vada Castor anhelo</div><div class="l">intrat equo fessumque sui iubar excitat astri. </div><div class="l">miratur comitque senex, nunc pectora mulcens,</div><div class="l">nunc fortes umeros: angunt sua gaudia matrem, </div><div class="l">tunc libare dapes Baccheaque munera Chiron </div><div class="l">orat et attonitae varia oblectamina nectens</div><div class="l">elicit extremo chelyn et solantia curas </div><div class="l">fila movet leviterque expertas pollice chordas </div><div class="l">dat puero, canit ille libens immania laudum </div><div class="l">semina: quot tumidae superant iussa novercae . </div><div class="l">Amphitryoniades, crudum quo Bebryca caestu</div><div class="l">obruent Pollux, quanto circumdata nexu </div><div class="l">ruperit Aegides Minoia bracchia tauri, </div><div class="l">maternos in fine toros superisque gravatum </div><div class="l">Pelion: hic victo risit Thetis anxia vultu, </div><div class="l">nox trahit in somnos, saxo conlabitur ingens</div><div class="l">Centaurus blandusque umeris se innectit Achilles, </div><div class="l">quamquam ibi fida parens, adsuetaque pectora mavult.</div><div class="l">At Thetis undisonis per noctem in rupibus astans, </div><div class="l">quae nato secreta velit, quibus abdere terris </div><div class="l">destinet, huc illuc divisa mente volutat.</div><div class="pagebreak" id="index.xml-pb-d30e567">[Page v.2.p.524]</div><div class="l">proxima, sed studiis multum Mavortia Thrace;</div><div class="l">nee Macetum gens dura placet laudumque daturi </div><div class="l">Cecropidae stimulos, nimium opportuna carinis </div><div class="l">Sestos Abydenique sinus: placet ire per altas </div><div class="l">Cycladas. hic spretae Myconosque humilisque Seriphos </div><div class="l">et Lemnos non aequa viris atque hospita Delos</div><div class="l">gentibus, imbelli nuper Lycomedis ab aula </div><div class="l">virgineos coetus et litora persona ludo </div><div class="l">audierat, duros laxantem Aegaeona nexus </div><div class="l">missa sequi centumque dei numerare catenas.</div><div class="l">haec placet, haec timidae tellus tutissima matri. </div><div class="l">qualis vicino volucris iam sedula partu </div><div class="l">iamque timens, qua fronde domum suspendat inanem, </div><div class="l">providet hic ventos, hic anxia cogitat angues, </div><div class="l">hic homines: tandem dubiae placet umbra, novisque </div><div class="l">vix stetit in ramis et protinus arbor amatur.</div><div class="l">Altera consilio superest tristemque fatigat </div><div class="l">cura deam, natum ipsa sinu complexa per undas </div><div class="l">an magno Tritone ferat, ventosne volucres </div><div class="l">advocet an pelago solitam Thaumantida pasci.</div><div class="l">elicit inde fretis et murice frenat acuto </div><div class="l">delphinas biiugos, quos illi maxima Tethys </div><div class="l">gurgite Atlanteo pelagi sub valle sonora </div><div class="l">nutrierat; — nullis vada per Neptunia glaucae </div><div class="l">tantus honos formae nandique potentia nec plus</div><div class="l">pectoris humani — iubet hos subsistere pleno</div><div class="pagebreak" id="index.xml-pb-d30e623">[Page v.2.p.526]</div><div class="l">litore, ne nudae noceant contagia terrae. </div><div class="l">ipsa dehinc toto resolutum pectore Achillen, </div><div class="l">qui pueris sopor, Haemonii de rupibus antri </div><div class="l">ad placidas deportat aquas et iussa tacere</div><div class="l">litora: monstrat iter totoque effulgurat orbe </div><div class="l">Cynthia, prosequitur divam celeresque recursus </div><div class="l">securus pelagi Chiron rogat <span class="note" id="Note23"><span class="noteLabel">Note: </span></span> udaque celat</div><div class="l">lumina et abreptos subito iamiamque latentes </div><div class="l">erecto prospectat equo, qua cana parumper</div><div class="l">spumant signa fugae et liquido perit orbita ponto. </div><div class="l">illum non alias rediturum ad Thessala Tempe </div><div class="l">iam tristis Pholoe, iam nubilus ingemit Othrys</div><div class="l">et tenuior <span class="note" id="Note24"><span class="noteLabel">Note: </span></span> Spercheos aquis speluncaque docti</div><div class="l">muta senis; quaerunt puerilia carmina Fauni</div><div class="l">et sperata diu plorant conubia Nymphae.</div><div class="l">Iam premit astra dies humilique ex aequore Titan </div><div class="l">rorantes evolvit equos et ab aethere magno </div><div class="l">sublatum curru pelagus cadit, at vada mater </div><div class="l">Scyria iamdudum fluctus emensa tenebat,</div><div class="l">exierantque iugo fessi delphines erili: </div><div class="l">cum pueri tremefacta quies oculique patentes </div><div class="l">infusum sensere diem. stupet aere primo, </div><div class="l">quae loca, qui fluctus, ubi Pelion? omnia versa </div><div class="l">atque ignota videt dubitatque agnoscere matrem.</div><div class="l">occupat illa manu blandeque adfata paventem: </div><div class="l">‘si mihi, care puer, thalamos sors aequa tulisset, </div><div class="l">quos dabat, aetheriis ego te complexa tenerem</div><div class="note" id="Note25"><span class="noteLabel">n.526.1</span>rogat <span lang="grc" class="foreign">ω</span>: rotat P.</div><div class="note" id="Note26"><span class="noteLabel">n.526.2</span>tenuior Postgate: senior P: tenuis <span lang="grc" class="foreign">ω</span>.</div><div class="pagebreak" id="index.xml-pb-d30e695">[Page v.2.p.528]</div><div class="l">sidus grande plagis, magnique puerpera caeli</div><div class="l">nil humilis Parcas terrenaque fata vererer.</div><div class="l">nunc impar tibi, nate, genus, praeclusaque leti </div><div class="l">tantum a matre via est; quin et metuenda propinquant </div><div class="l">tempora et extremis admota pericula metis, </div><div class="l">cedamus, paulumque animos submitte viriles </div><div class="l">atque habitus dignare meos, si Lydia dura</div><div class="l">pensa manu mollesque tulit Tirynthius hastas, </div><div class="l">si decet aurata Bacchum vestigia palla </div><div class="l">verrere, virgineos si Iuppiter induit artus, </div><div class="l">nec magnum ambigui fregerunt Caenea sexus:</div><div class="l">hac <span class="note" id="Note27"><span class="noteLabel">Note: </span></span> sine, quaeso, minas nubemque exire malignam,<span class="note" id="Note28"><span class="noteLabel">Note: </span></span></div><div class="l">mox iterum campos, iterum Centaurica reddam</div><div class="l">lustra tibi: per ego hoc decus et ventura iuventae </div><div class="l">gaudia, si terras humilemque experta maritum </div><div class="l">te propter, si progenitum Stygos amne severo </div><div class="l">armavi — totumque utinam! — , cape tuta parumper </div><div class="l">tegmina nil nocitura animo, cur ora reducis</div><div class="l">quidve parant oculi? pudet hoc mitescere cultu? </div><div class="l">per te, care puer, cognata per aequora iuro, </div><div class="l">nesciet hoc Chiron,’ sic horrida pectora tractat </div><div class="l">nequiquam mulcens; obstat genitorque roganti</div><div class="l">nutritorque ingens et cruda exordia magnae </div><div class="l">indolis, effrenae tumidum velut igne iuventae </div><div class="l">si quis equum primis submittere temptet habenis: </div><div class="l">ille diu campis fluviisque et honore superbo</div><div class="note" id="Note29"><span class="noteLabel">n.528.1</span>hac Postgate: hae P: has <span lang="grc" class="foreign">ω</span>.</div><div class="note" id="Note30"><span class="noteLabel">n.528.2</span>nubemque malignam P: numenque malignum <span lang="grc" class="foreign">ω</span>.</div><div class="pagebreak" id="index.xml-pb-d30e764">[Page v.2.p.530]</div><div class="l">gavisus non colla iugo, non aspera praebet</div><div class="l">ora lupis dominique fremit captivus inire </div><div class="l">imperia atque alios miratur discere cursus.</div><div class="l">Quis deus attonitae fraudes astumque parenti </div><div class="l">contulit? indocilem quae mens detraxit Achillem? </div><div class="l">Palladi litoreae celebrabat Scyros honorum</div><div class="l">forte diem. placidoque satae Lycomede sorores </div><div class="l">luce sacra patriis, quae rara licentia, muris </div><div class="l">exierant dare veris opes divaeque severas </div><div class="l">fronde ligare comas et spargere floribus hastam, </div><div class="l">omnibus eximium formae decus, omnibus idem</div><div class="l">cultus et expleto teneri iam fine pudoris </div><div class="l">virginitas matura toris annique tumentes, </div><div class="l">sed quantum virides pelagi venus addita Nymphas </div><div class="l">obruit, aut umeris quantum Diana relinquit </div><div class="l">Naidas, effulget tantum regina decori</div><div class="l">Deidamia chori pulchrisque sororibus obstat, </div><div class="l">illius et roseo flammatur purpura vultu </div><div class="l">et gemmis lux maior inest et blandius aurum: </div><div class="l">atque ipsi par forma deae est,<span class="note" id="Note31"><span class="noteLabel">Note: </span></span> si pectoris angues</div><div class="l">ponat et exempta pacetur casside vultus.</div><div class="l">hanc ubi ducentem longe socia agmina vidit, </div><div class="l">trux puer et nullo temeratus pectora motu</div><div class="l">deriguit forisque novum bibit ossibus ignem, </div><div class="l">nec latet haustus amor, sed fax vibrata medullis </div><div class="l">in vultus atque ora redit lucemque genarum</div><div class="l">tingit et impulsum tenui sudore pererrat.</div><div class="note" id="Note32"><span class="noteLabel">n.530.1</span>deae est Kohlmann: deae <span lang="grc" class="foreign">ω</span>: deest P.</div><div class="pagebreak" id="index.xml-pb-d30e829">[Page v.2.p.532]</div><div class="l">lactea Massagetae veluti cum pocula fuscant </div><div class="l">sanguine puniceo vel ebur corrumpitur ostro: </div><div class="l">sic variis manifesta notis — palletque rubetque — </div><div class="l">flamma repens, eat atque ultro ferus hospita sacra</div><div class="l">dissiciat turbae securus et immemor aevi,</div><div class="l">ni pudor et iunctae teneat reverentia matris. </div><div class="l">ut pater armenti quondam ductorque futurus, </div><div class="l">cui nondum toto peraguntur cornua gyro, </div><div class="l">cum sociam pastus niveo candore iuvencam</div><div class="l">aspicit, ardescunt animi primusque per ora </div><div class="l">spumat amor, spectant hilares obstantque magistri.</div><div class="l">Occupat arrepto iam conscia tempore mater: </div><div class="l">hasne inter simulare choros et bracchia ludo </div><div class="l">‘nectere, nate, grave est? gelida quid tale sub Ossa </div><div class="l">Peliacisque iugis? o si mihi iungere curas</div><div class="l">atque alium portare sinu contingat Achillen!’ </div><div class="l">mulcetur laetumque rubet visusque protervos </div><div class="l">obliquat vestesque manu leviore repellit. </div><div class="l">aspicit ambiguum genetrix cogique <span class="note" id="Note33"><span class="noteLabel">Note: </span></span> volentem</div><div class="l">iniecitque sinus; tum colla rigentia mollit </div><div class="l">submittitque graves umeros et fortia laxat</div><div class="l">bracchia et impexos certo domat ordine crines </div><div class="l">ac sua dilecta cervice monilia transfert; </div><div class="l">et picturato cohibens vestigia limbo</div><div class="l">incessum motumque docet fandique pudorem, </div><div class="l">qualiter artifici victurae pollice cerae </div><div class="l">accipiunt formas ignemque manumque sequuntur: </div><div class="l">talis erat divae natum mutantis imago, </div><div class="l">nec luctata diu; superest nam plurimus illi <span class="note" id="Note34"><span class="noteLabel">n.532.1</span>cogique Heinsius: cogitque P<span lang="grc" class="foreign">ω</span>.</span></div><div class="pagebreak" id="index.xml-pb-d30e899">[Page v.2.p.534]</div><div class="l">invita virtute decor, fallitque tuentes </div><div class="l">ambiguus tenuique latens discrimine sexus.</div><div class="l">Procedunt, iterumque monens iterumque fatigans </div><div class="l">blanda Thetis: ‘sic ergo gradum, sic ora manusque, </div><div class="l">nate, feres comitesque modis imitabere fictis,</div><div class="l">nete suspectum molli non misceat aulae </div><div class="l">rector et incepti pereant mendacia furti.’ </div><div class="l">dicit et admoto non distat comere tactu, </div><div class="l">sic ubi virgineis Hecate lassata Therapnis </div><div class="l">ad patrem fratremque redit, comes haeret eunti</div><div class="l">mater et ipsa umeros exsertaque bracchia velat; </div><div class="l">ipsa arcum pharetrasque locat vestemque latentem </div><div class="l">deducit sparsosque tumet componere crines.</div><div class="l">Protinus adgreditur regem atque ibi testibus aris</div><div class="l"><span class="q">‘hanc tibi,’</span> ait, ‘nostri germanam, rector, Achillis—</div><div class="l">nonne vides, ut torva genas aequandaque fratri? — </div><div class="l">tradimus: arma umeris arcumque animosa petebat </div><div class="l">ferre et Amazonio conubia pellere ritu. </div><div class="l">sed mihi curarum satis est pro stirpe virili: </div><div class="l">haec calathos et sacra ferat, tu frange regendo</div><div class="l">indocilem sexuque tene, dum nubilis aetas </div><div class="l">solvendusque pudor; neve exercere protervas <span class="note" id="Note35"><span class="noteLabel">Note: </span></span></div><div class="l">gymnadas aut lustris nemorum concede vagari, </div><div class="l">intus ale et similes inter seclude puellas; </div><div class="l">litore praecipue portuque arcere memento.<span class="note" id="Note36"><span class="noteLabel">n.534.1</span>protervas <span lang="grc" class="foreign">ω</span>: catervas P.</span></div><div class="pagebreak" id="index.xml-pb-d30e963">[Page v.2.p.536]</div><div class="l">vidisti modo vela Phrygum: iam mutua iura </div><div class="l">fallere transmissae pelago didicere carinae.’</div><div class="l">Accedit dictis pater ingenioque parentis </div><div class="l">occultum Aeaciden — quis divum fraudibus obstet? — </div><div class="l">accipit; ultro etiam veneratur supplice dextra</div><div class="l">et grates electus agit: nec turba piarum </div><div class="l">Scyriadum cessat nimio defigere visu </div><div class="l">virginis ora novae, quantum cervice comisque </div><div class="l">emineat quantumque umeros ac pectora fundat, </div><div class="l">dehinc sociare choros castisque accedere sacris</div><div class="l">hortantur, ceduntque loco et contingere gaudent, </div><div class="l">qualiter Idaliae volucres, ubi mollia frangunt </div><div class="l">nubila, iam longum caeloque domoque gregatae, </div><div class="l">si iunxit pinnas diversoque hospita tractu </div><div class="l">venit avis, cunctae primum mirantur et horrent:</div><div class="l">mox propius propiusque volant, atque aere in ipso </div><div class="l">paulatim fecere suam plausuque secundo</div><div class="l">circueunt hilares et ad alta cubilia ducunt.</div><div class="l">Digreditur multum cunctata in limine mater, </div><div class="l">dum repetit monitus arcanaque murmura figit</div><div class="l">auribus et tacito dat verba novissima vultu, </div><div class="l">tunc excepta freto longe cervice reflexa </div><div class="l">abnatat et blandis adfatur litora votis: </div><div class="l">‘cara mihi tellus, magnae cui pignora curae </div><div class="l">depositumque ingens timido commisimus astu,</div><div class="l">sis felix taceasque, precor, quo more tacebat </div><div class="l">Creta Rheae: te longus honos aeternaque cingent </div><div class="l">templa nec instabili fama superabere Delo;</div><div class="pagebreak" id="index.xml-pb-d30e1023">[Page v.2.p.538]</div><div class="l">et ventis et sacra fretis interque vadosas </div><div class="l">Cycladas, Aegaeae frangunt ubi saxa procellae,</div><div class="l">Nereidum tranquilla domus iurandaque nautis </div><div class="l">insula, ne solum Danaas admitte carinas,</div><div class="l">ne, precor! hic thiasi tantum et nihil utile bellis, — </div><div class="l">hoc famam narrare doce — dumque arma parantur </div><div class="l">Dorica et alternum Mavors interfurit orbem,— </div><div class="l">cedo equidem — sit virgo pii Lycomedis Achilles.’</div><div class="l">Interea meritos ultrix Europa dolores </div><div class="l">dulcibus armorum furiis et supplice regum </div><div class="l">conquestu flammata movet; quippe ambit Atrides </div><div class="l">ille magis, cui nupta domi, facinusque relatu</div><div class="l">asperat Iliacum: captam sine Marte, sine armis </div><div class="l">progeniem caeli Spartaeque potentis alumnam, </div><div class="l">iura fidem superos una calcata rapina, </div><div class="l">hoc foedus Phrygium, haec geminae commercia terrae? </div><div class="l">quid maneat populos, ubi tanta iniuria primos</div><div class="l">degrassata duces? — coeunt gens omnis et aetas: </div><div class="l">nec tantum exciti, bimari quos Isthmia vallo </div><div class="l">claustra nec undisonae quos circuit umbo Maleae, </div><div class="l">sed procul admotas Phrixi qua semita iungi </div><div class="l">Europamque Asiamque vetat; quasque ordine gentes </div><div class="l">litore Abydeno maris alligat unda superni.</div><div class="l">fervet amor belli concussasque erigit urbes, </div><div class="l">aera domat Temese, quatitur navalibus ora </div><div class="l">Eubois, innumera resonant incude Mycenae, </div><div class="l">Pisa novat currus, Nemee dat terga ferarum,</div><div class="l">Cirrha sagittiferas certat stipare pharetras,</div><div class="pagebreak" id="index.xml-pb-d30e1082">[Page v.2.p.540]</div><div class="l">Lerna graves clipeos caesis vestire iuvencis. </div><div class="l">dat bello pedites Aetolus et asper Acarnan, </div><div class="l">Argos agit turmas, vacuantur pascua ditis </div><div class="l">Arcadiae, frenat celeres Epiros alumnos,</div><div class="l">Phocis et Aoniae iaculis rarescitis umbrae, </div><div class="l">murorum tormenta Pylos Messenaque tendunt,</div><div class="l">nulla immunis humus; velluntur postibus altis </div><div class="l">arma olim dimissa patrum, flammisque liquescunt </div><div class="l">dona deum: ereptum superis Mars efferat aurum.</div><div class="l">nusquam umbrae veteres: minor Othrys et ardua sidunt </div><div class="l">Taygeta, exuti viderunt aera montes, </div><div class="l">iam natat omne nemus: caeduntur robora classi, </div><div class="l">silva minor remis, ferrum lassatur in usus </div><div class="l">innumeros, quod rostra liget, quod muniat arma,</div><div class="l">belligeros quod frenet equos, quod mille catenis</div><div class="l">squalentes nectat tunicas, quod sanguine fumet </div><div class="l">vulneraque alta bibat, quod conspirante veneno</div><div class="l">impellat mortes; tenuant umentia saxa </div><div class="l">attritu et pigris addunt mucronibus iras.</div><div class="l">nec modus aut arcus lentare aut fundere glandes </div><div class="l">aut torrere sudes galeasque attollere conis. </div><div class="l">hos inter motus pigram gemit una quietem </div><div class="l">Thessalia et geminis incusat fata querellis, </div><div class="l">quod senior Peleus nec adhuc maturus Achilles.</div><div class="l">Iam Pelopis terras Graiumque exhauserat orbem </div><div class="l">praecipitans in transtra viros insanus equosque </div><div class="l">Bellipotens. fervent portus et operta carinis </div><div class="l">stagna suasque hiemes classis promota suosque</div><div class="pagebreak" id="index.xml-pb-d30e1142">[Page v.2.p.542]</div><div class="l">attollit fluctus; ipsum iam puppibus aequor</div><div class="l">deficit et totos consumunt carbasa ventos.</div><div class="l">Prima ratis Danaas Hecateia congregat Aulis, </div><div class="l">rupibus expositis longique crepidine dorsi</div><div class="l">Euboicum scandens <span class="note" id="Note37"><span class="noteLabel">Note: </span></span> Aulis mare, litora multum</div><div class="l">montivagae dilecta deae, iuxtaque Caphereus</div><div class="l">latratum pelago tollens caput, ille Pelasgas </div><div class="l">ut vidit tranare rates, ter monte ter undis </div><div class="l">intonuit saevaeque dedit praesagia noctis, </div><div class="l">coetus ibi armorum Troiae fatalis, ibi ingens </div><div class="l">iuratur bellum, donec sol annuus omnes</div><div class="l">conficeret metas, tunc primum Graecia vires </div><div class="l">contemplata suas; tunc sparsa ac dissona moles </div><div class="l">in corpus vultumque coit et rege sub uno </div><div class="l">disposita est. sic curva feras indago latentes </div><div class="l">claudit et admotis paulatim cassibus artat.</div><div class="l">illae ignem sonitumque pavent diffusaque linquunt </div><div class="l">avia miranturque suum decrescere montem, </div><div class="l">donec in angustam ceciderunt undique vallem; </div><div class="l">inque vicem stupuere greges socioque timore </div><div class="l">mansuescunt: simul hirtus aper, simul ursa lupusque </div><div class="l">cogitur et captos contempsit cerva leones</div><div class="l">Sed quamquam et gemini pariter sua bella capessant </div><div class="l">Atridae famamque avida virtute paternam</div><div class="l">Tydides Sthenelnsque premat, nec cogitet annos</div><div class="l">Antilochos septemque Aiax umbone coruscet</div><div class="l">armenti reges atque aequum moenibus orbem, </div><div class="l">consiliisque armisque vigil contendat Ulixes: </div><div class="l">omnis in absentem belli manus ardet Achillem, </div><div class="l">nomen Achillis amant, et in Hectora solus Achilles</div><div class="note" id="Note38"><span class="noteLabel">n.542.1</span>scandens P<span lang="grc" class="foreign">ω</span>: scindens Menke, but cf. Theb. ii. 44.</div><div class="pagebreak" id="index.xml-pb-d30e1213">[Page v.2.p.544]</div><div class="l">poscitur, illum unum Teucris Priamoque loquuntur </div><div class="l">fatalem, quis enim Haemoniis sub vallibus alter</div><div class="l">creverit effossa reptans nive? cuius adortus <span class="note" id="Note39"><span class="noteLabel">Note: </span></span></div><div class="l">cruda rudimenta et teneros formaverit annos </div><div class="l">Centaurus? patrii propior cui linea caeli, </div><div class="l">quemve alium Stygios tulerit secreta per amnes</div><div class="l">Nereis et pulchros ferro praestruxerit artus? </div><div class="l">haec Graiae castris iterant traduntque cohortes, </div><div class="l">cedit turba ducum vincique haud maesta fatetur. </div><div class="l">sic cum pallentes Phlegraea in castra coirent </div><div class="l">caelicolae iamque Odrysiam Gradivus in hastam</div><div class="l">surgeret et Libycos Tritonia tolleret angues </div><div class="l">ingentemque manu curvaret Delius arcum, </div><div class="l">stabat anhela metu solum Natura Tonantem</div><div class="l">respiciens — quando ille hiemes tonitrusque vocaret </div><div class="l">nubibus, igniferam quot fulmina posceret Aetnen?</div><div class="l">Atque ibi dum mixta vallati plebe suorum</div><div class="l">et maris et belli consultant tempora reges, </div><div class="l">increpitans magno vatem Calchanta tumultu </div><div class="l">Protesilaus ait — namque huic bellare cupido </div><div class="l">praecipua et primae iam tunc data gloria mortis — : </div><div class="l">‘o nimium Phoebi tripodumque oblite tuorum,</div><div class="l">Thestoride, quando ora deo possessa movebis</div><div class="l">iustius aut quianam <span class="note" id="Note40"><span class="noteLabel">Note: </span></span> Parcarum occulta recludis 3?</div><div class="l">cernis ut ignotum cuncti stupeantque fremantque</div><div class="l"><span class="note" id="Note41"><span class="noteLabel">Note: </span></span> Aeaciden? sordent vulgo Calydonius heros</div><div class="note" id="Note42"><span class="noteLabel">n.544.1</span>adortus P<span lang="grc" class="foreign">ω</span>: ad ortus E: ab ortu Q (correction from ad ortus).</div><div class="note" id="Note43"><span class="noteLabel">n.544.2</span>quianam P: quaenam <span lang="grc" class="foreign">ω</span>.</div><div class="note" id="Note44"><span class="noteLabel">n.544.3</span>recludis Garrod: recludes P<span lang="grc" class="foreign">ω</span>.</div><div class="note" id="Note45"><span class="noteLabel">n.544.4</span>fremantque E: premantque P<span lang="grc" class="foreign">ω</span>.</div><div class="pagebreak" id="index.xml-pb-d30e1295">[Page v.2.p.546]</div><div class="l">et magno genitus Telamone Aiaxque secundus,</div><div class="l">nos quoque: sed Mavors et Troia arrepta probabunt. </div><div class="l">illum neglectis — pudet heu! — ductoribus omnes </div><div class="l">belligerum ceu numen amant, dic ocius aut cur </div><div class="l">serta comis et multus honos? quibus abditus oris </div><div class="l">quave iubes tellure peti? nam fama nec antris</div><div class="l">Chironis patria nec degere Peleos aula. </div><div class="l">heia, inrumpe deos et fata latentia vexa, </div><div class="l">laurigerosque ignes, si quando, avidissimus hauri! </div><div class="l">arma horrenda tibi saevosque remisimus enses,</div><div class="l">numquam has imbelles galea violabere vittas: </div><div class="l">sed felix numeroque ducum praestantior omni, </div><div class="l">si magnum Danais per te<span class="note" id="Note46"><span class="noteLabel">Note: </span></span> depfendis <span class="note" id="Note47"><span class="noteLabel">Note: </span></span> Achillem.”</div><div class="l">Iamdudum trepido circumfert lumina motu </div><div class="l">intrantemque deum primo pallore fatetur</div><div class="l">Thestorides; mox igne genas et sanguine torquens <span class="note" id="Note48"><span class="noteLabel">Note: </span></span></div><div class="l">nec socios nec castra videt, sed caecus et absens </div><div class="l">nunc superum magnos deprendit in aethere coetus, </div><div class="l">nunc sagas adfatur aves, nunc dura sororum </div><div class="l">licia, turiferas modo consulit anxius aras</div><div class="l">flammarumque apicem rapit et caligine sacra </div><div class="l">pascitur, exsiliunt crines rigidisque laborat </div><div class="l">vitta comis, nec colla loco nec in ordine gressus, </div><div class="l">tandem fessa tremens longis mugitibus ora</div><div class="note" id="Note49"><span class="noteLabel">n.546.1</span>per te Garrod (from own us.): pro te P<span lang="grc" class="foreign">ω</span>.</div><div class="note" id="Note50"><span class="noteLabel">n.546.2</span>deprendis Garrod (from own MS.): deprehendis E: dependis P: portendis w. See Garrod ad loc. P is faulty in these lines.</div><div class="note" id="Note51"><span class="noteLabel">n.546.3</span>torquens P<span lang="grc" class="foreign">ω</span>: torpens Garrod.</div><div class="pagebreak" id="index.xml-pb-d30e1364">[Page v.2.p.548]</div><div class="l">solvit, et oppositum vox eluctata furorem est:</div><div class="l">‘ quo rapis ingentem magni Chironis alumnum </div><div class="l">femineis, Nerei, dolis? huc mitte: quid aufers? </div><div class="l">non patiar: meus iste, meus. tu diva profundi, <span class="note" id="Note52"><span class="noteLabel">Note: </span></span></div><div class="l">et me Phoebus agit. latebris quibus abdere temptas </div><div class="l">eversorem Asiae? video per Cycladas altas</div><div class="l">attonitam et turpi quaerentem litora furto, </div><div class="l">occidimus: placuit Lycomedis conscia tellus, </div><div class="l">o scelus! en fluxae veniunt in pectora vestes, </div><div class="l">scinde, puer, scinde et timidae ne cede parenti, </div><div class="l">ei mihi raptus abit! quaenam haec procul improba virgo?’</div><div class="l">Hic nutante gradu stetit amissisque furoris </div><div class="l">viribus ante ipsas tremefactus conruit aras. </div><div class="l">tunc haerentem Ithacum Calydonius occupat heros: </div><div class="l">‘nos vocat iste labor: neque enim comes ire recusem, </div><div class="l">si tua cura trahat, licet ille sonantibus antris</div><div class="l">Tethyos aversae gremioque prematur aquosi </div><div class="l">Nereos: invenies, tu tantum providus astu </div><div class="l">tende animum vigilem fecundumque erige pectus: </div><div class="l">non mihi quis vatum dubiis in casibus ausit </div><div class="l">fata videre prior.’ subicit gavisus Ulixes:</div><div class="l">‘sic deus omnipotens firmet, sic adnuat illa </div><div class="l">virgo paterna tibi! sed me spes lubrica tardat:</div><div class="l">grande equidem armatum castris inducere Achillem; </div><div class="l">sed si fata negent, quam foedum ac triste reverti! </div><div class="l">vota tamen Danaum non intemptata relinquam</div><div class="note" id="Note53"><span class="noteLabel">n.548.1</span>Lines 529-661 only in PE and late MSS., not in <span lang="grc" class="foreign">ω</span>.</div><div class="pagebreak" id="index.xml-pb-d30e1427">[Page v.2.p.550]</div><div class="l">iamque adeo aut aderit mecum Peleius heros, </div><div class="l">aut verum penitus latet et sine Apolline Calchas.’</div><div class="l">Conclamant Danai stimulatque Agamemno volentes:</div><div class="l">laxantur coetus resolutaque murmure laeto </div><div class="l">agmina discedunt, quales iam nocte propinqua</div><div class="l">e pastu referuntur aves, vel in antra reverti </div><div class="l">melle novo gravidas mitis videt Hybla catervas, </div><div class="l">nec mora, iam dextras Ithacesia carbasus auras poscit, </div><div class="l">et in remis hilaris sedere iuventus.</div><div class="l">At procul occultum falsi sub imagine sexus</div><div class="l">Aeaciden furto iam noverat una latenti </div><div class="l">Deidamia virum; sed opertae conscia culpae </div><div class="l">cuncta pavet tacitasque putat sentire sorores, </div><div class="l">namque ut virgineo stetit in grege durus Achilles </div><div class="l">exsolvitque rudem genetrix digressa pudorem,</div><div class="l">protinus elegit comitem, quamquam omnis in illum </div><div class="l">turba coit, blandeque novas nil tale timenti </div><div class="l">admovet insidias: illam sequiturque premitque </div><div class="l">improbus, illam oculis iterumque iterumque resumit. </div><div class="l">nunc nimius lateri non evitantis inhaeret,</div><div class="l">nunc levibus sertis, lapsis nunc sponte canistris, </div><div class="l">nunc thyrso parcente ferit, modo dulcia notae </div><div class="l">fila lyrae tenuesque modos et carmina monstrat </div><div class="l">Chironis ducitque manum digitosque sonanti </div><div class="l">infringit citharae, nunc occupat ora canentis</div><div class="l">et ligat amplexus et mille per oscula laudat.</div><div class="pagebreak" id="index.xml-pb-d30e1482">[Page v.2.p.552]</div><div class="l">illa libens discit, quo vertice Pelion, et quis </div><div class="l">Aeacides, puerique auditum nomen et actus </div><div class="l">adsidue stupet et praesentem cantat Achillem. </div><div class="l">ipsa quoque et validos proferre modestius artus</div><div class="l">et tenuare rudes attrito pollice lanas </div><div class="l">demonstrat reficitque colos et perdita dura <span class="note" id="Note54"><span class="noteLabel">Note: </span></span></div><div class="l">pensa manu; vocisque sonum pondusque tenentis, </div><div class="l">quodque fugit comites, nimio quod lumine sese</div><div class="l">Agat et in verbis intempestivus anhelet,</div><div class="l">miratur: iam iamque dolos aperire parantem </div><div class="l">virginea levitate fugit prohibetque fateri, </div><div class="l">sic sub matre Rhea iuvenis regnator Olympi </div><div class="l">oscula securae dabat insidiosa sorori </div><div class="l">frater adhuc, medii donec reverentia cessit</div><div class="l">sanguinis et versos germana expavit amores.</div><div class="l">Tandem detecti timidae Nereidos astus.</div><div class="l">lucus Agenorei sublimis ad orgia Bacchi </div><div class="l">stabat et admissum caelo nemus: huius in umbra </div><div class="l">alternam renovare piae trieterida matres</div><div class="l">consuerant scissumque pecus terraque revulsas </div><div class="l">ferre trabes gratosque deo praestare furores, </div><div class="l">lex procul ire mares: itcrat praecepta verendus </div><div class="l">ductor, inaccessumque viris edicitur antrum, </div><div class="l">nec satis est: stat fine dato metuenda sacerdos</div><div class="l">exploratque aditus, ne. quis temerator oberret </div><div class="l">agmine femineo, tacitus sibi risit Achilles, </div><div class="l">illum virgineae ducentem signa catervae</div><div class="note" id="Note55"><span class="noteLabel">n.552.1</span>perdita dura E, late MSS.: perfida durat P.</div><div class="pagebreak" id="index.xml-pb-d30e1544">[Page v.2.p.554]</div><div class="l">magnaque difficili solventem bracchia motu — </div><div class="l">et sexus pariter decet et mendacia matris —</div><div class="l">mirantur comites, nec iam pulcherrima turbae </div><div class="l">Deidamia suae tantumque admota superbo</div><div class="l">vincitur Aeacide, quantum premit ipsa sorores. </div><div class="l">ut vero e tereti demisit nebrida collo </div><div class="l">errantesque sinus hedera collegit et alte</div><div class="l">cinxit purpureis flaventia tempora vittis </div><div class="l">vibravitque gravi redimitum missile dextra, </div><div class="l">attonito stat turba metu sacrisque relictis </div><div class="l">illum ambire libet pronosque attollere vultus.</div><div class="l">talis, ubi ad Thebas vultumque animumque remisit </div><div class="l">Euhius et patrio satiavit pectora luxu, </div><div class="l">serta comis mitramque levat thyrsumque virentem </div><div class="l">armat et hostiles invisit fortior Indos.</div><div class="l">Scandebat roseo medii fastigia caeli </div><div class="l">Luna iugo, totis ubi somnus inertior alis</div><div class="l">defluit in terras mutumque amplectitur orbem: </div><div class="l">consedere chori paulumque exercita pulsu </div><div class="l">aera tacent, tenero cum solus ab agmine Achilles </div><div class="l">haec secum: ‘quonam timidae commenta parentis </div><div class="l">usque feres? primumque imbelli carcere perdes</div><div class="l">florem animi? non tela licet Mavortia dextra, </div><div class="l">non trepidas agitare feras, ubi campus et amnes </div><div class="l">Haemonii? quaerisne meos, Sperchie, natatus </div><div class="l">promissasque comas? an desertoris alumni</div><div class="l">nullus honos? Stygiasque procul iam raptus ad umbras </div><div class="l">dicor, et orbatus plangit mea funera Chiron?</div><div class="pagebreak" id="index.xml-pb-d30e1603">[Page v.2.p.556]</div><div class="l">tu nunc tela manu, nostros tu dirigis arcus </div><div class="l">nutritosque mihi scandis, Patrocle, iugales: </div><div class="l">ast ego pampineis diffundere brachia thyrsis </div><div class="l">et tenuare colus — pudet haec taedetque fateri! — </div><div class="l">iam scio. quin etiam dilectae virginis ignem </div><div class="l">aequaevamque facem captus noctesque diesque </div><div class="l">dissimulas. quonam usque premes urentia pectus </div><div class="l">vulnera, teque marem — pudet heu! — nec amore probaris <span class="note" id="Note56"><span class="noteLabel">Note: </span></span>?’</div><div class="l">Sic ait; et densa noctis gavisus in umbra</div><div class="l">tempestiva suis torpere silentia furtis </div><div class="l">vi potitur votis et toto pectore veros </div><div class="l">admovet amplexus; vidit chorus omnis ab alto </div><div class="l">astrorum et tenerae rubuerunt cornua Lunae, </div><div class="l">illa quidem clamore nemus montemque replevit:</div><div class="l">sed Bacchi comites, discussa nube soporis, </div><div class="l">signa choris indicta putant; fragor undique notus </div><div class="l">tollitur, et thyrsos iterum vibrabat Achilles, </div><div class="l">ante tamen dubiam verbis solatus amicis: </div><div class="l">‘ille ego — quid trepidas? — , genitum quem caerula mater</div><div class="l">paene Iovi <span class="note" id="Note57"><span class="noteLabel">Note: </span></span> silvis nivibusque immisit alendum</div><div class="l">Thessalicis. nec ego hos cultus aut foeda subissem </div><div class="l">tegmina, ni primo tu visa <span class="note" id="Note58"><span class="noteLabel">Note: </span></span> in litore: cessi</div><div class="l">te propter, tibi pensa manu, tibi mollia gesto </div><div class="l">tympana, quid defles magno nurus addita ponto?</div><div class="note" id="Note59"><span class="noteLabel">n.556.1</span>probaris P: probabis late MSS.</div><div class="note" id="Note60"><span class="noteLabel">n.556.2</span>paene Iovi Gustafsson: paene iovis P: Penei E: Peneis late MSS.: Paeoniis conj. Wilamowitz.</div><div class="note" id="Note61"><span class="noteLabel">n.556.3</span>tu visa E: te vias P: te visa late MSS.</div><div class="pagebreak" id="index.xml-pb-d30e1667">[Page v.2.p.558]</div><div class="l">quid gemis ingentes caelo paritura nepotes?</div><div class="l">sed pater — : ante igni ferroque excisa iacebit </div><div class="l">Scyros et in tumidas ibunt haec versa procellas </div><div class="l">moenia, quam saevo mea tu conubia pendas </div><div class="l">funere: non adeo parebimus omnia matri.’</div><div class="l"><span class="note" id="Note62"><span class="noteLabel">Note: </span></span></div><div class="l">Obstipuit tantis regina exterrita monstris,</div><div class="l">quamquam olim suspecta fides, et comminus ipsum </div><div class="l">horruit et facies multum mutata fatentis.<span class="note" id="Note63"><span class="noteLabel">Note: </span></span></div><div class="l">quid faciat? casusne suos ferat ipsa parenti</div><div class="l">seque simul iuvenemque premat, fortassis acerbas </div><div class="l">hausurum poenas? et adhuc in corde manebat </div><div class="l">ille diu deceptus amor: silet aegra premitque </div><div class="l">iam commune nefas; unam placet addere furtis </div><div class="l">altricem sociam, precibus quae victa duorum</div><div class="l">adnuit. illa astu tacito raptumque pudorem </div><div class="l">surgentemque uterum atque aegrosin pondere menses </div><div class="l">occuluit, plenis donec stata tempora metis </div><div class="l">attulit et partus index Lucina resolvit.</div><span class="">oldbook 3</span><div class="note" id="Note64"><span class="noteLabel">Note: </span></div><div class="l">Iamque per Aegaeos ibat Laertia flexus</div><div class="l">puppis, et innumeras mutabant Cycladas aurae4: </div><div class="l">iam Paros Olearosque latent; iam raditur alta </div><div class="l">Lemnos et a tergo decrescit Bacchica Naxos,</div><div class="l">ante oculos crescente Samo; iam Delos opacat </div><div class="l">aequor: ibi e celsa libant carchesia puppi</div><div class="l">responsique fidem et verum Calchanta precantur.</div><div class="note" id="Note65"><span class="noteLabel">n.558.1</span>After line 660 follows only in Q by a late hand the line vade sed ereptum celes taceasque pudorem, <span class="q">‘go, but conceal and be silent of thy ravished honour.’</span></div><div class="note" id="Note66"><span class="noteLabel">n.558.2</span>Lines 663-664 bracketed by Garrod as spurious.</div><div class="note" id="Note67"><span class="noteLabel">n.558.3</span>The old editors began Book II. here.</div><div class="note" id="Note68"><span class="noteLabel">n.558.4</span>innumeras mutabant Cycladas aurae Koestlin: innumerae m. Cyclades auras P<span lang="grc" class="foreign">ω</span>. innumerae mutabat Cyclados oras Garrod.</div><div class="pagebreak" id="index.xml-pb-d30e1743">[Page v.2.p.560]</div><div class="l">audiit Arquitenens Zephyrumque e vertice Cynthi</div><div class="l">impulit et dubiis pleno dedit omina velo.</div><div class="l">it pelago secura ratis: quippe alta Tonantis </div><div class="l">iussa Thetin certas fatorum vertere leges</div><div class="l">arcebant aegram lacrimis ac multa timentem, </div><div class="l">quod non erueret pontum ventisque fretisque </div><div class="l">omnibus invisum iam tunc sequeretur Ulixem.</div><div class="l">Frangebat radios humili iam pronus Olympo </div><div class="l">Phoebus et Oceani penetrabile litus anhelis</div><div class="l">promittebat equis, cum se scopulosa levavit </div><div class="l">Scyros; in hanc totos emisit puppe rudentes </div><div class="l">dux Laertiades sociisque resumere pontum </div><div class="l">imperat et remis Zephyros supplere cadentes. </div><div class="l">accedunt iuxta, et magis indubitata magisque</div><div class="l">Scyros erat placidique super Tritonia custos </div><div class="l">litoris, egressi numen venerantur amicae </div><div class="l">Aetolusque Ithacusque deae. tunc providus heros, </div><div class="l">hospita ne subito terrerent moenia coetu, </div><div class="l">puppe iubet remanere suos; ipse ardua fido</div><div class="l">cum Diomede petit, sed iam praevenerat arcis </div><div class="l">litoreae servator Abas ignotaque regi </div><div class="l">ediderat, sed Graia tamen, succedere terris </div><div class="l">carbasa, procedunt, gemini ceu foedere iuncto </div><div class="l">hiberna sub nocte lupi: licet et sua pulset</div><div class="l">natorumque fames, penitus rabiemque minasque </div><div class="l">dissimulant humilesque meant, ne nuntiet hostes </div><div class="l">cura canum et trepidos moneat vigilare magistros.</div><div class="pagebreak" id="index.xml-pb-d30e1800">[Page v.2.p.562]</div><div class="l">Sic segnes heroes eunt campumque patentem, </div><div class="l">qui medius portus celsamque interiacet urbem,</div><div class="l">alterno sermone terunt; prior occupat acer </div><div class="l">Tydides: ‘qua nunc verum ratione paramus </div><div class="l">scrutari? namque ambiguo sub pectore pridem</div><div class="l">verso, quid imbelles thyrsos mercatus et aera </div><div class="l">urbibus in mediis Baccheaque terga mitrasque</div><div class="l">huc tuleris varioque aspersas nebridas auro. </div><div class="l">hisne gravem Priamo Phrygibusque armabis Achillem?’ </div><div class="l">Illi subridens Ithacus paulum ore remisso: </div><div class="l">‘haec tibi, virginea modo si Lycomedis in aula est </div><div class="l">fraude latens, ultro confessum in proelia ducent</div><div class="l">Peliden; tu cuncta citus de puppe memento </div><div class="l">ferre, ubi tempus erit, clipeumque his iungere donis, </div><div class="l">qui pulcher signis auroque asperrimus; hasta <span class="note" id="Note69"><span class="noteLabel">Note: </span></span> haec<span class="note" id="Note70"><span class="noteLabel">Note: </span></span></div><div class="l">sat erit: tecum lituo bonus adsit Agyrtes </div><div class="l">occultamque tubam tacitos adportet in usus.’</div><div class="l">Dixerat, atque ipso portarum in limine regem </div><div class="l">cernit et ostensa pacem praefatus oliva: </div><div class="l">‘magna, reor, pridemque tuas pervenit ad aures </div><div class="l">fama trucis belli, regum placidissime, quod nunc </div><div class="l">Europamque Asiamque quatit, si nomina forte</div><div class="l">huc perlata ducum, Adit quibus ultor Atrides: </div><div class="l">hic tibi, quem tanta meliorem stirpe creavit</div><div class="l">magnanimus Tydeus, Ithacis ego ductor Ulixes. </div><div class="l">causa viae — metuam quid enim tibi cuncta fateri, </div><div class="l">cum Graius notaque fide celeberrimus unus 3 — </div><div class="note" id="Note71"><span class="noteLabel">n.562.1</span>hasta P: ardet <span lang="grc" class="foreign">ω</span>: astat E, Garrod and conj. Kohlmann.</div><div class="note" id="Note72"><span class="noteLabel">n.562.2</span>haec P562: nec Garrod.</div><div class="note" id="Note73"><span class="noteLabel">n.562.3</span>unus 562: imus PE.</div><div class="pagebreak" id="index.xml-pb-d30e1871">[Page v.2.p.564]</div><div class="l">explorare aditus invisaque litora Troiae,</div><div class="l">quidve parent.’ medio sermone intercipit ille: </div><div class="l">‘adnuerit Fortuna, precor, dextrique secundent </div><div class="l">ista dei! nunc hospitio mea tecta piumque </div><div class="l">inlustrate larem.’ simul intra limina ducit.</div><div class="l">nec mora, iam mensas famularis turba torosque </div><div class="l">instruit, interea visu perlustrat Ulixes </div><div class="l">scrutaturque domum, si qua vestigia magnae </div><div class="l">virginis aut dubia facies suspecta figura; </div><div class="l">porticibusque vagis errat totosque penates,</div><div class="l">ceu miretur, adit: velut ille cubilia praedae </div><div class="l">indubitata tenens muto legit arva Molosso </div><div class="l">venator, videat donec sub frondibus hostem </div><div class="l">porrectum somno positosque in caespite dentes.</div><div class="l">Rumor in arcana iamdudum perstrepit aula,</div><div class="l">virginibus qua fida domus, venisse Pelasgum </div><div class="l">ductores Graiamque ratem sociosque receptos.</div><div class="l">iure<span class="note" id="Note74"><span class="noteLabel">Note: </span></span> pavent aliae; sed vix nova gaudia celat</div><div class="l">Pelides avidusque novos heroas et arma </div><div class="l">vel talis vidisse cupit, iamque atria fervent</div><div class="l">regali strepitu et picto discumbitur auro, </div><div class="l">cum pater ire iubet natas comitesque pudicas </div><div class="l">natarum, subeunt, quales Maeotide ripa, </div><div class="l">cum Scythicas rapuere domos et capta Getarum </div><div class="l">moenia, sepositis epulantur Amazones armis.</div><div class="l">tum vero intentus vultus ac pectora Ulixes </div><div class="l">perlibrat visu, sed nox inlataque fallunt</div><div class="note" id="Note75"><span class="noteLabel">n.564.1</span>iure P<span lang="grc" class="foreign">ω</span>: aure Garrod (Theb. i. 366).</div><div class="pagebreak" id="index.xml-pb-d30e1936">[Page v.2.p.566]</div><div class="l">lumina et extemplo latuit mensura iacentum. </div><div class="l">at tamen erectumque genas oculisque vagantem </div><div class="l">nullaque virginei servantem signa pudoris</div><div class="l">defigit comitique obliquo lumine monstrat,</div><div class="l">quod nisi praecipitem blando complexa moneret </div><div class="l">Deidamia sinu nudataque pectora semper </div><div class="l">exsertasque manus umerosque in veste teneret </div><div class="l">et prodire toris et poscere vina vetaret</div><div class="l">saepius et fronti crinale reponeret aurum, </div><div class="l">Argolicis ducibus iam tunc patuisset Achilles.</div><div class="l">Ut placata fames epulis bis terque repostis, </div><div class="l">rex prior adloquitur paterisque hortatur Achivos: </div><div class="l">‘invideo vestris, fateor, decora inclita gentis</div><div class="l">Argolicae, coeptis: utinam et mihi fortior aetas, </div><div class="l">quaeque fuit, Dolopas eum Scyria litora adortos </div><div class="l">perdomui fregique vadis, quae signa triumphi </div><div class="l">vidistis celsa murorum in fronte, carinas! </div><div class="l">saltem si suboles, aptum quam mittere bello — </div><div class="l"><span class="note" id="Note76"><span class="noteLabel">Note: </span></span></div><div class="l">nunc ipsi viresque meas et cara videtis</div><div class="l">pignora: quando novos dabit haec mihi turba nepotes?’ </div><div class="l">dixerat, et sollers arrepto tempore Ulixes:</div><div class="l">‘ haud spernenda cupis; quis enim non visere gentes </div><div class="l">innumeras variosque duces atque agmina regum</div><div class="l">ardeat? omne simul roburque decusque potentis </div><div class="l">Europae meritos ultro iuravit in enses. </div><div class="l">rura urbesque vacant, montes spoliavimus altos,</div><div class="l">omne fretum longa velorum obtexitur umbra;<span class="note" id="Note77"><span class="noteLabel">n.566.1</span>After line 780 occurs only in late MSS.: possem, plena forent mihi gaudia; namque iuvarem, <span class="q">‘I could (belonging to the aposiopesis), my joy would be full; for I would help.’</span></span></div><div class="pagebreak" id="index.xml-pb-d30e2004">[Page v.2.p.568]</div><div class="l">tradunt arma patres, rapit inrevocata iuventus, </div><div class="l">non alias umquam tantae data copia famae </div><div class="l">fortibus aut campo maiore exercita virtus.’ </div><div class="l">aspicit intentum vigilique haec aure trahentem, </div><div class="l">cum paveant aliae demissaque lumina flectant,</div><div class="l">atque iterat: ‘quisquis proavis et gente superba, </div><div class="l">quisquis equo iaculoque potens, qui praevalet arcu, </div><div class="l">omnis honos illic, illic ingentia certant </div><div class="l">nomina: vix timidae matres aut agmina cessant</div><div class="l">virginea; a! multum steriles damnatus in annos</div><div class="l">invisusque deis, si quem haec nova gloria segnem </div><div class="l">praeterit.’ exisset stratis, ni provida signo </div><div class="l">Deidamia dato cunctas hortata sorores </div><div class="l">liquisset mensas ipsum complexa, sed haeret </div><div class="l">respiciens Ithacum coetuque novissimus exit.</div><div class="l">ille quidem incepto paulum ex sermone remittit, </div><div class="l">pauca tamen iungens: ‘at tu tranquillus in alta </div><div class="l">pace mane carisque para conubia natis, </div><div class="l">quas tibi sidereis divarum vultibus aequas </div><div class="l">fors dedit, ut me olim tacitum reverentia tangit! </div><div class="l">is decor et formae species permixta virili.’</div><div class="l">occurrit genitor: ‘quid si aut Bacchea ferentes </div><div class="l">orgia, Palladias aut circum videris aras? </div><div class="l">et dabimus, si forte novus cunctabitur auster.’ </div><div class="l">excipiunt cupidi et tacitis spes addita votis.</div><div class="l">cetera depositis Lycomedis regia curis </div><div class="l">tranquilla sub pace silet, sed longa sagaci </div><div class="l">nox Ithaco, lucemque cupit somnumque gravatur.</div><div class="pagebreak" id="index.xml-pb-d30e2063">[Page v.2.p.570]</div><div class="l">vixdum exorta dies et iam comitatus Agyrte </div><div class="l">Tydides aderat praedictaque dona ferebat.</div><div class="l">nec minus egressae thalamo Scyreides ibant </div><div class="l">ostentare choros promissaque sacra verendis </div><div class="l">hospitibus, nitet ante alias regina comesque </div><div class="l">Pelides: qualis Siculae sub rupibus Aetnae</div><div class="l">Naidas Ennaeas inter Diana feroxque</div><div class="l">Pallas et Elysii lucebat sponsa tyranni, </div><div class="l">iamque movent gressus thiasisque Ismenia buxus </div><div class="l">signa dedit, quater aera Rheae, quater enthea pulsant </div><div class="l">terga manu variosque quater legere recursus.</div><div class="l">tunc thyrsos pariterque levant pariterque reponunt </div><div class="l">multiplicantque gradum, modo quo Curetes in actu </div><div class="l">quoque pii Samothraces eunt, nunc obvia versae </div><div class="l">pectine Amazonio, modo quo citat orbe Lacaenas </div><div class="l">Delia plaudentesque suis intorquet Amyclis. </div><div class="l">tunc vero, tunc praecipue manifestus Achilles</div><div class="l">nec servare vices nec bracchia iungere curat; </div><div class="l">tunc molles gressus, tunc aspernatur amictus </div><div class="l">plus solito rumpitque choros et plurima turbat. </div><div class="l">sic indignantem thyrsos acceptaque matris </div><div class="l">tympana iam tristes spectabant Penthea Thebae.</div><div class="l">Solvuntur laudata cohors repetuntque paterna </div><div class="l">limina, ubi in mediae iamdudum sedibus aulae </div><div class="l">munera virgineos visus fractura locarat</div><div class="pagebreak" id="index.xml-pb-d30e2117">[Page v.2.p.572]</div><div class="l">Tydides, signum hospitii pretiumque laboris: </div><div class="l">hortaturque legant, nec rex placidissimus arcet.</div><div class="l">heu simplex nimiumque rudis, qui callida dona </div><div class="l">Graiorumque dolos variumque ignoret Ulixem</div><div class="l">! hic aliae, quas sexus iners naturaque ducit, </div><div class="l">aut teretes thyrsos aut respondentia temptant</div><div class="l">tympana, geminatis aut nectunt tempora limbis:</div><div class="l">arma vident magnoque putant donata parenti, </div><div class="l">at ferus Aeacides, radiantem ut comminus orbem, </div><div class="l">caelatum pugnas — saevis et forte rubebat </div><div class="l">bellorum maculis — adclinem conspicit hastae,</div><div class="l">infremuit torsitque genas, et fronte relicta</div><div class="l">surrexere comae; nusquam mandata parentis, </div><div class="l">nusquam occultus amor, totoque in pectore Troia est. </div><div class="l">ut leo, materno cum raptus ab ubere mores </div><div class="l">accepit pectique iubas hominemque vereri </div><div class="l">edidicit nullasque rapi nisi iussus in iras,</div><div class="l">si semel adverso radiavit lumine ferrum, </div><div class="l">eiurata fides domitorque inimicus: in illum </div><div class="l">prima fames, timidoque pudet servisse<span class="note" id="Note78"><span class="noteLabel">Note: </span></span> magistro.</div><div class="l">ut vero accessit propius luxque aemula vultum </div><div class="l">reddidit et simili talem se vidit in auro,</div><div class="l">horruit erubuitque simul, tunc acer Ulixes </div><div class="l">admotus lateri summissa voce: ‘quid haeres? </div><div class="l">scimus,’ ait, ‘tu semiferi Chironis alumnus, </div><div class="l">tu caeli pelagique nepos, te Dorica classis, </div><div class="l">te tua suspensis exspectat Graecia signis,</div><div class="l">ipsaque iam dubiis nutant tibi Pergama muris, </div><div class="l">heia, abrumpe moras: sine perfida palleat Ide, </div><div class="l">et iuvet haec audire patrem, pudeatque dolosam</div><div class="note" id="Note79"><span class="noteLabel">n.572.1</span>pudet servisse EQ: iuvet servire P: rubet servire Krohn.</div><div class="pagebreak" id="index.xml-pb-d30e2184">[Page v.2.p.574]</div><div class="l">sic pro te timuisse Thetin.’ iam pectus amictu </div><div class="l">laxabat, cum grande tuba sic iussus Agyrtes</div><div class="l">insonuit: fugiunt disiectis undique donis</div><div class="l">implorantque patrem commotaque proelia credunt, </div><div class="l">illius intactae cecidere a pectore vestes, </div><div class="l">iam clipeus breviorque manu consumitur hasta, — </div><div class="l">mira fides! — Ithacumque umeris excedere visus</div><div class="l">Aetolumque ducem: tantum subita arma calorque </div><div class="l">Martius horrenda confundit luce penates,</div><div class="l">immanisque gradu, ceu protinus Hectora poscens, </div><div class="l">stat medius trepidante domo: Peleaque virgo</div><div class="l">quaeritur, ast alia plangebat parte retectos</div><div class="l">Deidamia dolos, cuius cum grandia primum </div><div class="l">lamenta et notas accepit pectore voces, </div><div class="l">haesit et occulto virtus infracta calore est. </div><div class="l">demittit clipeum regisque ad lumina versus </div><div class="l">attonitum factis inopinaque monstra paventem,</div><div class="l">sicut erat, nudis Lycomedem adfatur in armis: </div><div class="l">‘me tibi, care pater, — dubium dimitte pavorem! — </div><div class="l">me dedit alma Thetis: te pridem tanta manebat </div><div class="l">gloria; quaesitum Danais tu mittis Achillem,</div><div class="l">gratior et magno, si fas dixisse, parente</div><div class="l">et dulci Chirone mihi. sed corda parumper </div><div class="l">huc adverte libens atque has bonus accipe voces: </div><div class="l">Peleus te nato socerum et Thetis hospita iungunt, </div><div class="l">adlegantque suos utroque a sanguine divos. </div><div class="l">unam virgineo natarum ex agmine poscunt:</div><div class="pagebreak" id="index.xml-pb-d30e2242">[Page v.2.p.576]</div><div class="l">dasne? an gens humilis tibi degeneresque videmur? </div><div class="l">non renuis; iunge ergo manus et concipe foedus </div><div class="l">atque ignosce tuis. tacito iam cognita furto </div><div class="l">Deidamia mihi; quid enim his obstare lacertis, </div><div class="l">qua potuit nostras possessa repellere vires1?</div><div class="l">me luere ista iube; pono arma et reddo Pelasgis </div><div class="l">et maneo, quid triste fremis? quid lumina mutas? </div><div class="l">iam socer es’ — natum ante pedes prostravit et addit: </div><div class="l">‘ iamque avus: immitis quotiens iterabitur ensis! </div><div class="l">turba sumus.’ tunc et Danai per sacra fidemque</div><div class="l">hospitii blandusque precum compellit Ulixes, </div><div class="l">ille, etsi carae comperta iniuria natae </div><div class="l">et Thetidis mandata movent prodique videtur </div><div class="l">depositum tam grande deae, tamen obvius ire </div><div class="l">tot metuit fatis Argivaque bella morari;</div><div class="l">fac velit: ipsam illic matrem sprevisset Achilles, </div><div class="l">nec tamen abnuerit genero se iungere tali:</div><div class="l">vincitur, areanis effert pudibunda tenebris </div><div class="l">Deidamia gradum, veniae nec protinus amens </div><div class="l">credit et opposito genitorem placet Achille.</div><div class="l">Mittitur Haemoniam, magnis qui Pelea factis </div><div class="l">impleat et classem comitesque in proelia poscat, </div><div class="l">nec non et geminas regnator Scyrius alnos </div><div class="l">deducit genero viresque excusat Achivis. </div><div class="l">tunc epulis consumpta dies, tandemque retectum</div><div class="l">foedus et intrepidos nox conscia iungit amantes.</div><div class="note" id="Note80"><span class="noteLabel">n.576.1</span>repellere vires Kohlmann: repellere vir P: evadere flammas <span lang="grc" class="foreign">ω</span>.</div><div class="pagebreak" id="index.xml-pb-d30e2303">[Page v.2.p.578]</div><div class="l">Illius ante oculos nova bella et Xanthus et Ide </div><div class="l">Argolicaeque rates atque ipsas cogitat undas </div><div class="l">auroramque timet: cara cervice mariti </div><div class="l">fusa novi lacrimas iam solvit et occupat artus.</div><div class="l">‘aspiciamne iterum meque hoc in pectore ponam, </div><div class="l">Aeacide? rursusque tuos dignabere partus? </div><div class="l">an tumidus Teucrosque lares et capta reportans </div><div class="l">Pergama virgineae noles meminisse latebrae? </div><div class="l">quid precer, heu! timeamve prius? quidve anxia mandem,</div><div class="l">cui vix flere vacat? modo te nox una deditque </div><div class="l">inviditque mihi! thalamis haec tempora nostris? </div><div class="l">hicne est liber hymen? o dulcia furta dolique, </div><div class="l">o timor! abripitur miserae permissus Achilles, </div><div class="l">i — neque enim tantos ausim revocare paratus. —</div><div class="l">i cautus, nec vana Thetin timuisse memento, </div><div class="l">i felix nosterque redi! nimis improba posco: </div><div class="l">iam te sperabunt lacrimis planctuque decorae </div><div class="l">Troades optabuntque tuis dare colla catenis </div><div class="l">et patriam pensare toris aut ipsa placebit</div><div class="l">Tyndaris, incesta nimium laudata rapina, </div><div class="l">ast egomet primae puerilis fabula culpae </div><div class="l">narrabor famulis aut dissimulata latebo. </div><div class="l">quin age, duc comitem; cur non ego Martia tecum </div><div class="l">signa feram? tu thyrsa<span class="note" id="Note81"><span class="noteLabel">Note: </span></span> manu Baccheaque mecum</div><div class="l">sacra, quod infelix non credet Troia, tulisti.</div><div class="l">attamen hunc, quem maesta mihi solacia linquis,</div><div class="note" id="Note82"><span class="noteLabel">n.578.1</span>thyrsa P: pensa <span lang="grc" class="foreign">ω</span>.</div><div class="pagebreak" id="index.xml-pb-d30e2365">[Page v.2.p.580]</div><div class="l">hunc saltem sub corde tene et concede precanti </div><div class="l">hoc solum, pariat ne quid tibi barbara coniunx, </div><div class="l">ne qua det indignos Thetidi captiva nepotes.’</div><div class="l">talia dicentem non ipse immotus Achilles </div><div class="l">solatur iuratque fidem iurataque fletu</div><div class="l">spondet et ingentes famulas captumque reversus </div><div class="l">Ilion et Phrygiae promittit munera gazae. </div><div class="l">inrita ventosae rapiebant verba procellae.</div></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><div class="pagebreak" id="index.xml-pb-d30e2384">[Page v.2.p.582]</div><div class="l">Exuit implicitum tenebris umentibus orbem </div><div class="l">Oceano prolata dies, genitorque coruscae </div><div class="l">lucis adhuc hebetem vicina nocte levabat </div><div class="l">et nondum excusso rorantem lampada ponto. </div><div class="l">et iam punicea nudatum pectora palla</div><div class="l">insignemque ipsis, quae prima invaserat, armis </div><div class="l">Aeaciden — quippe aura vocat cognataque suadent </div><div class="l">aequora — prospectant cuncti iuvenemque ducemque </div><div class="l">nil ausi meminisse pavent; sic omnia visu </div><div class="l">mutatus rediit, ceu numquam Scyria passus</div><div class="l">litora Peliacoque rates escendat ab antro, </div><div class="l">tunc ex more deis — ita namque monebat Ulixes — </div><div class="l">aequoribusque austrisque litat fluctuque sub ipso </div><div class="l">caeruleum regem tauro veneratur avumque </div><div class="l">Nerea: vittata genetrix placata iuvenca.</div><div class="l">hic spumante salo iaciens tumida exta profatur: </div><div class="l">‘paruimus, genetrix, quamquam haud toleranda iubebas 1,</div><div class="l">paruimus nimium: bella ad Troiana ratesque </div><div class="l">Argolicas quaesitus eo.’ sic orsus et alno </div><div class="l">insiluit penitusque noto stridente propinquis</div><div class="l">abripitur terris: et iam ardua ducere nubes </div><div class="l">incipit et longo Scyros discedere ponto.</div><div class="note" id="Note83"><span class="noteLabel">n.582.1</span>iubebas <span lang="grc" class="foreign">ω</span>: puberis P: iuberes E: pararis Klotz.</div><div class="pagebreak" id="index.xml-pb-d30e2436">[Page v.2.p.584]</div><div class="l">Turre procul summa lacrimis comitata sororum</div><div class="l">commissumque <span class="note" id="Note84"><span class="noteLabel">Note: </span></span> tenens et habentem nomina Pyrrhum</div><div class="l">pendebat coniunx oculisque in carbasa fixis</div><div class="l">ibat et ipsa freto, et puppem iam sola videbat, </div><div class="l">ille quoque obliquos dilecta ad moenia vultus </div><div class="l">declinat viduamque domum gemitusque relictae </div><div class="l">cogitat: occultus sub corde renascitur ardor </div><div class="l">datque locum virtus, sentit Laertius heros</div><div class="l">maerentem et placidis adgressus flectere dictis: </div><div class="l"><span class="q">‘tene,’</span> inquit, ‘magnae vastator debite Troiae,</div><div class="l">quem Danaae classes, quem divum oracula poscunt, </div><div class="l">erectumque manet reserato in limine Bellum, </div><div class="l">callida femineo genetrix violavit amictu</div><div class="l">commisitque illis tam grandia furta latebris </div><div class="l">speravitque fidem? nimis o suspensa nimisque </div><div class="l">mater! an haec tacita virtus torperet in umbra, </div><div class="l">quae vix audito litui clangore refugit </div><div class="l">et Thetin et comites et quos suppresserat ignes?</div><div class="l">nec nostrum est, quod in arma venis sequerisque precantes: </div><div class="l">venisses —’ dixit, quem talibus occupat heros </div><div class="l">Aeacius: ‘longum resides exponere causas </div><div class="l">maternumque nefas; hoc excusabitur ense </div><div class="l">Scyros et indecores, fatorum crimina, cultus.</div><div class="l">tu potius, dum lene fretum zephyroque fruuntur </div><div class="l">carbasa, quae Danais tanti primordia belli, </div><div class="l">ede: libet iustas hinc sumere protinus iras.’</div><div class="l">hic Ithacus paulum repetito longius orsu: </div><div class="l">‘fertur in Hectorea, si talia credimus, Ida <span class="note" id="Note85"><span class="noteLabel">Note: </span></span></div><div class="l">electus formae certamina solvere pastor</div><div class="note" id="Note86"><span class="noteLabel">n.584.1</span>commissum P: confessum <span lang="grc" class="foreign">ω</span>.</div><div class="note" id="Note87"><span class="noteLabel">n.584.2</span>Ida P: ora <span lang="grc" class="foreign">ω</span>.</div><div class="pagebreak" id="index.xml-pb-d30e2515">[Page v.2.p.586]</div><div class="l">sollicitas tenuisse deas nec torva Minervae </div><div class="l">ora nec aetherii sociam rectoris amico </div><div class="l">lumine, sed solam nimium vidisse Dionen.</div><div class="l">atque adeo lis illa tuis exorta sub antris</div><div class="l">concilio superum, dum Pelea dulce maritat </div><div class="l">Pelion, et nostris iam tunc promittens armis, </div><div class="l">ira quatit victas; petit exitialia iudex </div><div class="l">praemia: raptori faciles monstrantur Amyclae. </div><div class="l">ille Phrygas lucos, matris penetralia caedit</div><div class="l">turrigerae veritasque<span class="note" id="Note88"><span class="noteLabel">Note: </span></span> solo procumbere pinus</div><div class="l">praecipiat terrasque freto delatus Achaeas </div><div class="l">hospitis Atridae — pudet heu miseretque potentis </div><div class="l">Europae! — spoliat thalamos, Helenaque superbus </div><div class="l">navigat et captos ad Pergama devehit Argos.</div><div class="l">inde dato passim varias rumore per urbes, </div><div class="l">undique inexciti sibi quisque et sponte coimus </div><div class="l">ultores: quis enim inlicitis genialia rumpi </div><div class="l">pacta dolis facilique trahi conubia raptu </div><div class="l">ceu pecus armentumve aut viles messis acervos</div><div class="l">perferat? haec etiam fortes iactura moveret, </div><div class="l">non tulit insidias divum imperiosus Agenor </div><div class="l">mugitusque sacros et magno numine vectam </div><div class="l">quaesiit Europen aspernatusque Tonantem est </div><div class="l">ut generum; raptam Scythico de litore prolem</div><div class="l">non tulit Aeetes ferroque et classe secutus </div><div class="l">semideos reges et ituram in sidera puppim: </div><div class="l">nos Phryga semivirum portus et litora circum </div><div class="l">Argolica incesta volitantem puppe feremus?</div><div class="note" id="Note89"><span class="noteLabel">n.586.1</span>veritasque P: vetitasque <span lang="grc" class="foreign">ω</span>.</div><div class="pagebreak" id="index.xml-pb-d30e2581">[Page v.2.p.588]</div><div class="l">usque adeo nusquam arma et equi, fretaque invia Grais?</div><div class="l">quid si nunc aliquis patriis rapturus ab oris </div><div class="l">Deidamian eat viduaque e sede revellat </div><div class="l">attonitam et magni clamantem nomen Achillis?’ </div><div class="l">illius ad capulum rediit manus ac simul ingens</div><div class="l">impulit ora rubor: tacuit contentus Ulixes.</div><div class="l">Excipit Oenides: ‘quin, o dignissima caeli </div><div class="l">progenies, ritusque tuos elementaque primae </div><div class="l">indolis et, valida mox accedente iuventa, </div><div class="l">quae solitus laudum tibi semina pandere Chiron, </div><div class="l">virtutisque aditus, quas membra augere per artes,</div><div class="l">quas animum, sociis multumque faventibus edis? </div><div class="l">sit pretium longas penitus quaesisse per undas </div><div class="l">Scyron et his primos arma ostendisse lacertis.’<span class="note" id="Note90"><span class="noteLabel">Note: </span></span></div><div class="l">Quem pigeat sua facta loqui? tamen ille modeste </div><div class="l">incohat, ambiguus paulum propiorque coacto:</div><div class="l">‘dicor et in teneris et adhuc reptantibus <span class="note" id="Note91"><span class="noteLabel">Note: </span></span> annis,</div><div class="l">Thessalus ut rigido senior me monte recepit, </div><div class="l">non ullos ex more cibos hausisse nec almis </div><div class="l">uberibus satiasse famem, sed spissa leonum </div><div class="l">viscera semianimisque lupae traxisse medullas.</div><div class="l">haec mihi prima Ceres, haec laeti munera Bacchi, </div><div class="l">sic dabat ille pater, mox ire per invia secum </div><div class="l">lustra gradu maiore trahens visisque docebat </div><div class="l">adridere feris nec fracta ruentibus undis </div><div class="l">saxa nec ad vastae trepidare silentia silvae.</div><div class="l">iam tunc arma manu, iam tunc cervice pharetrae,</div><div class="note" id="Note92"><span class="noteLabel">n.588.1</span>his primos arma ostendisse lacertis Wilamowitz: his primum arma ostendisse lacertis P: armos (is) tendisse QKG: primum me arma ost. Schenkel.</div><div class="note" id="Note93"><span class="noteLabel">n.588.2</span>reptantibus P: restantibus <span lang="grc" class="foreign">ω</span>: crescentibus edd.</div><div class="pagebreak" id="index.xml-pb-d30e2650">[Page v.2.p.590]</div><div class="l">et ferri properatus amor durataque multo </div><div class="l">sole geluque cutis; tenero nec fluxa cubili </div><div class="l">membra, sed ingenti saxum commune magistro, </div><div class="l">vix mihi bissenos annorum torserat orbes</div><div class="l">vita rudis, volucres cum iam praevertere cervos </div><div class="l">et Lapithas cogebat equos praemissaque cursu </div><div class="l">tela sequi; saepe ipse gradu me praepete Chiron, </div><div class="l">dum velox aetas, campis admissus agebat </div><div class="l">omnibus, exhaustumque vago per gramina passu</div><div class="l">laudabat gaudens atque in sua terga levabat. </div><div class="l">saepe etiam primo fluvii torpore iubebat </div><div class="l">ire supra glaciemque levi non frangere planta. </div><div class="l">hoc puerile decus, quid nunc tibi proelia dicam </div><div class="l">silvarum et saevo vacuos iam murmure saltus?</div><div class="l">numquam ille imbelles Ossaea per avia dammas </div><div class="l">sectari aut timidas passus me cuspide lyncas </div><div class="l">sternere, sed tristes turbare cubilibus ursos </div><div class="l">fulmineosque sues, et sicubi maxima tigris </div><div class="l">aut seducta iugis fetae spelunca leaenae.</div><div class="l">ipse sedens vasto facta exspectabat in antro, </div><div class="l">si sparsus nigro remearem sanguine; nec me </div><div class="l">ante nisi inspectis admisit ad oscula telis. </div><div class="l">iamque et ad ensiferos vicina pube tumultus </div><div class="l">aptabar, nec me ulla feri Mavortis imago</div><div class="l">praeteriit, didici, quo Paeones arma rotatu, </div><div class="l">quo Macetae sua gaesa citent, quo turbine contum </div><div class="l">Sauromates falcemque Getes arcumque Gelonus </div><div class="l">tenderet et flexae Balearicus actor habenae</div><div class="pagebreak" id="index.xml-pb-d30e2710">[Page v.2.p.592]</div><div class="l">quo suspensa trahens libraret vulnera tortu</div><div class="l">inclusumque suo distingueret aera gyro. </div><div class="l">vix memorem cunctos, etsi bene gessimus, actus, </div><div class="l">nunc docet ingentes saltu me iungere fossas,</div><div class="l">nunc caput aerii scandentem prendere montis, </div><div class="l">quo fugitur per plana gradu, simulacraque pugnae</div><div class="l">excipere immissos scutato <span class="note" id="Note94"><span class="noteLabel">Note: </span></span> umbone molares</div><div class="l">ardentesque errare <span class="note" id="Note95"><span class="noteLabel">Note: </span></span> casas peditemque volantes</div><div class="l">sistere quadriiugos. memini, rapidissimus ibat </div><div class="l">imbribus adsiduis pastus nivibusque solutis </div><div class="l">Sperchios vivasque trabes et saxa ferebat:</div><div class="l">cum me ille immissum, qua saevior impetus undae, </div><div class="l">stare iubet contra tumidosque repellere fluctus, </div><div class="l">quos vix ipse gradu totiens obstante tulisset. </div><div class="l">stabam equidem, sed me referebat concitus amnis </div><div class="l">et latae caligo fugae: ferus ille minari</div><div class="l">desuper incumbens verbisque urgere pudorem, </div><div class="l">nec nisi iussus abi: sic me sublimis agebat </div><div class="l">gloria, nec duri tanto sub teste labores. </div><div class="l">nam procul Oebalios in nubila condere discos </div><div class="l">et liquidam nodare palen et spargere caestus,</div><div class="l">ludus erat requiesque mihi; nec maior in istis</div><div class="l">sudor, Apollinco quam fila sonantia plectro </div><div class="l">cum quaterem priscosque virum mirarer honores. </div><div class="l">quin etiam sucos atque auxiliantia morbis </div><div class="l">gramina, quo nimius staret medicamine sanguis,</div><div class="l">quid faciat somnos, quid hiantia vulnera claudat, </div><div class="l">quae ferro cohibenda lues, quae cederet herbis,</div><div class="note" id="Note96"><span class="noteLabel">n.592.1</span>scutato P: curvato <span lang="grc" class="foreign">ω</span>.</div><div class="note" id="Note97"><span class="noteLabel">n.592.2</span>errare P: intrare <span lang="grc" class="foreign">ω</span>.</div><div class="pagebreak" id="index.xml-pb-d30e2784">[Page v.2.p.594]</div><div class="l">edocuit monitusque sacrae sub pectore fixit </div><div class="l">iustitiae, qua Peliacis dare iura verenda </div><div class="l">gentibus atque suos solitus pacare biformes.</div><div class="l">hactenus annorum, comites, elementa meorum </div><div class="l">et memini et meminisse iuvat: scit cetera mater.’ <span class="note" id="Note98"><span class="noteLabel">Note: </span></span></div><div class="note" id="Note99"><span class="noteLabel">n.594.1</span>After line 167 is added in E and some other MSS. in u fifteenth-century hand aura silet, puppis currens ad litora venit.</div><div class="pagebreak" id="index.xml-pb-d30e2799">[Page v.2.p.596]</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Statius, P. Papinius.
	    Date: 2018-02-13<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:03:38Z.
	       SAXON HE 9.8.0.5.
		 --></address></div></body></html>