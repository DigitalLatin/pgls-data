<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Ab urbe condita, books 1-10 - 9</title><meta name="author" content="Titus Livius (Livy)" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Ab urbe condita, books 1-10 - 9" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Ab urbe condita, books 1-10 - 9</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">liber IX</a></li></ul><!--TEI body--><div class="book" id="index.xml-body.1_div.1"><h2><span class="headingNumber">1. </span><span class="head">liber IX</span></h2><p><span class="">chapter 1</span> <span class="">section 1</span> sequitur hunc annum nobilis clade Romana Caudina pax T. Veturio Calvino Sp. Postumio consulibus. <span class="">section 2</span> Samnites eo anno imperatorem C. Pontium, Herenni filium, habuerunt, patre longe prudentissimo natum, primum ipsum bellatorem ducemque. <span class="">section 3</span> is, ubi legati, qui ad dedendas res missi erant, pace infecta redierunt, 'ne nihil actum' inquit 'hac legatione censeatis, expiatum est quidquid ex foedere rupto irarum in nos caelestium fuit. <span class="">section 4</span> satis scio, quibuscumque dis cordi fuit subigi nos ad necessitatem dedendi res, quae ab nobis ex foedere repetitae fuerant, iis non fuisse cordi tam superbe ab Romanis foederis expiationem spretam. <span class="">section 5</span> quid enim ultra fieri ad placandos deos mitigandosque homines potuit, quam quod nos fecimus? res hostium in praeda captas, quae belli iure nostrae videbantur, remisimus; <span class="">section 6</span> auctores belli, quia vivos non potuimus, perfunctos iam fato dedidimus; bona eorum, ne quid ex contagione noxae remaneret penes nos, Romam portavimus. <span class="">section 7</span> quid ultra tibi, Romane, quid foederi, quid dis arbitris foederis debeo? quem tibi tuarum irarum, quem meorum suppliciorum iudicem feram? <span class="">section 8</span> neminem neque populum neque privatum fugio. quod si nihil cum potentiore iuris humani relinquitur inopi, at ego ad deos vindices intolerandae superbiae confugiam et precabor, ut iras suas vertant in eos, <span class="">section 9</span> quibus non suae redditae res, non alienae adcumulatae satis sint; quorum saevitiam non mors noxiorum, non deditio exanimatorum corporum, non bona sequentia domini deditionem exsatient; <span class="italics">qui</span> placari nequeant, nisi hauriendum sanguinem laniandaque viscera nostra praebuerimus. <span class="">section 10</span> iustum est bellum, Samnites, quibus necessarium, et pia arma quibus nulla nisi in armis relinquitur spes. proinde, cum <span class="pagebreak" id="index.xml-pb-d30e110">[Page p.502]</span> rerum humanarum maximum momentum sit, quam propitiis rem, quam adversis agant dis, pro certo habete priora bella adversus deos magis quam homines gessisse, hoc, quod instat, ducibus ipsis dis gestures'.</p><p><span class="">chapter 2</span> <span class="">section 1</span> haec non laeta magis quam vera vaticinatus exercitu educto circa Caudium castra quam potest occultissime locat; <span class="">section 2</span> inde ad Calatiam, ubi iam consules Romanos castraque esse audiebat, milites decem pastorum habitu mittit pecoraque diversos, alium alibi, <span class="corr">[haud]</span> procul Romanis pascere iubet praesidiis; <span class="">section 3</span> ubi inciderint in praedatores, ut idem omnibus sermo constet: legiones Samnitium in Apulia esse, Luceriam omnibus copiis circumsedere, nec procul abesse, quin vi capiant. iam is rumor, <span class="">section 4</span> et ante de industria vulgatus, venerat ad Romanos, sed fidem auxere captivi, eo maxime, quod sermo inter omnes congruebat.</p><p><span class="">section 5</span> haud erat dubium, quin Lucerinis opem Romanus ferret, bonis ac fidelibus sociis, simul ne Apulia omnis ad praesentem terrorem deficeret; ea modo, qua irent, consultatio fuit. <span class="">section 6</span> duae ad Luceriam ferebant viae, altera praeter oram superi maris, patens apertaque, sed quanto tutior, tanto fere longior, altera per furculas Caudinas, brevior; <span class="">section 7</span> sed ita natus locus est: saltus duo alti, angusti silvosique sunt, montibus circa perpetuis inter se iuncti; iacet inter eos satis patens, clausus in medio, campus herbidus aquosusque, per quem medium iter est; <span class="">section 8</span> sed antequam venias ad eum, intrandae primae angustiae sunt, et aut eadem, qua te insinuaveris, retro via repetenda aut, si ire porro pergas, per alium saltum, artiorem inpeditioremque, evadendum.</p><p><span class="">section 9</span> in eum campum via alia per cavam rupem Romani demisso agmine cum ad alias angustias protinus pergerent, saeptas deiectu arborum saxorumque ingentium obiacente mole invenere. cum fraus hostilis apparuisset, praesidium etiam in summo saltu conspicitur. <span class="">section 10</span> citati inde retro, qua venerant, pergunt repetere <span class="pagebreak" id="index.xml-pb-d30e147">[Page p.503]</span> viam; <span class="corr">[eam]</span> quoque clausam sua obice armisque inveniunt. sistunt inde gradum sine ullius imperio, stuporque omnium animos ac velut torpor quidam insolitus membra tenet, <span class="">section 11</span> intuentesque alii alios, cum alterum quisque conpotem magis mentis ac consilii ducerent, diu inmobiles silent; <span class="">section 12</span> deinde, ubi praetoria consulum erigi videre et expedire quosdam utilia operi, quamquam ludibrio fore munientes perditis rebus ac spe omni adempta cernebant, <span class="">section 13</span> tamen, ne culpam malis adderent, pro se quisque nec hortante ullo nec imperante ad muniendum versi castra propter aquam vallo circumdant, sua ipsi opera laboremque inritum, <span class="">section 14</span> praeterquam quod hostes superbe increpabant, cum miserabili confessione eludentes. <span class="">section 15</span> ad consules maestos, ne advocantes quidem in consilium, quando <span class="corr">[nec]</span> consilio nec auxilio locus esset, sua sponte legati ac tribuni conveniunt, militesque ad praetorium versi opem, quam vix di inmortales ferre poterant, ab ducibus exposcunt.</p><p><span class="">chapter 3</span> <span class="">section 1</span> querentes magis quam consultantes nox oppressit, cum pro ingenio quisque fremerent, alius: 'per obices viarum, per adversa montium, per silvas, qua ferri arma poterunt, <span class="">section 2</span> eamus, modo ad hostem pervenire liceat, quem per annos iam prope triginta vincimus; <span class="">section 3</span> omnia aequa et plana erunt Romano in perfidum Samnitem pugnanti'; alius: 'quo aut qua eamus? num montes moliri sede sua paramus? dum haec inminebunt iuga, qua tu ad hostem venias? armati inermes, fortes ignavi, pariter omnes capti atque victi sumus; <span class="">section 4</span> ne ferrum quidem ad bene moriendum oblaturus est hostis; sedens bellum conficiet'. his in vicem sermonibus qua cibi, qua quietis inmemor nox traducta est.</p><p>ne Samnitibus quidem consilium in tam laetis suppetebat rebus; itaque universi Herennium Pontium, patrem imperatoris, per litteras consulendum censent. <span class="">section 5</span> iam is gravis annis non militaribus solum sed civilibus <span class="pagebreak" id="index.xml-pb-d30e188">[Page p.504]</span> quoque abscesserat muneribus; in corpore tamen adfecto vigebat vis animi consiliique. <span class="">section 6</span> is ubi accepit ad furculas Caudinas inter duos saltus clausos esse exercitus Romanos, consultus ab nuntio filii censuit omnes inde quam primum inviolatos dimittendos.</p><p><span class="">section 7</span> quae ubi spreta sententia est iterumque eodem remeante nuntio consulebatur, censuit ad unum omnes interficiendos.</p><p><span class="">section 8</span> quae ubi tam discordia inter se velut ex ancipiti oraculo responsa data sunt, quamquam filius ipse in primis iam animum quoque patris consenuisse in adfecto corpore rebatur, tamen consensu omnium victus est, ut ipsum in consilium acciret. <span class="">section 9</span> nec gravatus senex plaustro in castra dicitur advectus vocatusque in consilium ita ferme locutus esse, ut nihil sententiae suae mutaret, causas tantum adiceret: <span class="">section 10</span> priore se consilio, quod optimum duceret, cum potentissimo populo per ingens beneficium perpetuam firmare pacem amicitiamque; altero consilio in multas aetates, quibus amissis duobus exercitibus haud facile receptura vires Romana res <span class="italics">esset,</span> bellum differre; tertium nullum consilium esse.</p><p><span class="">section 11</span> cum filius aliique principes percunctando exsequerentur, 'quid, si media via consilii caperetur, ut et dimitterentur incolumes et leges iis iure belli victis inponerentur', <span class="">section 12</span> 'ista quidem sententia' inquit 'ea est, quae neque amicos parat nec inimicos tollit. servate modo quos ignominia inritaveritis: ea est Romana gens, quae victa quiescere nesciat. <span class="">section 13</span> vivet semper in pectoribus illorum quidquid istuc praesens necessitas inusserit, nec eos ante multiplices poenas expetitas a vobis quiescere sinet'.</p><p><span class="">chapter 4</span> <span class="">section 1</span> neutra sententia accepta Herennius domum e castris est avectus; et in castris Romanis cum frustra multi conatus ad erumpendum capti essent et iam omnium rerum inopia esset, <span class="">section 2</span> victi necessitate legatos mittunt, qui primum pacem aequam peterent; si pacem <span class="pagebreak" id="index.xml-pb-d30e223">[Page p.505]</span> non inpetrarent, uti provocarent ad pugnam. <span class="">section 3</span> tum Pontius debellatum esse respondit et, quoniam ne victi quidem ac capti fortunam fateri scirent, inermes cum singulis vestimentis sub iugum missurum; alias condiciones pacis aequas victis ac victoribus fore: <span class="">section 4</span> si agro Samnitium decederetur, coloniae abducerentur, suis inde legibus Romanum ac Samnitem aequo foedere victurum; <span class="">section 5</span> his condicionibus paratum se esse foedus cum consulibus ferire; si quid eorum displiceat, legatos redire ad se vetuit. <span class="corr">[haec]</span> cum legatio renuntiaretur. <span class="">section 6</span> tantus gemitus omnium subito exortus est tantaque maestitia incessit ut non gravius accepturi viderentur, si nuntiaretur omnibus eo loco mortem oppetendam esse. <span class="">section 7</span> cum diu silentium fuisset nec consules aut pro foedere tam turpi aut contra foedus tam necessarium hiscere possent, tum L. Lentulus, qui princeps legatorum virtute atque honoribus erat: ' <span class="">section 8</span> patrem meum' inquit, 'consules, saepe audivi memorantem se in Capitolio unum non fuisse auctorem senatui redimendae auro a Gallis civitatis, quando nec fossa valloque ab ignavissimo ad opera ac muniendum hoste clausi essent et erumpere si non sine magno periculo, tamen sine certa pernicie possent. <span class="">section 9</span> quod si, ut illis decurrere ex Capitolio armatis in hostem licuit, quo saepe modo obsessi in <span class="corr">[obsidentes]</span> eruperunt, ita nobis aequo aut iniquo loco dimicandi tantummodo cum hoste copia esset, non mihi paterni animi indoles in consilio dando deesset. <span class="">section 10</span> equidem mortem pro patria praeclaram esse fateor et me vel devovere pro populo Romano legionibusque vel in medios <span class="strikethrough">me</span> inmittere hostes paratus sum; <span class="">section 11</span> sed hic patriam video, hic quidquid Romanarum legionum est, quae, nisi pro se ipsis ad mortem ruere volunt, quid habent, quod morte sua servent? ' <span class="">section 12</span> tecta urbis' dicat aliquis 'et moenia et <span class="corr">[eam]</span> turbam, a qua urbs incolitur'. immo hercule produntur ea omnia deleto hoc exercitu, non servantur. <span class="">section 13</span> quis enim ea tuebitur? inbellis <span class="pagebreak" id="index.xml-pb-d30e271">[Page p.506]</span> videlicet atque inermis multitudo. tam hercule, quam a Gallorum impetu defendit. <span class="">section 14</span> an a Veis exercitum Camillumque ducem inplorabunt? hic omnes spes opesque sunt, quas servando patriam servamus, dedendo ad necem patriam deserimus ac prodimus. ' <span class="">section 15</span> at foeda atque ignominiosa deditio est'. sed ea caritas patriae est, ut tam ignominia <span class="corr">[eam]</span> quam morte nostra, si opus sit, servemus. <span class="">section 16</span> subeatur ergo ista, quantacumque est, indignitas et pareatur necessitati, quam ne di quidem superant. ite, consules, redimite armis civitatem, quam auro maiores vestri redemerunt'.</p><p><span class="">chapter 5</span> <span class="">section 1</span> consules profecti ad Pontium in conloquium, <span class="corr">[cum]</span> de foedere victor agitaret, negarunt iniussu populi foedus fieri posse nec sine fetialibus caerimoniaque alia sollemni. <span class="">section 2</span> itaque non, ut vulgo credunt Claudiusque etiam scribit, foedere pax Caudina, sed per sponsionem facta est. <span class="">section 3</span> quid enim aut sponsoribus in foedere opus esset aut obsidibus, ubi precatione res transigitur, per quem populum fiat, quo minus legibus dictis stetur, ut eum ita Iuppiter feriat, quem ad rodurn a fetialibus porcus feriatur? <span class="">section 4</span> spoponderunt consules, legati, quaestores, tribuni militum, nominaque omniur, qui spoponderunt, extant, ubi, si ex foedere acta res esset, praeterquam duorum fetialium non extarent; <span class="">section 5</span> et propter necessariam foederis <span class="corr">[dilationem]</span> obsides etiam sescenti equites imperati, qui capite luerent, si pacto non staretur. <span class="">section 6</span> <span class="corr">[tempus]</span> inde statutum tradendis obsidibus exercituque inermi mittendo.</p><p>Redintegravit luctum in castris consulum adventus, ut vix ab iis abstinerent ranus, quorum temeritate in eum locum deducti essent, quorum ignavia foedius inde, quam venissent, abituri: <span class="">section 7</span> illis non ducem locorum, non exploratorem fuisse; beluarum modo caecos in foveam lapsos. <span class="">section 8</span> alii alios intueri, contemplari <span class="corr">[arma]</span> mox tradenda et inermes futuras dextras obnoxiaque corpora hosti; proponere sibimet ipsi ante oculos iugum hostile et ludibria victoris et vultus superbos <span class="pagebreak" id="index.xml-pb-d30e334">[Page p.507]</span> et per armatos inermium iter, <span class="">section 9</span> inde foedi agminis miserabilem viam per sociorum urbes, reditum in patriam ad parentes, quo saepe ipsi maioresque eorum triumphantes venissent: <span class="">section 10</span> se solos sine vulnere, sine ferro, sine acie victos; sibi non stringere licuisse gladios, non manum cum hoste conferre; sibi nequiquam animos datos. <span class="corr">[haec]</span> frementibus hora fatalis ignominiae advenit, <span class="">section 11</span> omnia tristiora experiundo factura, quam quae praeceperant animis. <span class="">section 12</span> iam primum cum singulis vestimentis inermes extra vallum exire iussi, et primi traditi obsides atque in custodiam abducti. <span class="">section 13</span> <span class="corr">[tum]</span> a consulibus abire lictores iussi paludamentaque detracta: <span class="">section 14</span> <span class="italics">id</span> tantam inter ipsos, qui paulo ante eos <span class="corr">[exsecrantes]</span> dedendos lacerandosque censuerant, miserationem fecit, ut suae quisque condicionis oblitus ab illa deformatione tantae maiestatis velut ab nefando spectaculo averteret oculos.</p><p><span class="">chapter 6</span> <span class="">section 1</span> primi consules prope seminudi sub iugum missi, <span class="corr">[tum]</span> ut quisque gradu proximus erat, ita ignominiae obiectus, tum deinceps singulae legiones. <span class="">section 2</span> circumstabant armati hostes, exprobantes eludentesque; gladii etiam plerisque intentati, et vulnerati quidam necatique, si vultus eorum indignitate rerum acrior victorem offendisset. <span class="">section 3</span> ita traducti sub iugum et, quod paene gravius erat, per hostium oculos, cum e saltu evasissent, etsi velut ab inferis extracti <span class="corr">[tum]</span> primum lucem adspicere visi sunt, tamen ipsa lux ita deforme intuentibus agmen omni morte tristior fuit. <span class="">section 4</span> <span class="corr">[itaque]</span> cum ante noctem Capuam pervenire possent, incerti de fide sociorum et quod pudor praepediebat, circa viam <span class="corr">[haud]</span> procul Capua omnium egena corpora humi prostraverunt. <span class="">section 5</span> quod ubi est Capuam nuntiatum, evicit miseratio iusta sociorum superbiam ingenitam Campanis. <span class="">section 6</span> confestim insignia sua consulibus, fasces lictoribus, arma equos, vestimenta commeatus militibus benigne mittunt; <span class="">section 7</span> et venientibus <span class="pagebreak" id="index.xml-pb-d30e415">[Page p.508]</span> Capuam cunctus senatus populusque obviam egressus iustis omnibus hospitalibus privatisque et publicis fungitur officiis. <span class="">section 8</span> neque illis sociorum comitas vultusque benigni et adloquia non modo sermonem elicere, sed ne ut oculos quidem attollerent aut consolantes amicos contra intuerentur efficere poterant: <span class="">section 9</span> adeo super ^ maerorem pudor quidam fugere conloquia et coetus hominum cogebat.</p><p><span class="">section 10</span> postero die cum iuvenes nobiles, missi a Capua, ut proficiscentes ad finem Campanum prosequerentur, <span class="">section 11</span> revertissent vocatique in curiam percunctantibus maioribus natu multo sibi maestiores et abiectioris animi visos referrent: adeo silens ac prope mutum agmen incessisse; <span class="">section 12</span> iacere indolem illam Romanam, ablatosque cum armis animos; non reddere salutem salutantibus, non dare responsum, non hiscere quemquam prae metu potuisse, tamquam ferentibus adhuc cervicibus iugum, sub quod missi essent; <span class="">section 13</span> habere Samnites victoriam non praeclaram solum sed etiam perpetuam, cepisse enim eos non Romam, sicut ante Gallos, sed, quod multo bellicosius fuerit, Romanam virtutem ferociamque:— <span class="">chapter 7</span> <span class="">section 1</span> cum haec dicerentur audirenturque et deploratum paene Romanum nomen in concilio sociorum fidelium esset, <span class="">section 2</span> dicitur Ofillius Calavius, Ovi filius, clarus genere factisque, <span class="corr">[tum]</span> etiam aetate verendus, longe aliter se habere rem dixisse: <span class="">section 3</span> silentium illud obstinatum fixosque in terram oculos et surdas ad omnia solacia aures et pudorem intuendae lucis ingentem molem irarum ex alto animi cientis indicia esse. <span class="">section 4</span> aut Romana se ignorare ingenia, aut silentium illud Samnitibus flebiles brevi clamores gemitusque excitaturum, Caudinaeque pacis aliquanto Samnitibus quam Romanis tristiorem memoriam fore; <span class="">section 5</span> quippe suos quemque eorum animos habiturum, ubicumque congressuri sint; saltus Caudinos non ubique Samnitibus fore.</p><p>iam Romae etiam sua infamis clades erat. <span class="">section 6</span> obsessos primum audierunt; tristior deinde ignominiosae <span class="pagebreak" id="index.xml-pb-d30e454">[Page p.509]</span> pacis magis quam periculi nuntius fuit. <span class="">section 7</span> ad famam obsidionis dilectus haberi coeptus erat; dimissus deinde auxiliorum apparatus, postquam deditionem tam foede factam acceperunt, extemploque sine ulla publica auctoritate consensum in omnem formam luctus est. tabernae circa forum clausae, <span class="">section 8</span> iustitiumque in foro sua sponte coeptum prius quam indictum; lati clavi, anuli aurei positi; <span class="">section 9</span> paene maestior exercitu ipso civitas esse nec ducibus solum atque auctoribus sponsoribusque pacis irasci sed innoxios etiam milites odisse et negare urbe tectisve accipiendos. <span class="">section 10</span> <span class="corr">[quam]</span> concitationem animorum fregit adventus exercitus etiam iratis miserabilis. non enim tamquam in patriam revertentes ex insperato incolumes, <span class="">section 11</span> sed captorum habitu vultuque ingressi sero in urbem, ita se in suis quisque tectis abdiderunt, ut postero atque insequentibus diebus nemo eorum forum aut publicum aspicere vellet. <span class="">section 12</span> consules in privato abditi nihil pro magistratu agere, nisi quod expressum senatus consulto est, ut <span class="corr">[dictatorem]</span> dicerent comitiorum causa. Q. Fabium Ambustum dixerunt <span class="">section 13</span> et P. Aelium Paetum magistrum equitum; <span class="">section 14</span> quibus vitio creatis suffecti M. Aemilius Papus dictator, L. Valerius Flaccus magister equitum. nec per eos comitia habita; et quia taedebat populum omnium magistratuum eius anni, res ad interregnum rediit. interreges Q. Fabius Maximus, M. Valerius Corvus. <span class="">section 15</span> is consules creavit Q. Publilium Philonem <span class="italics">tertiunm</span> et L. Papirium Cursorem iterum <span class="corr">[haud]</span> dubio consensu civitatis, quod nulli ea tempestate duces clariores essent.</p><p><span class="">chapter 8</span> <span class="">section 1</span> quo creati sunt die, eo—sic enim placuerat patribus—magistratum inierunt, sollemnibusque senatus consultis perfectis de pace Caudina rettulerunt; et Publilius, <span class="">section 2</span> penes quem fasces erant, 'dic, Sp. Postumi', inquit. qui ubi surrexit, eodem illo vultu, quo sub iugum missus erat, <span class="">section 3</span> 'haud sum ignarus' inquit, 'consules, ignominiae, non honoris causa me primum excitatum <span class="pagebreak" id="index.xml-pb-d30e507">[Page p.510]</span> iussumque dicere, non tamquam senatorem, sed tamquam reum qua infelicis belli, qua ignominiosae pacis. <span class="">section 4</span> ego tamen, quando neque de noxa nostra neque de poena rettulistis, omissa defensione, quae non difficillima esset apud haud ignaros fortunarum humanarum necessitatiumque, sententiam de eo, de quo rettulistis, paucis peragam; quae sententia testis erit, mihine an legionibus vestris pepercerim, cum me seu turpi seu necessaria sponsione obstrinxi, <span class="">section 5</span> qua tamen, quando iniussu populi facta est, non tenetur populus Romanus, nec <span class="corr">[quicquam]</span> ex ea praeterquam corpora nostra debentur Samnitibus. <span class="">section 6</span> dedamur per fetiales nudi vinctique; exsolvamus religione populum, si qua obligavimus, ne quid divini humanive obstet, quo minus iustum piumque de integro ineatur bellum. <span class="">section 7</span> interea consules exercitum scribere, armare, educere placet nec prius ingredi hostium fines, quam omnia iusta in deditione nostra perfecta erunt. <span class="">section 8</span> vos, di inmortales, precor quaesoque, si vobis non fuit cordi Sp. Postumium, T. Veturium consules cum Samnitibus prospere bellum gerere, <span class="">section 9</span> at vos satis habeatis vidisse nos sub iugum missos, vidisse sponsione infami obligates, videre nudos vinctosque hostibus deditos, omnem iram hostium nostris capitibus excipientes; <span class="">section 10</span> novos consules legionesque Romanas ita cum Samnite gerere bellum velitis, ut omnia ante nos consules bella gesta sunt'.</p><p><span class="">section 11</span> quae ubi dixit, tanta simul admiratio miseratioque viri incessit homines, ut modo vix crederent illum eundem esse Sp. Postumium, qui auctor tam foedae pacis fuisset, <span class="">section 12</span> modo miserarentur, quod vir talis etiam praecipuum apud hostes supplicium passurus esset ob iram diremptae pacis. <span class="">section 13</span> cum omnes laudibus modo prosequentes virum in sententiam eius pedibus irent, temptata paulisper intercessio est ab L. Livio et Q. Maelio tribunis plebis, <span class="">section 14</span> qui neque exsolvi religione populum aiebant deditione sua, nisi omnia Samnitibus, qualia apud Caudium fuissent, <span class="">section 15</span> restituerentur, neque se <span class="pagebreak" id="index.xml-pb-d30e544">[Page p.511]</span> pro eo, quod spondendo pacem servassent exercitum populi Romani, poenam ullam meritos esse neque ad extremum, cum sacrosancti essent, dedi hostibus violarive posse.</p><p><span class="">chapter 9</span> <span class="">section 1</span> Tum Postumius 'interea dedite' inquit 'profanos nos, quos salva religione potestis; dedetis deinde et istos sacrosanctos, cum primum magistratu abierint, sed, <span class="">section 2</span> si me audiatis, priusquam dedantur, hic in comitio virgis caesos, hanc iam ut intercalatae poenae usuram habeant. <span class="">section 3</span> nam quod deditione nostra negant exsolvi religione populum, id istos magis, ne dedantur, quam quia ita se res habeat, dicere quis adeo iuris fetialium expers est, qui ignoret?</p><p><span class="">section 4</span> neque ego infitias eo, patres conscripti, tam sponsiones quam foedera sancta esse apud eos homines, apud quos iuxta divinas religiones fides humana colitur; sed iniussu populi nego quicquam sanciri posse, quod populum teneat. <span class="">section 5</span> an, si eadem superbia, qua sponsionem istam expresserunt nobis Samnites, coegissent nos verba legitima dedentium urbes nuncupare, deditum populum Romanum vos, tribuni, diceretis et hanc urbem, templa, delubra, fines, aquas Samnitium esse? <span class="">section 6</span> omitto deditionem, quoniam de sponsione agitur; quid tandem, si spopondissemus urbem hanc relicturum populum Romanum? si incensurum? si magistratus, si senatum, si leges non habiturum? si sub regibus futurum? di meliora, inquis. atqui non indignitas rerum sponsionis vinculum levat: <span class="">section 7</span> si quid est, in quod obligari populus possit, in omnia potest. et ne illud quidem, quod quosdam forsitan moveat, refert, consul an dictator an praetor spoponderit. <span class="">section 8</span> et hoc ipsi etiam Samnites iudicaverunt, quibus non fuit satis consules spondere, sed legatos, quaestores, tribunos militum spondere coegerunt. <span class="corr">[nec]</span> a me nunc quisquam quaesiverit, <span class="">section 9</span> quid ita spoponderim, cum id nec consulis ius esset, nec illis spondere pacem, quae mei non erat arbitrii, pro vobis, <span class="pagebreak" id="index.xml-pb-d30e577">[Page p.512]</span> qui nihil mandaveratis, possem. <span class="">section 10</span> nihil ad Caudium, patres conscripti, humanis consiliis gestum est: di inmortales et vestris et hostium imperatoribus mentem ademerunt. <span class="">section 11</span> nec nos in bello satis cavimus, et illi male partam victoriam male perdiderunt, dum vix locis, quibus vicerant, credunt, dum quacumque condicione arma viris in arma natis auferre festinant. <span class="">section 12</span> an, si sana mens fuisset, difficile illis fuit, dum senes ab domo ad consultandum accersunt, mittere Romam legatos? cum senatu, cum populo de pace ac foedere agere? tridui iter expeditis erat; <span class="">section 13</span> interea in indutiis res fuisset, donec ab Roma legati aut victoriam illis certam aut pacem adferrent. ea demum sponsio esset, quam populi iussu spopondissemus. <span class="">section 14</span> sed neque vos tulissetis, nec nos spopondissemus, nec fas fuit alium rerum exitum esse, quam ut illi velut somnio laetiore, quam quod mentes eorum capere possent, <span class="">section 15</span> nequiquam eluderentur et nostrum exercitum eadem, quae inpedierat, fortuna expediret, vanam victoriam vanior inritam faceret pax, sponsio interponeretur, quae neminem praeter sponsorem obligaret.</p><p><span class="">section 16</span> quid enim vobiscum, patres conscripti, quid <span class="corr">[cum]</span> populo Romano actum est? quis vos appellare potest, quis se a vobis dicere deceptum? hostis an civis? hosti nihil spopondistis, civem neminem spondere pro vobis iussistis. <span class="">section 17</span> nihil ergo vobis nec nobiscum est, quibus nihil mandastis, nec cum Samnitibus, cum quibus nihil egistis. <span class="">section 18</span> Samnitibus sponsores nos sumus rei satis locupletes in id, quod nostrum est, in id, quod praestare possumus, corpora nostra et animos: in haec saeviant, in haec ferrum, in haec iras acuant. <span class="">section 19</span> quod ad <span class="corr">[tribunos]</span> attinet, consulite, utrum praesens deditio eorum fieri possit an in diem differatur; nos interim, T. Veturi vosque ceteri, vilia haec capita luendae sponsioni feramus et nostro supplicio liberemus Romana arma'.</p><p><span class="">chapter 10</span> <span class="">section 1</span> movit patres conscriptos cum causa tum auctor nec ceteros solum sed tribunos etiam plebei, ut se in <span class="pagebreak" id="index.xml-pb-d30e621">[Page p.513]</span> senatus dicerent fore potestate. <span class="">section 2</span> magistratu inde se extemplo abdicaverunt traditique fetialibus cum ceteris Caudium ducendi. <span class="">section 3</span> hoc senatus consulto facto lux quaedam adfulsisse civitati visa est. Postumius in ore erat, eum laudibus ad caelum ferebant, devotioni P. Deci consulis, aliis claris facinoribus aequabant: <span class="">section 4</span> emersisse civitatem ex obnoxia pace illius consilio et opera; ipsum se cruciatibus et hostium irae offerre piaculaque pro populo Romano dare. <span class="">section 5</span> arma cuncti spectant et bellum: en umquam futurum, ut congredi armatis cum Samnite liceat? <span class="">section 6</span> <span class="corr">[in]</span> civitate ira odioque ardente dilectus prope omnium voluntariorum fuit. rescriptae ex eodem milite novae legiones ductusque ad Caudium exercitus. <span class="">section 7</span> praegressi fetiales ubi ad portam venere, vestem detrahi pacis sponsoribus iubent, manus post tergum vinciri. cum apparitor verecundia maiestatis Postumi laxe vinciret, 'quin tu' inquit 'adducis lorum, ut iusta fiat deditio!' <span class="">section 8</span> <span class="corr">[tum]</span> ubi in coetum Samnitium et ad tribunal ventum Ponti est, A. Cornelius Arvina fetialis ita verba fecit: ' <span class="">section 9</span> quandoque hisce homines iniussu populi Romani Quiritium foedus ictum iri spoponderunt atque ob <span class="corr">[eam]</span> rem noxam nocuerunt, ob <span class="corr">[eam]</span> rem, quo populus Romanus scelere inpio sit solutus, hosce homines vobis dedo'. <span class="">section 10</span> haec dicenti fetiali Postumius genu femur quanta maxime poterat vi perculit et clara voce ait se Samnitem civem esse, illum legatum fetialem a se contra ius gentium violatum: eo iustius bellum gesturos.</p><p><span class="">chapter 11</span> <span class="">section 1</span> tum Pontius 'nec ego istam deditionem accipiam' inquit, 'nec Samnites ratam habebunt. <span class="">section 2</span> quin tu, Spuri Postumi, si deos esse censes, aut omnia inrita facis aut pacto stas? <span class="">section 3</span> Samniti populo omnes, quos in potestate habuit, aut pro iis pax debetur. sed quid ego te appello, qui te captum victori cum qua potes fide restituis? populum <span class="corr">[Romanum]</span> appello, quem si sponsionis ad furculas Caudinas factae paenitet, restituat <span class="pagebreak" id="index.xml-pb-d30e685">[Page p.514]</span> legiones intra saltum, quo saeptae fuerunt. <span class="">section 4</span> nemo quemquam deceperit; omnia pro infecto sint; recipiant arma, quae per pactionem tradiderunt; redeant in castra sua; quidquid pridie habuerunt, quam in conloquium est ventum, habeant: <span class="corr">[tum]</span> bellum et fortia consilia placeant, tum sponsio et pax repudietur. <span class="">section 5</span> ea fortuna, iis locis, quae ante pacis mentionem habuimus, geramus bellum, nec populus Romanus consulum sponsionem nec nos fidem populi Romani accusemus. <span class="">section 6</span> numquamne causa defiet, cur victi pacto non stetis? obsides Porsinnae dedistis: furto eos subduxistis; auro civitatem a Gallis redemistis: inter accipiendum aurum caesi sunt; <span class="">section 7</span> pacem nobiscum pepigistis, ut legiones vobis captas restitueremus: <span class="corr">[eam]</span> pacem inritam facitis. et semper aliquam fraudi speciem iuris inponitis. <span class="">section 8</span> non probat populus Romanus ignominiosa pace legiones servatas; pacem sibi habeat, legiones captas victori restituat: hoc fide, hoc foederibus, hoc fetialibus caerimoniis dignum erat. <span class="">section 9</span> ut quidem tu, quod petisti per pactionem, habeas, tot cives incolumes, ego pacem, quam hos tibi remittendo pactus sum, non habeam, hoc tu, A. Corneli, hoc vos, fetiales, iuris gentibus dicitis? <span class="">section 10</span> ego vero istos, quos dedi simulatis, nec accipio nec dedi arbitror nec moror, quo minus in civitatem obligatam sponsione commissa iratis omnibus dis, quorum eluditur numen, redeant. <span class="">section 11</span> gerite bellum, quando Sp. Postumius modo legatum fetialem genu perculit. ita di credent Samnitem civem Postumium, non civem Romanum esse et a Samnite legatum Romanum violatum: eo vobis iustum in nos factum esse bellum. <span class="">section 12</span> haec ludibria religionum non pudere in lucem proferre et vix pueris dignas ambages senes ac consulares fallendae fidei <span class="corr">[exquirere.]</span> <span class="">section 13</span> i, lictor, deme vincla Romanis; moratus sit nemo, quo minus, ubi visum fuerit, abeant'. et illi quidem, forsitan et publica, sua certe liberata fide ab Caudio in castra Romana inviolati redierunt.</p><div class="pagebreak" id="index.xml-pb-d30e727">[Page p.515]</div><p><span class="">chapter 12</span> <span class="">section 1</span> Samnitibus pro superba pace infestissimum cernentibus renatum bellum omnia, <span class="">section 2</span> quae deinde evenerunt, non in animis solum sed prope in oculis esse, et sero ac nequiquam laudare senis Ponti utraque consilia, inter quae se media lapsos <span class="italics">via</span> victoriae possessionem pace incerta mutasse et beneficii et maleficii occasione amissa pugnaturos cum eis, quos potuerint in perpetuum vel inimicos tollere vel amicos facere. <span class="">section 3</span> adeoque nullodum certamine libatis viribus post Caudinam pacem animi mutaverant, ut clariorem inter Romanos deditio Postumium quam Pontium incruenta victoria inter Samnites faceret et geri posse bellum Romani pro victoria certa haberent, <span class="">section 4</span> Samnites simul rebellasse et vicisse crederent Romanum. <span class="corr">[inter]</span> haec Satricani ad Samnites defecerunt, <span class="">section 5</span> et Fregellae colonia necopinato adventu Samnitium — fuisse et Satricanos cum iis satis constat—nocte occupata est. timor inde mutuus utrosque usque ad lucem quietos tenuit; <span class="">section 6</span> lux pugnae initium fuit, quam aliquamdiu aequam, et quia pro aris ac focis dimicabatur et quia ex tectis adiuvabat inbellis <span class="corr">[multitudo]</span> certamen, Fregellani sustinuerunt. <span class="">section 7</span> fraus deinde rem inclinavit, quod vocem audiri praeconis passi sunt, incolumem abiturum, qui arma posuisset. ea spes remisit a certamine animos, et passim arma iactari coepta. <span class="">section 8</span> pertinacior pars armata per aversam portam erupit, tutiorque eis audacia fuit quam incautus ad credendum ceteris pavor, quos circumdatos igni, nequiquam deos fidemque invocantes, Samnites concremaverunt. Consules, <span class="">section 9</span> inter se partiti provincias, Papirius in Apuliam ad Luceriam pergit, ubi equites Romani obsides ad Caudium dati custodiebantur, Publilius in Samnio substitit adversus Caudinas legiones. <span class="">section 10</span> distendit ea res Samnitium animos, quod nec ad Luceriam ire, ne ab tergo instaret hostis, nec manere, ne Luceria interim amitteretur, <span class="">section 11</span> satis audebant, optimum visum <span class="pagebreak" id="index.xml-pb-d30e771">[Page p.516]</span> est committere rem fortunae et transigere cum Publilio certamen; itaque in aciem copias educunt.</p><p><span class="">chapter 13</span> <span class="">section 1</span> adversus quos Publilius consul cum dimicaturus esset, prius adloquendos milites ratus contionem advocari iussit. ceterum sicut ingenti alacritate ad praetorium concursum est, ita prae clamore poscentium pugnam nulla adhortatio imperatoris audita est: <span class="">section 2</span> suus cuique animus memor ignominiae adhortator aderat. vadunt igitur in proelium urgentes signiferos et, ne mora in concursu pilis emittendis stringendisque inde gladiis esset, pila velut dato ad id signo abiciunt strictisque gladiis cursu in hostem feruntur. <span class="">section 3</span> nihil illic imperatoriae artis ordinibus aut subsidiis locandis fuit; omnia ira militaris prope vesano impetu egit. <span class="">section 4</span> itaque non fusi modo hostes sunt, sed ne castris quidem suis fugam inpedire ausi Apuliam dissipati petiere; Luceriam tamen coacto rursus in unum agmine est perventum. Romanos ira eadem, <span class="">section 5</span> quae per mediam aciem hostium tulerat, et in castra pertulit. ibi plus quam in acie sanguinis ac caedis factum, praedaeque pars maior ira corrupta.</p><p><span class="">section 6</span> exercitus alter cum Papirio consule locis maritimis pervenerat Arpos per omnia pacata Samnitium magis iniuriis et odio quam beneficio ullo populi Romani; <span class="">section 7</span> nam Samnites, ea tempestate in montibus vicatim habitantes, campestria et maritima loca, contempto cultorum molliore atque, ut evenit fere, locis simili genere, ipsi montani atque agrestes depopulabantur. quae regio si fida Samnitibus fuisset, <span class="">section 8</span> aut pervenire Arpos exercitus Romanus nequisset, aut <span class="strikethrough"><span class="corr">[interiecta]</span> inter Romam et Arpos</span> penuria rerum omnium exclusos a commeatibus absumpsisset. <span class="">section 9</span> tum quoque profectos inde ad Luceriam, iuxta obsidentes obsessosque, inopia vexavit. omnia ab Arpis Romanis suppeditabantur, ceterum adeo exigue, ut militi occupato stationibus vigiliisque et opere eques folliculis in castra ab Arpis frumentum veheret, <span class="">section 10</span> <span class="corr">[interdum]</span> occursu hostium <span class="pagebreak" id="index.xml-pb-d30e816">[Page p.517]</span> cogeretur abiecto ex equo frumento pugnare. obsessis prius, quam alter consul victore exercitu advenit, et commeatus ex montibus Samnitium invecti erant et auxilia intromissa. <span class="">section 11</span> artiora omnia adventus Publili fecit, qui obsidione delegata in curam collegae vagus per agros cuncta infesta commeatibus hostium fecerat; <span class="">section 12</span> itaque cum spes nulla esset diutius obsessos inopiam laturos, coacti Samnites, qui ad Luceriam castra habebant, undique contractis viribus signa cum Papirio conferre.</p><p><span class="">chapter 14</span> <span class="">section 1</span> per id tempus parantibus utrisque se ad proelium legati Tarentini interveniunt denuntiantes Samnitibus Romanisque, ut bellum omitterent: per utros stetisset, quo minus discederetur ab armis, adversus eos se pro alteris pugnaturos. <span class="">section 2</span> ea legatione Papirius audita perinde ac motus dictis eorum cum collega se communicaturum respondit; accitoque eo, cum tempus omne in apparatu pugnae consumpsisset, conlocutus de re <span class="corr">[haud]</span> dubia signum pugnae proposuit. <span class="">section 3</span> agentibus divina humanaque, quae adsolent, cum acie dimicandum est, consulibus Tarentini legati occursare responsum expectantes; <span class="">section 4</span> quibus Papirius ait: 'auspicia secunda esse, Tarentini, pullarius nuntiat; litatum praeterea est egregie; auctoribus dis, ut videtis, ad rem gerendam proficiscimur'. <span class="">section 5</span> signa inde ferri iussit et copias eduxit, vanissimam increpans gentem, quae, suarum inpotens rerum prae domesticis seditionibus discordiisque, aliis modum pacis ac belli facere aequum censeret.</p><p><span class="">section 6</span> Samnites ex parte altera cum omnem curam belli remisissent, quia aut pacem vere cupiebant aut expediebat simulare, ut Tarentinos sibi conciliarent, cum instructos repente ad pugnam Romanos conspexissent, vociferari se in auctoritate Tarentinorum manere <span class="">section 7</span> nec descendere in aciem nec extra vallum arma ferre; deceptos potius quodcumque casus ferat passuros, quam ut sprevisse pacis auctores Tarentinos videantur.</p><div class="pagebreak" id="index.xml-pb-d30e849">[Page p.518]</div><p>accipere se omen consules aiunt <span class="">section 8</span> et eam precari mentem hostibus, ut ne vallum quidem defendant. <span class="">section 9</span> ipsi inter se partitis copiis succedunt hostium munimentis et simul undique adorti, cum pars fossas explerent, pars vellerent vallum atque in fossas proruerent nec virtus modo insita sed ira etiam exulceratos ignominia stimularet animos, castra invasere et pro se quisque, <span class="">section 10</span> non haec furculas nec Caudium nec saltus invios esse, ubi errorem fraus superbe vicisset, sed Romanam virtutem, quam nec vallum nec fossae arcerent, memorantes caedunt pariter resistentes fusosque, <span class="">section 11</span> inermes atque armatos, servos liberos, puberes inpubes, homines iumentaque; <span class="">section 12</span> nec ullum superfuisset animal, ni consules receptui signum dedissent avidosque caedis milites e castris hostium imperio ac minis expulissent.</p><p><span class="">section 13</span> itaque apud infensos ob interpellatam dulcedinem irae confestim oratio habita est, ut doceretur miles minime cuiquam militum consules odio in hostes cessisse aut cessuros; <span class="">section 14</span> quin duces sicut belli, ita insatiabilis supplicii futuros fuisse, ni respectus equitum sescentorum, qui Luceriae obsides tenerentur, praepedisset animos, <span class="">section 15</span> ne desperata venia hostes caecos in supplicia eorum ageret, perdere prius quam perire optantes. <span class="">section 16</span> laudare ea milites laetarique obviam itum irae suae esse ac fateri omnia patienda potius, quam proderetur salus tot principum Romanae iuventutis.</p><p><span class="">chapter 15</span> <span class="">section 1</span> dimissa contione consilium habitum, omnibusne copiis Luceriam premerent, an altero exercitu et duce Apuli circa, gens dubiae ad id voluntatis, temptarentur. <span class="">section 2</span> Publilius consul ad peragrandam profectus Apuliam aliquot expeditione una populos aut vi subegit aut condicionibus in societatem accepit.</p><p><span class="">section 3</span> Papirio quoque, qui obsessor Luceriae restiterat, brevi ad spem eventus respondit. nam insessis omnibus viis, per quas commeatus ex Samnio subvehebantur, fame domiti Samnites, qui Luceriae in praesidio <span class="pagebreak" id="index.xml-pb-d30e885">[Page p.519]</span> erant, legatos misere ad consulem Romanum, ut receptis equitibus, qui causa belli essent, absisteret obsidione. <span class="">section 4</span> iis Papirius ita respondit: debuisse eos Pontium, Herenni filium, quo auctore Romanos sub iugum misissent, consulere, quid victis patiendum censeret; <span class="">section 5</span> ceterum quoniam ab hostibus in se aequa statui quam in se ipsi ferre maluerint, nuntiare Luceriam iussit, arma, sarcinas, iumenta, multitudinem omnem inbellem intra moenia relinquerent; <span class="">section 6</span> militem se cum singulis vestimentis sub iugum missurum, ulciscentem inlatam, non novam inferentem ignominiam. <span class="">section 7</span> nihil recusatum. septem milia militum sub iugum missa, praedaque ingens Luceriae capta receptis omnibus signis armisque, quae ad Caudium amissa erant, et, quod omnia superabat gaudia, equitibus recuperatis, quos pignora pacis custodiendos Luceriam Samnites dederant. <span class="">section 8</span> <span class="corr">[haud]</span> ferme alia mutatione subita rerum clarior victoria populi Romani est, si quidem etiam, quod quibusdam in annalibus invenio, Pontius, Herenni filius, Samnitium imperator, ut expiaret consulum ignominiam, sub iugum cum ceteris est missus. <span class="">section 9</span> ceterum id minus miror, obscurum esse de hostium duce dedito missoque; id magis mirabile est, ambigi, Luciusne Cornelius dictator cum L. Papirio Cursore magistro equitum eas res ad Caudium atque inde Luceriam gesserit <span class="">section 10</span> ultorque unicus Romanae ignominiae <span class="corr">[haud]</span> sciam an iustissimo triumpho ad <span class="corr">[eam]</span> aetatem secundum Furium Camillum triumphaverit, an consulum Papirique praecipuum id decus sit. <span class="">section 11</span> sequitur hunc errorem alius error, Cursorne Papirius proximis comitiis cum <span class="corr">[Q.]</span> Aulio Cerretano iterum ob rem bene gestam Luceriae continuato magistratu consul tertium creatus sit, an L. Papirius Mugilanus, et in cognomine erratum sit.</p><p><span class="">chapter 16</span> <span class="">section 1</span> Convenit iam inde per consules reliqua belli perfecta. Aulius cum Frentanis uno secundo proelio debellavit urbemque ipsam, quo se fusa contulerat acies, obsidibus imperatis in deditionem accepit.</p><div class="pagebreak" id="index.xml-pb-d30e935">[Page p.520]</div><p><span class="">section 2</span> pari fortuna consul alter cum Satricanis, qui cives Romani post Caudinam cladem ad Samnites defecerant praesidiumque eorum in urbem acceperant, rem gessit. <span class="">section 3</span> nam cum ad moenia Satrici admotus esset exercitus legatisque missis ad pacem cum precibus petendam triste responsum ab consule redditum esset, nisi praesidio Samnitium interfecto aut tradito ne ad se remearent, plus ea voce quam armis inlatis terroris colonis iniectum. <span class="">section 4</span> itaque subinde <span class="corr">[exsequentes]</span> quaerendo a consule legati, quonam se pacto paucos et infirmos crederet praesidio tam valido et armato vim adlaturos. ab iisdem consilium petere iussi, quibus auctoribus praesidium in urbem accepissent, discedunt aegreque impetrato, <span class="">section 5</span> ut de ea re consuli senatum responsaque ad se referri sineret, ad suos redeunt. <span class="">section 6</span> duae factiones senatum distinebant, una, cuius principes erant defectionis a populo Romano auctores, altera fidelium civium. certatum ab utrisque tamen est, ut ad reconciliandam pacem consuli opera navaretur. <span class="">section 7</span> pars altera, cum praesidium Samnitium, quia nihil satis praeparati erat ad obsidionem tolerandam, excessurum proxima nocte esset, enuntiare consuli satis habuit, qua noctis hora quaque porta et quam in viam egressurus hostis foret; <span class="">section 8</span> altera, quibus invitis descitum ad Samnites erat, eadem nocte portam etiam consuli aperuerunt armatosque clam nocte in urbem acceperunt. <span class="">section 9</span> ita duplici proditione et praesidium Samnitium insessis circa viam silvestribus locis necopinato oppressum est et ab urbe plena hostium clamor sublatus; momentoque unius horae caesus Samnis, Satricanus captus, et omnia in potestate consulis erant. <span class="">section 10</span> qui quaestione habita, quorum opera defectio esset facta, quos sontes conperit virgis caesos securi percussit praesidioque valido inposito arma Satricanis ademit.</p><p><span class="">section 11</span> inde ad triumphum decessisse Romam Papirium Cursorem scribunt, qui eo duce Luceriam receptam Samnitesque sub iugum missos auctores sunt. <span class="">section 12</span> et fuit <span class="pagebreak" id="index.xml-pb-d30e969">[Page p.521]</span> vir haud dubie dignus omni bellica laude, non animi solum vigore sed etiam corporis viribus excellens. praecipua pedum pernicitas inerat, <span class="">section 13</span> quae cognomen etiam dedit; victoremque cursu omnium aetatis suae fuisse ferunt, seu crurum vi seu exercitatione multa, cibi vinique eundem capacissimum; <span class="">section 14</span> nec cum ullo asperiorem, quia ipse invicti ad laborem corporis esset, fuisse militiam pediti pariter equitique; <span class="">section 15</span> equites etiam aliquando ausos ab eo petere, ut sibi pro re bene gesta laxaret aliquid laboris; <span class="">section 16</span> quibus ille: 'ne nihil remissum dicatis, remitto', inquit 'ne utique dorsum demulceatis, cum ex equis descendetis'. et vis erat in eo viro imperii ingens pariter in socios civesque. <span class="">section 17</span> Praenestinus praetor per timorem segnius ex subsidiis suos duxerat in primam aciem; quem cum inambulans ante tabernaculum vocari iussisset, lictorem expedire securem iussit; <span class="">section 18</span> ad quam vocem exanimi stante Praenestino: 'agedum, lictor, excide radicem hanc' inquit 'incommodam ambulantibus' perfusumque ultimi supplicii metu multa dicta dimisit. <span class="">section 19</span> haud dubie illa aetate, qua nulla virtutum feracior fuit, nemo unus erat vir, quo magis innixa res Romana staret. quin eum parem destinant animis magno Alexandro ducem, si arma Asia perdomita in Europam vertisset.</p><p><span class="">chapter 17</span> <span class="">section 1</span> nihil minus quaesitum a principio huius operis videri potest, quam ut plus iusto ab rerum ordine declinarem varietatibusque distinguendo opere et legentibus velut deverticula amoena et requiem animo meo quaererem; <span class="">section 2</span> tamen tanti regis ac ducis mentio, quibus saepe tacitis cogitationibus volutavi animum, eas evocat in medium, ut quaerere libeat, quinam eventus Romanis rebus, si cum Alexandro foret bellatum, futurus fuerit. <span class="">section 3</span> <span class="corr">[plurimum]</span> in bello pollere videntur militum copia et virtus, ingenia imperatorum, fortuna per omnia humana, maxime in re bellica potens: ea et singula intuenti et universa, <span class="">section 4</span> sicut ab aliis regibus gentibusque, <span class="pagebreak" id="index.xml-pb-d30e1005">[Page p.522]</span> ita ab hoc quoque facile praestant invictum Romanum imperium.</p><p><span class="">section 5</span> iam primum, ut ordiar ab ducibus conparandis, haud equidem abnuo egregium ducem fuisse Alexandrum; sed clariorem tamen eum facit, quod unus fuit, quod adulescens in incremento rerum, nondum alteram fortunam expertus, decessit. <span class="">section 6</span> ut alios reges claros ducesque omittam, magna exempla casuum humanorum, Cyrum, quem maxime Graeci laudibus celebrant, quid nisi longa vita, sicut Magnum modo Pompeium, vertenti praebuit fortunae? <span class="">section 7</span> recenseam duces Romanos, nec omnes omnium aetatium, sed ipsos eos, cum quibus consulibus aut dictatoribus Alexandro fuit bellandum, <span class="">section 8</span> M. Valerium Corvum, C. Marcium Rutilum, C. Sulpicium, T. Manlium Torquatum, <span class="corr">[Q.]</span> . Publilium Philonem, L. Papirium Cursorem, <span class="corr">[Q.]</span> Fabium Maximum, duos Decios, L. Volumnium, M'. Curium? <span class="">section 9</span> deinceps ingentes <span class="corr">[sequuntur]</span> viri, si Punicum Romano praevertisset bellum seniorque in Italiam traiecisset. <span class="">section 10</span> horum in quolibet cum indoles eadem, quae in Alexandro, erat animi ingeniique, tum disciplina militaris, iam inde ab initiis urbis tradita per manus, in artis perpetuis praeceptis ordinatae modum venerat. <span class="">section 11</span> ita reges gesserant bella, ita deinde exactores regum Iunii Valeriique, ita deinceps Fabii, Quinctii, Cornelii, ita Furius Camillus, quem iuvenes ii, quibus cum Alexandro dimicandum erat, senem viderant. <span class="">section 12</span> militaria opera pugnando obeunti Alexandro—nam ea quoque haud minus clarum eum faciunt—cessisset videlicet in acie oblatus par Manlius Torquatus aut Valerius Corvus, insignes ante milites quam duces, <span class="">section 13</span> cessissent Decii, devotis corporibus in hostem ruentes, cessisset Papirius Cursor illo corporis robore, illo animi! <span class="">section 14</span> victus esset consiliis iuvenis unius, ne singulos nominem, senatus ille, quem qui ex regibus constare dixit unus veram speciem Romani senatus cepit! <span class="">section 15</span> id vero erat periculum, ne sollertius quam quilibet unus ex iis, quos <span class="pagebreak" id="index.xml-pb-d30e1051">[Page p.523]</span> nominavi, castris locum caperet, commeatus expediret, ab insidiis praecaveret, tempus pugnae deligeret, aciem instrueret, subsidiis <span class="corr">[firmaret.]</span> <span class="">section 16</span> non cum Dareo rem esse dixisset, quem mulierum ac spadonum agmen trahentem, inter purpuram atque aurum, oneratum fortunae apparatibus suae, praedam verius quam hostem, nihil aliud quam bene ausus vana contemnere, incruentus devicit. <span class="">section 17</span> longe alius Italiae quam Indiae, per quam temulento agmine comisabundus incessit, visus illi habitus esset, saltus Apuliae ac montes Lucanos cernenti et vestigia recentia domesticae cladis, ubi avunculus eius nuper, Epiri rex Alexander, absumptus erat.</p><p><span class="">chapter 18</span> <span class="">section 1</span> et loquimur de Alexandro nondum merso secundis rebus, quarum nemo intolerantior fuit. <span class="">section 2</span> qui si ex habitu novae fortunae novique, ut ita dicam, ingenii, <span class="">section 3</span> quod sibi victor induerat, spectetur, Dareo magis similis quam Alexandro in Italiam venisset et exercitum Macedoniae oblitum degenerantemque iam in Persarum mores adduxisset. <span class="">section 4</span> referre in tanto rege piget superbam mutationem vestis et desideratas humi iacentium adulationes, etiam victis Macedonibus graves, nedum victoribus, et foeda supplicia et inter vinum et epulas caedes amicorum et vanitatem ementiendae <span class="italics">divinae</span> stirpis. <span class="">section 5</span> quid? si vini amor in dies fieret acrior, quid? <span class="">section 6</span> si trux ac praefervida ira nec quicquam dubium inter scriptores refero—, nullane haec damna imperatoriis virtutibus ducimus? id vero periculum erat, quod levissimi ex Graecis, qui Parthorum quoque contra nomen Romanum gloriae favent, dictitare solent, ne maiestatem nominis Alexandri, quem ne fama quidem illis notum arbitror fuisse, <span class="">section 7</span> sustinere non potuerit populus Romanus, et adversus quem Athenis, in civitate fracta Macedonum armis, cernentes <span class="corr">[tum]</span> maxime prope fumantes Thebarum ruinas contionari libere ausi sint homines, id quod ex monumentis orationum patet, adversus eum nemo ex tot proceribus Romanis vocem liberam missurus fuerit!</p><div class="pagebreak" id="index.xml-pb-d30e1092">[Page p.524]</div><p>Quantalibet <span class="corr">[magnitudo]</span> hominis concipiatur animo; <span class="">section 8</span> unius tamen ea magnitudo hominis erit, collecta paulo plus decem annorum felicitate; <span class="">section 9</span> quam qui eo extollunt, quod populus Romanus, etsi nullo bello, multis tamen proeliis victus sit, Alexandro nullius pugnae non secunda fortuna fuerit, non intellegunt se hominis res gestas, et eius iuvenis, cum populi iam quadringentesimum bellantis annum rebus conferre. <span class="">section 10</span> miremur, si, cum ex hac parte saecula plura numerentur quam ex illa anni, plus in tam longo spatio quam in aetate tredecim annorum fortuna variaverit? <span class="">section 11</span> quin tu hominis cum homine et ducis cum duce fortunam confers? quot Romanos duces nominem, <span class="">section 12</span> quibus numquam adversa fortuna pugnae fuit! paginas in annalibus magistratuumque fastis percurrere licet consulum dictatorumque, quorum nec virtutis nec fortunae ullo die populum Romanum paenituit. <span class="">section 13</span> et, quo sint mirabiliores quam Alexander aut quisquam rex, denos vicenosque dies quidam dictaturam, nemo plus quam annum consulatum gessit; <span class="">section 14</span> ab tribunis plebis dilectus inpediti sunt; post tempus ad bella ierunt, ante tempus comitiorum causa revocati sunt; in ipso conatu rerum circumegit se annus; <span class="">section 15</span> collegae nunc temeritas nunc pravitas inpedimento aut damno fuit; male gestis rebus alterius <span class="corr">[successum]</span> est; tironem aut mala disciplina institutum exercitum acceperunt. <span class="">section 16</span> at hercule reges non liberi solum inpedimentis omnibus sed domini rerum temporumque trahunt consiliis cuncta, non sequuntur. <span class="">section 17</span> invictus ergo Alexander cum invictis ducibus bella gessisset et eadem fortunae pignora in discrimen detulisset; <span class="">section 18</span> immo etiam eo plus periculi subisset, quod Macedones unum Alexandrum habuissent, multis casibus non solum obnoxium sed etiam offerentem se, <span class="">section 19</span> Romani multi fuissent Alexandro vel gloria vel rerum magnitudine pares, quorum suo quisque fato sine publico discrimine viveret morereturque. <span class="">chapter 19</span> <span class="">section 1</span> restat, ut copiae copiis conparentur vel numero <span class="pagebreak" id="index.xml-pb-d30e1137">[Page p.525]</span> vel militum genere vel multitudine auxiliorum. censebantur eius aetatis lustris ducena quinquagena milia capitum. <span class="">section 2</span> itaque in omni defectione sociorum Latini nominis urbano prope dilectu decem scribebantur legiones; <span class="">section 3</span> quaterni quinique exercitus saepe per eos annos in Etruria, in <span class="corr">[Umbria]</span> Gallis hostibus adiunctis, in Samnio, in Lucanis gerebant bellum. <span class="">section 4</span> Latium deinde omne cum Sabinis et Volscis et Aequis et omni Campania et parte <span class="corr">[Umbriae]</span> Etruriaeque et Picentibus et Marsis Paelignisque ac Vestinis atque Apulis adiuncta omni ora Graecorum inferi maris a Bruttiis Neapolim et Cumas et inde Antio atque Ostiis tenus <span class="strikethrough">Samnites</span> aut socios validos Romanis aut fractos bello invenisset hostes. <span class="">section 5</span> ipse traiecisset mare cum veteranis Macedonibus, non plus triginta milibus hominum et quattuor milibus equitum, maxime Thessalorum; hoc enim roboris erat. Persas, Indos aliasque si adiunxisset gentes, inpedimentum maius quam auxilium traheret. adde, <span class="">section 6</span> quod Romanis ad manum domi supplementum esset, Alexandro, quod postea Hannibali accidit, alieno in agro bellanti exercitus consenuisset. <span class="">section 7</span> arma clupeus sarisaeque illis <span class="strikethrough">id est hastae</span> ; Romano scutum, maius corpori tegumentum, et pilum, haud paulo quam hasta vehementius ictu missuque telum. <span class="">section 8</span> statarius uterque miles, ordines servans; sed illa phalanx inmobilis et unius generis, Romana acies distinctior, ex pluribus partibus constans, facilis partienti, quacumque opus esset, facilis iungenti. <span class="">section 9</span> iam in opere quis par Romano miles, quis ad tolerandum laborem melior? uno proelio victus Alexander bello victus esset: Romanum, quem Caudium, quem Cannae non fregerunt, quae fregisset acies?</p><p><span class="">section 10</span> ne ille saepe, etiam si prima prospere evenissent, Persas et Indos et inbellem Asiam quaesisset et cum feminis sibi bellum fuisse dixisset, <span class="">section 11</span> quod Epiri regem Alexandrum, mortifero vulnere ictum, dixisse ferunt, sortem bellorum in Asia gestorum ab hoc ipso iuvene <span class="pagebreak" id="index.xml-pb-d30e1181">[Page p.526]</span> cum sua conferentem. <span class="">section 12</span> equidem cum per annos quattuor et viginti primo Punico bello classibus certatum cum Poenis recordor, vix aetatem Alexandri suffecturam fuisse reor ad unum bellum; <span class="">section 13</span> et forsitan, cum et foederibus vetustis iuncta res Punica Romanae esset et timor par adversus communem hostem duas potentissimas armis virisque urbis armaret, simul Punico Romanoque obrutus bello esset. <span class="">section 14</span> non quidem Alexandro duce nec integris Macedonum rebus, sed experti tamen sunt Romani Macedonem hostem adversus Antiochum, Philippum, Persen non modo cum clade ulla, sed ne cum periculo quidem suo. <span class="">section 15</span> absit invidia verbo et civilia bella sileant: <span class="corr">[nunquam]</span> ab equite <span class="corr">[hoste]</span> numquam a pedite, numquam aperta acie, numquam aequis, utique numquam nostris locis laboravimus; equitem sagittas, <span class="">section 16</span> saltus inpeditos avia commeatibus loca gravis armis miles timere potest: <span class="">section 17</span> mille acies graviores quam Macedonum atque Alexandri avertit avertetque, modo sit perpetuus huius, qua vivimus, pacis amor et civilis cura concordiae.</p><p><span class="">chapter 20</span> <span class="">section 1</span> M. Folius Flaccina inde et L. Plautius Venox consules facti. <span class="">section 2</span> eo anno ab frequentibus Samnitium populis de foedere renovando legati cum senatum humi strati movissent, reiecti ad populum haudquaquam tam efficaces habebant preces. <span class="">section 3</span> itaque de foedere <span class="corr">[negatum;]</span> indutiae biennii, cum per aliquot dies fatigassent singulos precibus, impetratae. <span class="">section 4</span> et ex Apulia Teanenses Canusinique populationibus fessi obsidibus L. Plautio consuli datis in deditionem venerunt.</p><p><span class="">section 5</span> eodem anno primum praefecti Capuam creari coepti legibus ab L. Furio praetore datis, cum utrumque ipsi pro remedio aegris rebus discordia intestina petissent; <span class="">section 6</span> et duae Romae additae tribus, <span class="corr">[Ufentina]</span> ac Falerna.</p><p><span class="">section 7</span> inclinatis semel in Apulia rebus Teates quoque Apuli ad novos consules, C. Iunium Bubulcum, Q. Aemilium Barbulam, foedus petitum venerunt, pacis per omnem Apuliam praestandae populo Romano <span class="pagebreak" id="index.xml-pb-d30e1244">[Page p.527]</span> auctores. <span class="">section 8</span> id audacter spondendo impetravere, ut foedus daretur neque ut aequo tamen foedere, sed ut in dicione populi Romani essent. Apulia perdomita— <span class="">section 9</span> nam Forento quoque, valido oppido, Iunius potitus erat—in Lucanos perrectum; inde repentino adventu Aemili consulis Nerulum vi captum. <span class="">section 10</span> et postquam res Capuae stabilitas Romana disciplina fama per socios vulgavit, Antiatibus quoque, qui se sine legibus certis, sine magistratibus agere querebantur, dati ab senatu ad iura statuenda ipsius coloniae patroni: nec arma modo sed iura etiam Romana late pollebant.</p><p><span class="">chapter 21</span> <span class="">section 1</span> C. Iunius Bubulcus et Q. Aemilius Barbula consules exitu anni non consulibus ab se creatis, Sp. Nautio et M. Popilio, ceterum dictatori L. Aemilio legiones tradiderunt. <span class="">section 2</span> is cum L. Fulvio magistro equitur Saticulam oppugnare adortus rebellandi causam Samnitibus dedit. <span class="">section 3</span> duplex inde terror inlatus Romanis: hinc Samnis magno exercitu coacto ad eximendos obsidione socios haud procul castris Romanorum castra posuit; hinc Saticulani magno cum tumultu patefactis repente portis in stationes hostium incurrerunt. <span class="">section 4</span> inde pars utraque, spe alieni magis auxilii quam viribus freta suis, iusto mox proelio inito Romanos urgent, et quamquam anceps dimicatio erat, tamen utrimque tutam aciem dictator habuit, quia et locum haud facilem ad circumveniendum cepit et diversa statuit signa. infestior tamen in erumpentes incessit <span class="">section 5</span> nec magno certamine intra moenia conpulit, <span class="corr">[tum]</span> totam aciem in Samnites obvertit. <span class="">section 6</span> ibi plus certaminis <span class="corr">[fuit;]</span> victoria sicut sera, ita nec dubia nec varia fuit. fusi in castra Samnites extinctis nocte ignibus tacito agmine abeunt et spe abiecta Saticulae tuendae Plisticam ipsi, socios Romanorum, ut parem dolorem hosti redderent, circumsidunt.</p><p><span class="">chapter 22</span> <span class="">section 1</span> anno circumacto bellum deinceps ab dictatore Q. Fabio gestum est; consules novi, sicut <span class="pagebreak" id="index.xml-pb-d30e1287">[Page p.528]</span> superiores, Romae manserunt; Fabius ad accipiendum ah Aemilio exercitum ad Saticulam cum supplemento venit. <span class="">section 2</span> neque enim Samnites ad Plisticam manserant, sed, accitis ab domo novis militibus multitudine freti, castra eodem, quo antea, loco posuerant lacessentesque proelio Romanos avertere ab obsidione conabantur. <span class="">section 3</span> eo intentius dictator in moenia hostium versus id bellum tantum ducere, quo urbem oppugnabat; securior ab Samnitibus agere, stationibus modo oppositis, ne qua in castra vis fieret. <span class="">section 4</span> eo ferocius adequitare Samnites vallo neque otium pati. et cum iam prope in portis castrorum esset hostis, nihil consulto dictatore magister equitum Q. Aulius Cerretanus magno tumultu cum omnibus turmis equitum evectus summovit hostem.</p><p><span class="">section 5</span> tum in minime pertinaci genere pugnae sic fortuna <span class="corr">[exercuit]</span> opes, ut insignes utrimque clades et clara ipsorum ducum ederet funera. <span class="">section 6</span> prior Samnitium imperator, aegre patiens, quo tam ferociter adequitasset, inde se fundi fugarique, orando hortandoque equites proelium iteravit; <span class="">section 7</span> in quem insignem inter suos cientem pugnam magister equitum Romanus infesta cuspide ita permisit equum, ut uno ictu exanimem <span class="italics">ex</span> equo praecipitaret. nec, ut fit, ad ducis casum perculsa magis quam inritata est multitudo; <span class="">section 8</span> omnes, qui circa erant, in Aulium, temere invectum per hostium turmas, tela coniecerunt; <span class="">section 9</span> fratri praecipuum decus ulti Samnitium imperatoris <span class="italics">di</span> dederunt. is victorem detractum ex equo magistrum equitum plenus maeroris atque irae trucidavit, nec multum afuit, quin corpore etiam, quia inter hostiles ceciderat turmas, Samnites potirentur. <span class="">section 10</span> sed extemplo ad pedes descensum ab Romanis est coactique idem Samnites facere. et repentina acies circa corpora ducum pedestre proelium iniit, quo haud dubie superat Romanus; recuperatumque Auli corpus mixta cum dolore laetitia victores in castra referunt.</p><p>Samnites duce amisso <span class="">section 11</span> et per equestre certamen <span class="pagebreak" id="index.xml-pb-d30e1327">[Page p.529]</span> temptatis viribus omissa Saticula, quam nequiquam defendi rebantur, ad Plisticae obsidionem redeunt, intraque paucos dies Saticula Romanus per deditionem, Plistica per vim Samnis potitur.</p><p><span class="">chapter 23</span> <span class="">section 1</span> mutata inde belli sedes est; ad Soram ex Samnio Apuliaque traductae legiones. <span class="">section 2</span> Sora ad Samnites defecerat interfectis colonis Romanorum. quo cum prior Romanus exercitus ad ulciscendam civium necem recuperandamque coloniam magnis itineribus pervenisset <span class="">section 3</span> <span class="italics">et</span> sparsi per vias speculatores sequi legiones Samnitium nec iam procul abesse alii super alios nuntiarent, <span class="">section 4</span> obviam itum hosti atque ad Lautulas ancipiti proelio dimicatum est. non caedes, non fuga alterius partis, sed nox incertos, victi victoresne essent, diremit. <span class="">section 5</span> invenio apud quosdam adversam eam pugnam Romanis fuisse atque in ea cecidisse Q. Aulium magistrum equitum. <span class="">section 6</span> <span class="corr">[suffectus]</span> in locum Auli C. Fabius magister equitur cum exercitu novo ab Roma advenit et per praemissos nuntios consulto 'dictatore, ubi subsisteret quove tempore et qua ex parte hostem adgrederetur, substitit occultus ad omnia satis exploratis consiliis. <span class="">section 7</span> dictator cum per aliquot dies post pugnam continuisset suos intra vallum obsessi magis quam obsidentis modo, <span class="">section 8</span> signum repente pugnae proposuit et, efficacius ratus ad accendendos virorum fortium animos, nullam alibi quam in semet ipso cuiquam relictam spem, de magistro equitum novoque exercitu militem celavit et, tamquam nulla nisi in eruptione spes esset, <span class="">section 9</span> 'locis' inquit 'angustis, milites, deprehensi, nisi quam victoria patefecerimus viam, nullam habemus. <span class="">section 10</span> stativa nostra munimento satis tuta sunt, sed inopia eadem infesta; nam et circa omnia defecerunt, unde subvehi commeatus poterant, et, si homines iuvare velint, iniqua loca sunt. <span class="">section 11</span> itaque non frustrabor ego vos castra hic relinquendo, in quae infecta victoria, sicut pristino die, vos recipiatis. armis munimenta, non munimentis arma <span class="pagebreak" id="index.xml-pb-d30e1366">[Page p.530]</span> tuta esse debent. <span class="">section 12</span> castra habeant repetantque, quibus operae est trahere bellum; nos omnium rerum respectum praeterquam victoriae nobis abscidamus. <span class="">section 13</span> ferte signa in hostem; ubi extra vallum agmen excesserit, castra quibus imperatum est incendent. damna vestra, milites, omnium circa, qui defecerunt, populorum praeda sarcientur.'</p><p><span class="">section 14</span> et oratione dictatoris, quae necessitatis ultimae index erat, milites accensi vadunt in hostem, et respectus ipse ardentium castrorum, quamquam proximis tantum—ita enim iusserat dictator—ignis est subditus, haud parvum fuit inritamentum. <span class="">section 15</span> itaque velut vecordes inlati signa primo impetu hostium turbant, et in tempore, postquam ardentia procul vidit castra, magister equitum—id convenerat signum—hostium terga invadit. ita circumventi Samnites, qua potest quisque, fugam per diversa petunt; <span class="">section 16</span> ingens <span class="corr">[multitudo]</span> in unum metu conglobata ac semet ipsam turba inpediens in medio caesa. castra hostium capta direptaque; <span class="">section 17</span> quorum praeda onustum militem in Romana <span class="corr">[castra]</span> dictator reducit, haudquaquam tam victoria laetum, quam quod praeter exiguam deformatam incendio partem cetera contra spem salva invenit.</p><p><span class="">chapter 24</span> <span class="">section 1</span> ad Soram inde reditum; novique consules, M. Poetelius, C. Sulpicius, exercitum ab dictatore Fabio accipiunt magna parte veterum militum dimissa novisque cohortibus in supplementum adductis. <span class="">section 2</span> ceterum cum propter difficilem urbis situm nec oppugnandi satis certa ratio iniretur et aut tempore longinqua aut praeceps periculo victoria esset, <span class="">section 3</span> Soranus transfuga clam ex oppido profectus, cum ad vigiles Romanos penetrasset, duci se extemplo ad consules iubet deductusque traditurum urbem promittit. <span class="">section 4</span> visus inde, cum quonam modo id praestaturus esset percunctantes doceret, <span class="corr">[haud]</span> vana adferre, perpulit, prope adiuncta moenibus Romana castra ut sex milia ab oppido removerentur: <span class="">section 5</span> fore, ut minus intentae in custodiam <span class="pagebreak" id="index.xml-pb-d30e1416">[Page p.531]</span> urbis diurnae stationes ac nocturnae vigiliae essent. ipse insequenti nocte sub oppido silvestribus locis cohortibus considere iussis decem milites delectos secum per ardua ac prope invia in arcem ducit, pluribus quam pro numero virorum missilibus telis eo conlatis; <span class="">section 6</span> ad hoc saxa erant et temere iacentia, ut fit in aspretis, et de industria etiam, quo locus tutior esset, ab oppidanis congesta. <span class="">section 7</span> ubi cum constituisset Romanos semitamque angustam et arduam erectam ex oppido in arcem ostendisset, 'hoc quidem ascensu' inquit 'vel tres armati quamlibet multitudinem arcuerint; vos et decem numero et, <span class="">section 8</span> quod plus est, Romani Romanorumque fortissimi viri estis; et locus pro vobis et nox erit, quae omnia ex incerto maiora territis ostentat. ego iam terrore omnia inplebo; vos arcem intenti tenete'. <span class="corr">[decurrit]</span> inde, <span class="">section 9</span> quanto maxime poterat cum tumultu, 'ad arma!' et 'pro vestram fidem, cives', clamitans 'arx ab hostibus capta est; <span class="">section 10</span> defendite'. haec incidens principum foribus, haec obviis, haec excurrentibus in publicum pavidis increpat. <span class="">section 11</span> acceptum ab uno pavorem plures per urbem ferunt. trepidi magistratus missis ad arcem exploratoribus cum tela et armatos tenere arcem multiplicato numero audirent, avertunt animos a spe recuperandae arcis; <span class="">section 12</span> fuga cuncta conplentur portaeque ab semisomnis ac maxima parte inermibus refringuntur, quarum per unam praesidium Romanum clamore excitatum inrumpit et concursantes per vias pavidos caedit.</p><p><span class="">section 13</span> iam Sora capta erat, cum consules prima luce advenere et, quos reliquos fortuna ex nocturna caede ac fuga fecerat, in deditionem accipiunt. <span class="">section 14</span> ex his ducentos viginti quinque, qui omnium consensu destinabantur et infandae colonorum caedis et defectionis auctores, vinctos Romam deducunt; <span class="">section 15</span> ceteram multitudinem incolumem praesidio inposito Sorae relinquunt. omnes, qui Romam deducti erant, virgis in foro caesi ac securi <span class="pagebreak" id="index.xml-pb-d30e1447">[Page p.532]</span> percussi summo gaudio plebis, cuius maxime intererat tutam ubique, quae passim in colonias mitteretur, multitudinem esse. <span class="">chapter 25</span> <span class="">section 1</span> consules ab Sora profecti in agros atque urbes Ausonum bellum intulerunt. <span class="">section 2</span> mota namque omnia adventu Samnitium, cum apud Lautulas dimicatum est, fuerant coniurationesque circa Campaniam passim factae; <span class="">section 3</span> nec Capua ipsa crimine caruit; quin Romam quoque et ad principum quosdam inquirendo ventum est. ceterum Ausonum gens proditione urbium, sicut Sora, in potestatem venit.</p><p><span class="">section 4</span> Ausona et Minturnae et Vescia urbes erant, ex quibus principes iuventutis duodecim numero in proditionem urbium suarum coniurati ad consules veniunt; docent suos iam— <span class="">section 5</span> pridem exoptantes Samnitium adventum, simul ad Lautulas pugnatum audierint, pro victis Romanos habuisse, iuventute, armis Samnitem iuvisse; fugatis inde Samnitibus incerta pace agere <span class="">section 6</span> nec claudentis portas Romanis, ne arcessant bellum, et obstinatos claudere, si exercitus admoveatur: in ea fluctuatione animorum opprimi incautos posse.</p><p><span class="">section 7</span> his auctoribus mota propius castra missique eodem tempore circa tria oppida milites, partim armati, qui occulti propinqua moenibus insiderent loca, partim togati tectis veste gladiis, qui sub lucem apertis portis urbes ingrederentur. <span class="">section 8</span> ab his simul custodes trucidari coepti, simul datum signum armatis, ut ex insidiis consurgerent. ita portae occupatae triaque oppida eadem hora eodemque consilio capta. <span class="">section 9</span> sed quia absentibus ducibus impetus est factus, nullus modus caedibus fuit; deletaque Ausonum gens vix certo defectionis crimine, perinde ac si internecivo bello certasset.</p><p><span class="">chapter 26</span> <span class="">section 1</span> eodem anno prodito hostibus Romano praesidio Luceria Samnitium facta. <span class="">section 2</span> nec diu proditoribus inpunita res fuit: haud procul inde exercitus Romanus erat, cuius primo impetu urbs sita in <span class="corr">[plano]</span> capitur. Lucerini ac Samnites ad internecionem caesi, <span class="">section 3</span> eoque <span class="pagebreak" id="index.xml-pb-d30e1492">[Page p.533]</span> ira processit, ut Romae quoque, cum de colonis mittendis Luceriam consuleretur senatus, multi delendam urbem censerent. <span class="">section 4</span> praeter odium, quod exsecrabile in bis captos erat, longinquitas quoque abhorrere a relegandis tam procul ab domo civibus inter tam infestas gentes cogebat. <span class="">section 5</span> vicit tamen sententia, ut mitterentur coloni. duo milia et quingenti missi. eodem anno, cum omnia infida Romanis essent, Capuae quoque occultae principum coniurationes factae. de quibus cum ad senatum relatum esset, <span class="">section 6</span> haudquaquam neglecta res: quaestiones decretae, dictatoremque quaestionibus exercendis dici placuit. <span class="">section 7</span> C. Maenius dictus; is M. Folium magistrum equitum dixit. ingens erat magistratus eius terror. itaque—sive is timor seu conscientia fuit—Calavios Ovium Noviumque—ea capita coniurationis fuerant—, priusquam nominarentur apud dictatorem, mors <span class="corr">[haud]</span> dubie ab ipsis conscita iudicio subtraxit. <span class="corr">[deinde]</span> ut quaestioni Campanae materia decessit, <span class="">section 8</span> versa Romam interpretando res: non nominatim qui Capuae, sed in universum qui usquam coissent coniurassentve adversus rem publicam, quaeri senatum iussisse; <span class="">section 9</span> et coitiones honorum adipiscendorum causa factas adversus rem publicam esse. latiorque et re et personis quaestio fieri, <span class="corr">[haud]</span> abnuente dictatore sine fine ulla quaestionis suae ius esse. <span class="">section 10</span> postulabantur ergo nobiles homines appellantibusque tribunos nemo erat auxilio, quin <span class="corr">[nomina]</span> reciperentur. <span class="">section 11</span> inde nobilitas, nec ii modo, in quos crimen intendebatur, sed universi simul negare nobilium id crimen esse, quibus si nulla obstetur fraude, pateat via ad honorem, sed hominum novorum. <span class="">section 12</span> ipsos adeo dictatorem magistrumque equitum reos magis quam quaesitores idoneos eius criminis esse intellecturosque ita id esse, simul magistratu abissent. <span class="corr">[tum]</span> enim vero Maenius, <span class="">section 13</span> iam famae magis quam imperii memor, progressus in contionem ita verba <span class="pagebreak" id="index.xml-pb-d30e1546">[Page p.534]</span> fecit: ' <span class="">section 14</span> et omnes ante actae vitae vos conscios habeo, Quirites, et hic ipse honos delatus ad me testis est innocentiae meae; neque enim, quod saepe alias, quia ita tempora postulabant rei publicae, qui bello clarissimus esset, sed qui maxime procul ab his coitionibus vitam egisset, dictator deligendus exercendis quaestionibus fuit. <span class="">section 15</span> sed quoniam quidam nobiles homines—qua de causa, vos existimare quam me pro magistratu quicquam inconpertum dicere melius est— <span class="">section 16</span> primum ipsas expugnare quaestiones omni ope adnisi sunt, dein, postquam ad id parum potentes erant, ne causam dicerent, in praesidia adversariorum, appellationem et tribunicium auxilium, <span class="">section 17</span> patricii confugerunt, postremo repulsi inde—adeo omnia tutiora, quam ut innocentiam suam purgarent, visa—in nos inruerunt et privatis dictatorem poscere reum verecundiae non fuit, ut omnes di hominesque sciant ab illis etiam, <span class="">section 18</span> quae non possint, temptari, ne rationem vitae reddant, me obviam ire crimini et offerre me inimicis reum, dictatura me abdico. <span class="">section 19</span> vos quaeso, consules, si vobis datum ab senatu negotium fuerit, in me primum et hunc M. Folium quaestiones exerceatis, ut appareat innocentia nostra nos, non maiestate honoris tutos a criminationibus istis esse.'</p><p>abdicat inde se dictatura <span class="">section 20</span> et post eum confestim Folius magisterio equitum; primique apud consules — iis enim ab senatu mandata res est—rei facti adversus nobilium testimonia egregie absolvuntur. <span class="">section 21</span> Publilius etiam Philo multiplicatis summis honoribus post res tot domi belloque gestas, ceterum invisus nobilitati, causam dixit absolutusque est. <span class="">section 22</span> nec diutius, ut fit, quam dum recens erat, quaestio per clara nomina reorum viguit; inde labi coepit ad viliora capita, donec coitionibus factionibusque, adversus quas conparata erat, oppressa est. <span class="">chapter 27</span> <span class="">section 1</span> earum fama rerum, magis tamen spes Campanae defectionis, in quam coniuratum erat, Samnites <span class="pagebreak" id="index.xml-pb-d30e1574">[Page p.535]</span> in Apuliam versos rursus ad Caudium revocavit, ut inde ex propinquo, <span class="">section 2</span> si qui motus occasionem aperiret, Capuam Romanis eriperent. <span class="">section 3</span> eo consules cum valido exercitu venerunt. et primo circa saltus, cum utrimque ad hostem iniqua via esset, cunctati sunt; <span class="">section 4</span> deinde Samnites per aperta loca brevi circuitu in loca plana, <span class="">section 5</span> Campanos campos, agmen demittunt, ibique primum castra in conspectum hostibus data, deinde levibus proeliis, equitum saepius quam peditum, utrimque periculum factum; nec aut eventus eorum Romanum aut morae, qua trahebant bellum, paenitebat. <span class="">section 6</span> Samnitium contra ducibus et carpi parvis cotidie damnis et senescere dilatione belli vires suae videbantur. <span class="">section 7</span> <span class="corr">[itaque]</span> in aciem procedunt equitibus in cornua divisis, quibus praeceptum erat, intentiores ad respectum castrorum, ne qua eo vis fieret, quam ad proelium starent: <span class="">section 8</span> aciem pedite tutam fore. consulum Sulpicius in dextro, Poetelius in laevo cornu consistunt. dextra pars, qua et Samnites raris ordinibus aut ad circumeundos hostes aut ne ipsi circumirentur constiterant, latius patefacta stetit; <span class="">section 9</span> sinistris, praeterquam quod confertiores steterant, repentino consilio Poeteli consulis additae vires, qui subsidiarias cohortes, quae integrae ad longioris pugnae casus reservabantur, in primam aciem extemplo emisit universisque hostem primo impetu viribus inpulit. <span class="">section 10</span> commota pedestri acie Samnitium eques in pugnam succedit. in hunc transverso agmine inter duas acies se inferentem Romanus equitatus concitat equos signaque et ordines peditum atque equitum confundit, donec universam ab ea parte avertit aciem. <span class="">section 11</span> <span class="corr">[in]</span> eo cornu non Poetelius solus sed Sulpicius etiam hortator adfuerat, avectus ab suis nondum conserentibus manus ad clamorem a sinistra parte prius exortum. <span class="">section 12</span> unde <span class="corr">[haud]</span> dubiam victoriam cernens cum ad suum cornu tenderet cum mille ducentis viris, dissimilem ibi fortunam invenit, Romanos loco pulsos, victorem hostem signa in perculsos inferentem. <span class="">section 13</span> ceterum <span class="pagebreak" id="index.xml-pb-d30e1620">[Page p.536]</span> omnia mutavit repente consulis adventus; nam et conspectu ducis refectus militum est animus, et maius quam pro numero auxilium advenerant fortes viri, et partis alterius victoria audita, mox visa etiam, proelium restituit. <span class="">section 14</span> tota deinde iam vincere acie Romanus et omisso certamine caedi capique Samnites, nisi qui Maleventum, cui nunc urbi Beneventum nomen est, perfugerunt. ad triginta milia caesa aut capta Samnitium proditum memoriae est.</p><p><span class="">chapter 28</span> <span class="">section 1</span> consules egregia victoria parta protinus inde ad Bovianum oppugnandum legiones ducunt; ibique hiberna egerunt, <span class="">section 2</span> donec ab novis consulibus, L. Papirio Cursore quintum, C. Iunio Bubulco iterum, nominatus dictator C. Poetelius cum M. Folio magistro equitum exercitum accepit. <span class="">section 3</span> is cum audisset arcem Fregellanam ab Samnitibus captam, omisso Boviano ad Fregellas pergit. unde nocturna Samnitium fuga sine certamine receptis Fregellis praesidioque valido inposito in Campaniam reditum maxime ad Nolam armis repetendam. <span class="">section 4</span> eo se intra moenia sub adventum dictatoris et Samnitium omnis multitudo et Nolani agrestes contulerant. <span class="">section 5</span> dictator urbis situ circumspecto, quo apertior aditus ad moenia esset, omnia aedificia — et frequenter ibi habitabatur—circumiecta muris incendit; nec ita multo post, sive a Poetelio dictatore sive ab C. Iunio consule—nam utrumque traditur—, Nola est capta. <span class="">section 6</span> qui captae decus Nolae ad consulem trahunt, adiciunt Atinam et Calatiam ab eodem captas, Poetelium autem pestilentia orta clavi figendi causa dictatorem dictum.</p><p>Suessa <span class="">section 7</span> et Pontiae eodem anno coloniae deductae sunt. Suessa Auruncorum fuerat; Volsci Pontias, insulam sitam in conspectu litoris sui, incoluerant. <span class="">section 8</span> et Interamnam Sucasinam ut deduceretur colonia, senati consultum factum est; sed triumviros creavere ac misere colonorum quattuor milia insequentes consules M. Valerius, P. Decius.</p><div class="pagebreak" id="index.xml-pb-d30e1647">[Page p.537]</div><p><span class="">chapter 29</span> <span class="">section 1</span> profligato fere Samnitium bello, priusquam ea cura decederet patribus Romanis, Etrusci belli fama exorta est. <span class="">section 2</span> <span class="corr">[nec]</span> erat ea tempestate gens alia, cuius secundum Gallicos tumultus arma terribiliora essent cum propinquitate agri <span class="corr">[tum]</span> multitudine hominum. <span class="">section 3</span> itaque altero consule in Samnio reliquias belli persequenti P. Decius, qui graviter aeger Romae restiterat, auctore senatu dictatorem <span class="italics">C. Sulpicium Longum, is</span> <span class="italics">magistrum equitum </span> C. Iunium Bubulcum dixit. <span class="">section 4</span> is, prout rei magnitudo postulabat, omnes iuniores sacramento adigit, arma quaeque alia res poscit summa industria parat; nec tantis apparatibus elatus de inferendo bello agitat, quieturus haud dubie, nisi ultro arma Etrusci inferrent. <span class="">section 5</span> eadem in conparando cohibendoque bello consilia et apud Etruscos fuere: neutri finibus egressi. <span class="corr">[et]</span> censura clara eo anno Ap. Claudi et C. Plauti fuit, memoriae tamen felicioris ad posteros nomen Appi <span class="italics">est, <span class="">section 6</span></span> quod viam munivit et aquam in urbem duxit eaque unus perfecit, <span class="">section 7</span> quia ob infamem atque invidiosam senatus lectionem verecundia victus collega magistratu se abdicaverat; <span class="">section 8</span> Appius iam inde antiquitus insitam pertinaciam familiae gerendo solus censuram obtinuit.</p><p><span class="">section 9</span> eodem Appio auctore Potitii, gens, cuius ad aram maximam Herculis familiare sacerdotium fuerat, servos publicos ministerii delegandi causa sollemnia eius sacri docuerant. <span class="">section 10</span> traditur inde, dictu mirabile et quod demovendis statu suo sacris religionem facere possit, cum duodecim familiae ea tempestate Potitiorum essent, puberes ad triginta, omnis intra annum cum stirpe exstinctos; <span class="">section 11</span> nec nomen tantum Potitiorum interisse sed censorem etiam Appium memori deum ira post aliquot annos luminibus captum.</p><p><span class="">chapter 30</span> <span class="">section 1</span> itaque consules, qui eum annum secuti sunt, C. Iunius Bubulcus tertium et Q. Aemilius Barbula iterum, initio anni questi apud populum <span class="corr">[deformatum]</span> <span class="pagebreak" id="index.xml-pb-d30e1717">[Page p.538]</span> ordinem prava lectione senatus, <span class="">section 2</span> qua potiores aliquot lectis praeteriti esseit, negaverunt <span class="corr">[eam]</span> lectionem se, quae sine recti pravique discrimine ad gratiam ac libidinem facta esset, observaturos et senatum extemplo citaverunt eo ordine, qui ante censores Ap. Claudium et C. Plautium fuerat. <span class="">section 3</span> et duo imperia eo anno dari coepta per populum, utraque pertinentia ad rem militarem: unum, ut tribuni militum seni deni in quattuor legiones a populo crearentur, quae antea perquam paucis suffragio populi relictis locis dictatorum et consulum ferme fuerant beneficia; tulere <span class="corr">[eam]</span> rogationem tribuni plebei L. Atilius, C. Marcius; <span class="">section 4</span> alterum, ut duumviros navales classis ornandae reficiendaeque causa idem populus iuberet; lator huius plebi sciti fuit M. Decius tribunus plebis.</p><p><span class="">section 5</span> eiusdem anni rem dictu parvam praeterirem, ni ad religionem visa esset pertinere. tibicines, quia prohibiti a proximis censoribus erant in aede Iovis vesci, quod traditum antiquitus erat, aegre passi Tibur uno agmine abierunt, adeo ut nemo in urbe esset, qui sacrificiis praecineret. <span class="">section 6</span> eius rei religio tenuit senatum, legatosque Tibur miserunt, ut darent operam, ut ii homines Romanis restituerentur. <span class="">section 7</span> Tiburtini benigne polliciti primum accitos eos in curiam hortati sunt, uti reverterentur Romam; postquam perpelli nequibant, consilio haud abhorrente ab ingeniis hominum eos adgrediuntur. <span class="">section 8</span> die festo alii alios per speciem celebrandarum cantu epularum invitant et vino, cuius avidum ferme <span class="italics">id</span> genus est, <span class="">section 9</span> oneratos sopiunt atque ita in plaustra somno vinctos coniciunt ac Romam deportant. nec prius sensere, quam plaustris in foro relictis plenos crapulae eos lux oppressit. <span class="">section 10</span> <span class="corr">[tunc]</span> concursus populi factus, impetratoque, ut manerent, datum, ut triduum quotannis ornati cum cantu atque hac, quae nunc sollemnis est, licentia per urbem vagarentur, restitutumque in aede vescendi ius iis, qui sacris praecinerent. haec inter duorum ingentium bellorum curam gerebantur.</p><div class="pagebreak" id="index.xml-pb-d30e1763">[Page p.539]</div><p><span class="">chapter 31</span> <span class="">section 1</span> consules inter se provincias partiti; Iunio Samnites, Aemilio novum bellum Etruria sorte obvenit. <span class="">section 2</span> in Samnio Cluviani praesidium Romanum, quia nequiverat vi capi, obsessum fame in deditionem acceperant Samnites verberibusque foedum in modum laceratos occiderant deditos. <span class="">section 3</span> huic infensus crudelitati Iunius, nihil antiquius oppugnatione Cluviani ratus, quo die adgressus est moenia, vi cepit atque omnes puberes interfecit. <span class="">section 4</span> inde victor exercitus Bovianum ductus. caput hoc erat Pentrorum Samnitium longe ditissimum atque opulentissimum armis virisque. <span class="">section 5</span> ibi, quia haud tantum irarum erat, spe praedae milites accensi oppido potiuntur. minus itaque saevitum in hostes est; praedae plus paene quam ex omni Samnio umquam egestum benigneque omnis militi concessa. et postquam praepotentem armis Romanum <span class="">section 6</span> nec acies subsistere ullae nec castra nec urbes poterant, omnium principum in Samnio eo curae sunt intentae, ut insidiis quaereretur locus, si qua licentia populandi effusus exercitus excipi ac circumveniri posset. <span class="corr">[transfugae]</span> agrestes et captivi, <span class="">section 7</span> quidam forte, pars consilio oblati, congruentia ad consulem adferentes, quae et vera erant, pecoris vim ingentem in saltum avium conpulsam esse, perpulerunt, ut praedatum eo expeditae ducerentur legiones. <span class="">section 8</span> ibi ingens hostium exercitus itinera occultus insederat et, postquam intrasse Romanos vidit saltum, repente exortus cum clamore ac tumultu incautos invadit. <span class="">section 9</span> et primo nova res trepidationem fecit, dum arma capiunt, sarcinas congerunt in medium; dein postquam, ut quisque liberaverat se onere aptaveratque armis, ad signa undique coibant et notis ordinibus in vetere disciplina militiae iam sine praecepto ullius sua sponte struebatur acies, <span class="">section 10</span> consul ad ancipitem maxime pugnam advectus desilit ex equo et Iovem Martemque atque alios testatur deos se nullam suam gloriam inde, sed praedam militi quaerentem in eum locum devenisse <span class="">section 11</span> neque in se aliud <span class="pagebreak" id="index.xml-pb-d30e1798">[Page p.540]</span> quam nimiam ditandi ex hoste militis curam reprehendi posse; ab eo se dedecore nullam rem aliam quam virtutem militum vindicaturam. <span class="">section 12</span> coniterentur modo uno animo omnes invadere hostem, victum acie, castris exutum, nudatum urbibus, ultimam spem furto insidiarum temptantem et loco, non armis fretum. <span class="">section 13</span> sed quem esse iam virtuti Romanae inexpugnabilem locum Fregellana arx Soranaque et ubicumque iniquo successum erat loco memorabantur.</p><p><span class="">section 14</span> his accensus miles, omnium inmemor difficultatium, vadit adversus inminentem hostium aciem. ibi paulum laboris fuit, dum in adversum clivum erigitur agmen; <span class="">section 15</span> ceterum postquam prima signa planitiem summam ceperunt sensitque acies aequo se iam institisse loco, versus extemplo est terror in insidiatores easdemque latebras, quibus se paulo ante texerant, palati atque inermes fuga repetebant. <span class="">section 16</span> sed loca difficilia hosti quaesita ipsos tum sua fraude inpediebant. itaque ergo perpaucis effugium patuit; caesa ad viginti milia hominum victorque Romanus ad oblatam ab hoste praedam pecorum discurrit.</p><p><span class="">chapter 32</span> <span class="">section 1</span> dum haec geruntur in Samnio, iam omnes Etruriae populi praeter Arretinos ad arma ierant, ab oppugnando Sutrio, quae urbs socia Romanis velut claustra Etruriae erat, ingens orsi bellum. <span class="">section 2</span> eo alter consul Aemilius cum exercitu ad liberandos obsidione socios venit. advenientibus Romanis Sutrini commeatus benigne in castra ante urbem posita advexere.</p><p><span class="">section 3</span> Etrusci diem primum consultando, maturarent traherentne bellum, traduxerunt. postero die, ubi celeriora quam tutiora consilia magis placuere ducibus, sole orto signum pugnae propositum est armatique in <span class="corr">[aciem]</span> procedunt. <span class="">section 4</span> quod postquam consuli nuntiatum est, extemplo tesseram dari iubet, ut prandeat miles firmatisque cibo viribus arma capiat. <span class="">section 5</span> dicto paretur. consul, ubi armatos paratosque vidit, signa extra vallum proferri iussit et <span class="corr">[haud]</span> procul hoste instruxit aciem. . <span class="pagebreak" id="index.xml-pb-d30e1841">[Page p.541]</span> aliquamdiu intenti utrimque steterunt expectantes, 'ut ab adversariis clamor et pugna inciperet; <span class="">section 6</span> et prius sol meridie se inclinavit, quam telum hinc aut illinc emissum est. inde, ne infecta re abiretur, clamor ab Etruscis oritur concinuntque tubae et signa inferuntur; nec segnius a Romanis pugna initur. <span class="">section 7</span> concurrunt infensis animis; numero hostis, virtute Romanus superat, anceps proelium multos utrimque <span class="">section 8</span> et fortissimum quemque absumit, nec prius inclinata res est, quam secunda acies Romana ad prima signa, integri fessis, successerunt. <span class="">section 9</span> Etrusci, quia nullis recentibus subsidiis fulta prima acies fuit, ante signa circaque omnes ceciderunt. nullo umquam proelio fugae minus nec plus caedis fuisset, ni obstinatos mori Tuscos nox texisset, ita ut victores prius quam victi pugnandi finem facerent. <span class="">section 10</span> post occasum solis signum receptui datum est; nocte utroque in castra reditum. <span class="">section 11</span> <span class="corr">[nec]</span> deinde quicquam eo anno rei memoria digna apud Sutrium gestum est, quia et ex hostium exercitu prima tota acies deleta uno proelio fuerat subsidiariis modo relictis, vix quod satis esset ad castrorum praesidium, <span class="">section 12</span> et apud Rom'anos tantum vulnerum fuit, ut plures post proelium saucii decesserint quam ceciderant in acie.</p><p><span class="">chapter 33</span> <span class="">section 1</span> Q. Fabius, insequentis anni consul, bellum ad Sutrium excepit, collega Fabio C. Marcius Rutilus datus est. <span class="">section 2</span> ceterum et Fabius supplementum ab Roma adduxit et novus exercitus domo accitus Etruscis venit. <span class="corr">[permulti]</span> anni iam erant, <span class="">section 3</span> cum inter patricios magistratus tribunosque nulla certamina fuerant, cum ex ea familia, quae velut fatales cum tribunis ac plebe <span class="italics">simultates</span> exercebat, certamen oritur. <span class="">section 4</span> <span class="corr">[Appi]</span> Claudius censor circumactis decem et octo mensibus, quod Aemilia lege finitum censurae spatium temporis erat, cum C. Plautius, collega eius, magistratu se abdicasset, nulla vi conpelli, ut abdicaret, potuit. <span class="">section 5</span> P. Sempronius erat tribunus plebis, qui finiendae censurae intra <span class="pagebreak" id="index.xml-pb-d30e1894">[Page p.542]</span> <span class="corr">[legitimum]</span> tempus actionem susceperat, non popularem magis quam iustam nec in vulgus quam optimo cuique gratiorem. <span class="">section 6</span> is cum identidem legem Aemiliam recitaret auctoremque eius Mam. Aemilium dictatorem laudibus ferret, qui quinquennalem ante censuram et longinquitate potestatis dominantem intra sex mensum et anni coegisset spatium, <span class="">section 7</span> 'dic agedum' inquit, ' <span class="corr">[Appi]</span> Claudi, quidnam facturus fueris, si eo tempore, quo C. Furius et M. Geganius censores fuerunt, censor fuisses'. <span class="">section 8</span> negare Appius interrogationem tribuni magno opere ad causam pertinere suam; <span class="">section 9</span> nam etsi tenuerit lex Aemilia eos censores, quorum in magistratu lata esset, quia post illos censores creatos <span class="corr">[eam]</span> legem populus iussisset quodque postremum iussisset, id ius ratumque esset, non tamen aut se aut eorum quemquam, qui post <span class="corr">[eam]</span> legem latam creati censores essent, teneri ea lege potuisse.</p><p><span class="">chapter 34</span> <span class="">section 1</span> haec sine ullius adsensu cavillante Appio 'en' inquit, 'Quirites, illius Appi progenies, qui decemvir in annum creatus altero anno se ipse creavit, <span class="">section 2</span> tertio nec ab se nec ab ullo creatus privatus fasces et imperium obtinuit nec ante continuando abstitit magistratu, quam obruerent eum male parta, male gesta, male retenta imperia. <span class="">section 3</span> haec est eadem familia, Quirites, cuius vi atque iniuriis conpulsi extorres patria Sacrum montem cepistis; <span class="">section 4</span> haec, adversus quam tribunicium auxilium vobis <span class="corr">[comparastis;]</span> haec, propter quam duo exercitus Aventinum insedistis; haec, quae faenebres leges, haec, quae agrarias semper inpugnavit. <span class="">section 5</span> haec conubia patrum et plebis interrupit; haec plebi ad curules magistratus iter obsaepsit. hoc est nomen multo quam Tarquiniorum infestius vestrae libertati. <span class="">section 6</span> itane tandem, <span class="corr">[Appi]</span> Claudi? cum centesimus iam annus sit ab Mam. Aemilio dictatore, tot censores fuerint, nobilissimi fortissimique viri, nemo eorum duodecim tabulas legit? nemo id ius esse, quod postremo populus iussisset, sciit? <span class="">section 7</span> immo vero omnes scierunt et ideo Aemiliae potius <span class="pagebreak" id="index.xml-pb-d30e1961">[Page p.543]</span> legi paruerunt quam illi antiquae, qua primum censores creati erant, quia hanc postremam iusserat populus et quia, ubi duae contrariae leges sunt, semper antiquae obrogat nova. <span class="">section 8</span> an hoc dicis, Appi, non teneri Aemilia lege populum? an populum teneri, te unum exlegem esse? <span class="">section 9</span> tenuit Aemilia lex violentos illos censores C. Furium et M. Geganium, qui, quid iste magistratus in re publica mali facere posset, indicarunt, cum ira finitae potestatis Mam. Aemilium, principem aetatis suae belli domique, aerarium fecerunt; <span class="">section 10</span> tenuit deinceps omnes censores intra centum annorum spatium; <span class="">section 11</span> tenet C. Plautium, collegam tuum, iisdem auspiciis, eodem iure creatum. an hunc non, ut qui optimo iure censor creatus esset, populus creavit? tu unus eximius es, in quo hoc praecipuum ac singulare valeat? <span class="">section 12</span> quem tu regem sacrificiorum crees? amplexus regni nomen, ut qui optimo iure rex Romae creatus sit, creatum se dicet. quem semestri dictatura, quem interregno quinque dierum contentum fore putes? quem clavi figendi aut ludorum causa dictatorem audacter crees? <span class="">section 13</span> quam isti stolidos ac socordes videri creditis eos, qui intra vicesimum diem ingentibus rebus gestis dictatura se abdicaverunt aut qui vitio creati abierunt magistratu? <span class="">section 14</span> quid ego antiqua repetam? nuper intra decem annos C. Maenius dictator, quia, cum quaestiones severius, quam quibusdam potentibus tutum erat, exerceret, contagio eius, quod quaerebat ipse, criminis obiectata ab inimicis est, ut privatus obviam iret crimini, dictatura se abdicavit. <span class="">section 15</span> nolo ego istam in te modestiam; ne degeneraveris a familia imperiosissima et superbissima; non die, non hora citius, quam necesse est, magistratu abieris, modo ne excedas finitum tempus. <span class="">section 16</span> satis est aut diem aut mensem censurae adicere? triennium, inquit, et sex menses ultra, quam licet Aemilia lege, censuram geram et solus geram. <span class="">section 17</span> hoc quidem iam regno simile est. an collegam subrogabis, quem ne in demortui quidem <span class="pagebreak" id="index.xml-pb-d30e1985">[Page p.544]</span> locum subrogari fas est? <span class="">section 18</span> paenitet enim, quod antiquissimum sollemne et solum ab ipso, cui fit, institutum deo ab nobilissimis antistitibus eius sacri ad servorum ministerium religiosus censor deduxisti, <span class="">section 19</span> gens antiquior originibus urbis huius, hospitio deorum inmortalium sancta, propter te ac tuam censuram intra annum ab stirpe extincta est, nisi universam rem publicam eo nefario obstrinxeris, quod ominari etiam reformidat animus. <span class="">section 20</span> urbs eo lustro capta est, quo demortuo <span class="strikethrough">collega</span> C. Iulio censore L. Papirius Cursor, ne abiret magistratu, M. Cornelium Maluginensem collegam subrogavit. <span class="">section 21</span> et quando modestior illius cupiditas fuit quam tua, Appi? nec solus nec ultra finitum lege tempus L. Papirius censuram gessit; tamen neminem invenit, qui se postea auctorem sequeretur; omnes deinceps censores post mortem collegae se magistratu abdicarunt. <span class="">section 22</span> te nec quod dies exiit censurae, nec quod collega magistratu abiit, nec lex nec pudor coercet: virtutem in superbia, in audacia, in contemptu deorum hominumque ponis. <span class="">section 23</span> ego te, <span class="corr">[Appi]</span> Claudi, pro istius magistratus maiestate ac verecundia, quem gessisti, non modo manu violatum, sed ne verbo quidem inclementiori a me appellatum vellem; <span class="">section 24</span> sed et haec, quae adhuc egi, pervicacia tua et superbia coegit me loqui, et, nisi Aemiliae legi parueris, in vincula duci iubebo nec, <span class="">section 25</span> cum ita conparatum a maioribus sit, ut comitiis censoriis, nisi duo confecerint legitima suffragia, non renuntiato altero comitia differantur, ego te, qui solus censor creari non possis, solum censuram gerere patiar'.</p><p><span class="">section 26</span> haec taliaque cum dixisset, prendi censorem et in vincula duci iussit. adprobantibus sex tribunis actionem collegae tres appellanti Appio auxilio fuerunt; summaque invidia omnium ordinum solus censuram gessit.</p><p><span class="">chapter 35</span> <span class="">section 1</span> dum ea Romae geruntur, iam Sutrium ab Etruscis obsidebatur, consulique Fabio imis montibus ducenti ad ferendam opem sociis temptandasque munitiones, <span class="pagebreak" id="index.xml-pb-d30e2024">[Page p.545]</span> si qua posset, acies hostium instructa occurrit; <span class="">section 2</span> quorum ingentem multitudinem cum ostenderet subiecta late planities, consul, ut loco paucitatem suorum adiuvaret, flectit paululum in clivos agmen aspreta erant strata saxis—, inde signa in hostem obvertit. <span class="">section 3</span> Etrusci omnium praeterquam multitudinis suae, qua sola freti erant, inmemores proelium ineunt adeo raptim et avide, ut abiectis missilibus, quo celerius manus consererent, stringerent gladios vadentes in hostem; <span class="">section 4</span> Romanus contra nunc tela nunc saxa, quibus eos adfatim locus ipse armabat, ingerere. <span class="">section 5</span> igitur scuta galeaeque ictae cum etiam quos non vulneraverunt turbarent, neque subire erat facile ad propiorem pugnam, neque missilia habebant, quibus eminus rem gererent; <span class="">section 6</span> stantes et expositos ad ictus, cum iam satis nihil tegeret, quosdam etiam pedem referentes fluctuantemque et instabilem aciem redintegrato clamore strictis gladiis hastati et principes invadunt. <span class="">section 7</span> eum impetum non tulerunt Etrusci versisque signis fuga effusa castra repetunt. <span class="">section 8</span> sed equites Romani praevecti per obliqua campi cum se fugientibus obtulissent, omisso ad castra itinere montes petunt; inde inermi paene agmine ac vexato vulneribus in silvam Ciminiam penetratum. Romanus multis milibus Etruscorum caesis, duodequadraginta signis militaribus captis, castris etiam hostium cum praeda ingenti potitur. <span class="corr">[tum]</span> de persequendo hoste agitari coeptum.</p><p><span class="">chapter 36</span> <span class="">section 1</span> silva erat Ciminia magis <span class="corr">[tum]</span> invia atque horrenda, quam nuper fuere Germanici saltus, nulli ad <span class="corr">[eam]</span> diem ne mercatorum quidem adita. <span class="corr">[eam]</span> intrare haud fere quisquam praeter ducem ipsum audebat; aliis omnibus cladis Caudinae nondum memoria aboleverat. <span class="">section 2</span> <span class="corr">[tum]</span> ex iis, qui aderant, consulis frater—eum Fabium Caesonem alii, C. Claudium quidam, matre eadem qua consulem genitum, tradunt—speculatum se iturum professus brevique omnia certa adlaturum. Caere educatus apud hospites, <span class="">section 3</span> Etruscis inde litteris <span class="pagebreak" id="index.xml-pb-d30e2082">[Page p.546]</span> eruditus erat linguamque Etruscam probe noverat. habeo auctores vulgo <span class="corr">[tum]</span> Romanos pueros, sicut nunc Graecis, ita Etruscis litteris erudiri solitos; <span class="">section 4</span> sed propius est vero praecipuum aliquid fuisse in eo, qui se tam audaci simulatione hostibus inmiscuerit. servus ei dicitur comes unus fuisse, nutritus una eoque haud ignarus linguae eiusdem; <span class="">section 5</span> nec quicquam aliud proficiscentes quam summatim regionis, quae intranda erat, naturam ac nomina principum in populis accepere, ne qua inter conloquia insigni nota haesitantes deprendi possent. <span class="">section 6</span> iere pastorali habitu, agrestibus telis, falcibus gaesisque binis, armati. sed neque commercium linguae nec vestis armorumve habitus sic eos texit, quam quod abhorrebat ab fide quemquam externum Ciminios saltus intraturum. <span class="">section 7</span> usque ad Camertes <span class="corr">[Umbros]</span> penetrasse dicuntur. ibi, qui essent, fateri Romanum ausum introductumque in senatum consulis verbis egisse de societate amicitiaque atque inde comi hospitio acceptum nuntiare Romanis iussum, <span class="">section 8</span> commeatum exercitui dierum triginta praesto fore, si ea loca intrasset, iuventutemque Camertium <span class="corr">[Umbrorum]</span> in armis paratam imperio futuram.</p><p><span class="">section 9</span> haec cum relata consuli essent, inpedimentis prima vigilia praemissis, legionibus post inpedimenta ire iussis ipse substitit cum equitatu et luce orta postero die obequitavit stationibus hostium, <span class="">section 10</span> quae extra <span class="corr">[saltum]</span> dispositae erant; et cum satis diu tenuisset hostem, in castra sese recepit portaque altera egressus ante noctem agmen adsequitur. <span class="">section 11</span> postero die luce prima iuga Ciminii montis tenebat. inde contemplatus opulenta Etruriae arva milites emittit. <span class="">section 12</span> ingenti iam abacta praeda tumultuariae agrestium Etruscorum cohortes repente a principibus regionis eius concitatae Romanis occurrunt adeo inconpositae, ut vindices praedarum prope ipsi praedae fuerint. <span class="">section 13</span> caesis fugatisque iis, late depopulato agro victor Romanus opulentusque rerum omnium copia in castra rediit.</p><div class="pagebreak" id="index.xml-pb-d30e2133">[Page p.547]</div><p><span class="">section 14</span> eo forte quinque legati cum duobus tribunis <span class="corr">[plebis]</span> venerant denuntiatum Fabio senatus verbis, ne <span class="corr">[saltum]</span> Ciminium transiret. laetati serius se, quam ut inpedire bellum possent, venisse, nuntii victoriae Romam revertuntur.</p><p><span class="">chapter 37</span> <span class="">section 1</span> hac expeditione consulis motum latius erat quam profligatum bellum; vastationem namque sub Ciminii montis radicibus iacens ora senserat, conciveratque indignatione non Etruriae modo populos sed <span class="corr">[Umbriae]</span> finitima. <span class="">section 2</span> itaque quantus non umquam antea exercitus ad Sutrium venit; <span class="">section 3</span> neque e silvis tantummodo promota castra, sed etiam aviditate dimicandi quam primum in <span class="corr">[campos]</span> delata acies. deinde instructa primo suo stare loco relicto hostibus ad instruendum contra spatio; dein, postquam detractare hostem sensere pugnam, ad vallum subeunt. <span class="">section 4</span> ubi postquam stationes quoque receptas intra munimenta sensere, clamor repente circa duces ortus, ut eo sibi e <span class="corr">[castris]</span> cibaria eius diei deferri iuberent: mansuros se sub armis et aut nocte aut ,certe luce prima castra hostium invasuros. <span class="">section 5</span> <span class="corr">[nihilo]</span> quietior Romanus exercitus imperio ducis continetur. decima erat fere diei hora, cum cibum capere consul milites iubet; praecipit, ut in armis sint, quacumque diei noctisve hora signum dederit; <span class="">section 6</span> paucis milites adloquitur, Samnitium bella extollit, elevat Etruscos; nec hostem hosti nec multitudinem multitudini conparandam ait; esse praeterea telum aliud occultum; scituros in tempore; interea taceri opus esse. his ambagibus prodi simulabat hostes, <span class="">section 7</span> quo animus militum multitudine territus restitueretur; et, quod sine munimento consederant, veri similius erat quod simulabatur. curati cibo corpora quieti dant et quarta fere vigilia sine tumultu excitati arma capiunt. <span class="">section 8</span> dolabrae calonibus dividuntur ad vallum proruendum fossasque inplendas. intra munimenta instruitur acies, delectae cohortes ad portarum exitus conlocantur.</p><div class="pagebreak" id="index.xml-pb-d30e2196">[Page p.548]</div><p><span class="">section 9</span> dato deinde signo paulo ante lucem, quod aestivis noctibus sopitae maxime quietis tempus est, proruto vallo erupit acies, stratos passim invadit hostes; alios inmobiles, alios semisomnos in cubilibus suis, maximam partem ad arma trepidantes caedes oppressit; paucis armandi se datum spatium est; <span class="">section 10</span> eos ipsos non signum certum, non ducem sequentes fundit Romanus fugatosque persequitur. ad castra, ad silvas diversi tendebant. silvae tutius dedere refugium; nam castra in campis sita eodem die capiuntur. aurum argentumque iussum referri ad consulem; cetera praeda militis fuit. caesa aut capta eo die hostium milia ad sexaginta. <span class="">section 11</span> <span class="corr">[eam]</span> tam claram pugnam trans Ciminiam silvam ad Perusiam pugnatam quidam auctores sunt metuque in magno civitatem fuisse, ne interclusus exercitus tam infesto saltu coortis undique Tuscis <span class="corr">[Umbrisque]</span> opprimeretur. <span class="">section 12</span> sed ubicumque pugnatum est, res Romana superior fuit. itaque a Perusia et Cortona et Arretio, quae ferme capita Etruriae populorum ea tempestate erant, legati pacem foedusque ab Romanis petentes indutias in triginta annos impetraverunt. <span class="">chapter 38</span> <span class="">section 1</span> dum haec in Etruria geruntur, consul alter C. Marcius Rutilus Allifas de Samnitibus vi cepit. multa alia castella vicique aut deleta hostiliter aut integra in potestatem venere.</p><p>per idem tempus et classis Romana a P. Cornelio, <span class="">section 2</span> quem senatus maritimae orae praefecerat, in Campaniam acta cum adpulsa Pompeios esset, socii inde navales ad depopulandum agrum Nucerinum profecti, proximis raptim vastatis, unde reditus tutus ad naves esset, dulcedine, ut fit, praedae longius progressi excivere hostes. <span class="">section 3</span> palatis per agros nemo obvius fuit, cum occidione occidi possent; redeuntes agmine incauto procul navibus adsecuti agrestes exuerunt praeda, partem etiam occiderunt; quae superfuit caedi trepida multitudo ad naves conpulsa est. <span class="">section 4</span> <span class="corr">[profectio]</span> Q. Fabi trans Ciminiam <span class="corr">[siluam]</span> quantum <span class="pagebreak" id="index.xml-pb-d30e2245">[Page p.549]</span> Romae terrorem fecerat, tam laetam famam in Samnium ad hostes tulerat interclusum Romanum exercitum obsideri, cladisque imaginem furculas Caudinas memorabant: <span class="">section 5</span> eadem temeritate avidam ulteriorum semper gentem in saltus invios deductam, saeptam non hostium magis armis quam locorum iniquitatibus esse. iam gaudium invidia quadam miscebatur, <span class="">section 6</span> quod belli Romani decus ab Samnitibus fortuna ad Etruscos avertisset. <span class="">section 7</span> itaque armis virisque ad opprimendum C. Marcium consulem concurrunt, protinus inde Etruriam per Marsos ac Sabinos petituri, si Marcius dimicandi potestatem non faciat. <span class="">section 8</span> obvius iis consul fuit. dimicatum proelio utrimque atroci atque incerto eventu est, et cum anceps caedes fuisset, adversae tamen rei fama in Romanos vertit ob amissos quosdam equestris ordinis tribunosque militum atque unum legatum et, quod insigne maxime fuit, consulis ipsius vulnus. <span class="corr">[ob]</span> haec etiam aucta fama, <span class="">section 9</span> ut solet, ingens terror patres invasit, dictatoremque dici placebat; nec, quin Cursor Papirius diceretur, in quo <span class="corr">[tum]</span> summa rei bellicae ponebatur, dubium cuiquam erat. <span class="">section 10</span> sed nec in Samnium nuntium perferri omnibus infestis tuto posse nec vivere Marcium consulem satis fidebant; alter consul Fabius infestus privatim Papirio erat. <span class="">section 11</span> quae ne ira obstaret bono publico, <span class="">section 12</span> legatos ex consularium numero mittendos ad eum senatus censuit, qui sua quoque eum, non publica solum auctoritate moverent, ut memoriam simultatium patriae remitteret. <span class="">section 13</span> profecti legati ad Fabium cum senatus consultum tradidissent adiecissentque orationem convenientem mandatis, consul demissis in terram oculis tacitus ab incertis, quidnam acturus esset, legatis recessit; <span class="">section 14</span> nocte deinde silentio, ut mos est, L. Papirium dictatorem dixit. cui cum ob animum egregie victum legati gratias agerent, obstinatum silentium obtinuit ac sine responso ac mentione facti sui legatos dimisit, ut appareret insignem dolorem ingenti conprimi animo.</p><div class="pagebreak" id="index.xml-pb-d30e2281">[Page p.550]</div><p><span class="">section 15</span> Papirius C. Iunium Bubulcum magistrum equitum dixit; atque ei legem curiatam de imperio ferenti triste omen diem diffidit, quod Faucia curia fuit principium, duabus insignis cladibus, captae urbis et Caudinae pacis, quod utroque anno eiusdem curiae fuerat principium. <span class="">section 16</span> Macer Licinius tertia etiam clade, quae ad Cremeram accepta est, abominandam eam curiam facit.</p><p><span class="">chapter 39</span> <span class="">section 1</span> dictator postero die auspiciis repetitis pertulit legem; et profectus cum legionibus ad terrorem traducti silvam Ciminiam exercitus nuper scriptis ad Longulam pervenit acceptisque a Marcio consule veteribus militibus in aciem copias eduxit. <span class="">section 2</span> nec hostes detractare visi pugnam. instructos deinde armatosque, cum ab neutris proelium inciperet, nox oppressit. quieti aliquamdiu, <span class="">section 3</span> nec suis diffidentes viribus nec hostem spernentes, stativa in propinquo habuere. **nam <span class="">section 4</span> et cum <span class="corr">[Umbrorum]</span> exercitu acie depugnatum est; fusi tamen magis quam caesi hostes, quia coeptam acriter non tolerarunt pugnam; <span class="">section 5</span> et ad Vadimonis lacum Etrusci lege sacrata coacto exercitu, cum vir virum legisset, quantis numquam alias ante simul copiis simul animis dimicarunt; <span class="">section 6</span> tantoque irarum <span class="corr">[certamine]</span> gesta res est, ut ab neutra parte emissa sint tela. gladiis pugna coepit et acerrime commissa ipso certamine, quod aliquamdiu anceps fuit, accensa est, ut non cum Etruscis totiens victis, sed cum aliqua nova gente videretur dimicatio esse. <span class="">section 7</span> nihil ab ulla parte movetur fugae; cadunt antesignani, et, ne nudentur propugnatoribus signa, fit ex secunda prima acies. ab ultimis deinde subsidiis cietur miles; <span class="">section 8</span> adeoque ad ultimum laboris ac periculi ventum est, ut equites Romani omissis equis ad primos ordines peditum per arma, per corpora evaserint. ea velut nova inter fessos exorta acies turbavit signa Etruscorum; <span class="">section 9</span> secuta deinde impetum eorum, <span class="">section 10</span> utcumque adfecta erat, cetera multitudo tandem perrumpit ordines hostium. tunc vinci pertinacia coepta et averti manipuli quidam, et,— ut <span class="pagebreak" id="index.xml-pb-d30e2326">[Page p.551]</span> semel dedere terga, etiam ceteri omnes capessere fugam. <span class="">section 11</span> ille primum dies fortuna vetere abundantes Etruscorum fregit opes. caesum in acie, quod roboris fuit; castra eodem impetu capta direptaque.</p><p><span class="">chapter 40</span> <span class="">section 1</span> pari subinde periculo gloriaeque eventu bellum in Samnitibus erat, qui praeter ceteros belli apparatus, ut acies sua fulgeret novis armorum insignibus, fecerunt. <span class="">section 2</span> duo exercitus erant; scuta alterius auro, alterius argento caelaverant; forma erat scuti: summum latius, qua pectus atque umeri teguntur, fastigio aequali; ad imum cuneatior mobilitatis causa. spongia pectori tegumentum, <span class="">section 3</span> et sinistrum crus ocrea tectum; galeae cristatae, quae speciem magnitudini corporum adderent. tunicae auratis militibus versicolores, argentatis linteae candidae. his dextrum cornu datum; illi in sinistro consistunt.</p><p><span class="">section 4</span> notus iam Romanis apparatus insignium armorum fuerat, doctique a ducibus erant horridum militem esse debere, non caelatum auro et argento, sed ferro et animis fretum; <span class="">section 5</span> quippe illa praedam verius quam arma esse, nitentia ante rem, deformia inter sanguinem et vulnera; <span class="">section 6</span> virtutem esse militis decus, et omnia illa victoriam sequi et ditem hostem quamvis pauperis victoris praemium esse. <span class="">section 7</span> his Cursor vocibus instinctos milites in proelium ducit. dextro ipse cornu consistit, sinistro praefecit magistrum equitum. <span class="corr">[simul]</span> est concursum, <span class="">section 8</span> ingens fuit cum hoste certamen, non segnius inter dictatorem et magistrum equitum, ab utra parte victoria incipereret. <span class="">section 9</span> prior forte Iunius commovit hostem, laevo dextrum cornu, sacratos more Samnitium milites eoque candida veste et paribus candore armis insignes. eos se Orco mactare Iunius dictitans cum intulisset signa, turbavit ordines et haud dubie inpulit aciem. <span class="">section 10</span> quod ubi sensit dictator, 'ab laevone cornu victoria incipiet' inquit, 'et dextrum cornu, dictatoris acies, alienam pugnam sequetur, non partem maximam victoriae trahet?' <span class="">section 11</span> concitat milites; <span class="pagebreak" id="index.xml-pb-d30e2365">[Page p.552]</span> nec peditum virtuti equites aut legatorum studia ducibus cedunt. <span class="">section 12</span> M. Valerius a dextro, P. Decius ab laevo cornu, ambo consulares, ad equites in cornibus positos evehuntur adhortatique eos, ut partem secum capesserent decoris, in transversa latera hostium incurrunt. <span class="">section 13</span> is novus additus terror cum ex parte utraque circumvasisset aciem et ad terrorem hostium legiones Romanae redintegrato clamore intulissent gradum, <span class="corr">[tum]</span> fuga ab Samnitibus coepta. <span class="">section 14</span> iam strage hominum armorumque insignium campi repleri. ac primo pavidos Samnites castra sua accepere, deinde ne ea quidem retenta; captis direptisque ante noctem iniectus ignis.</p><p><span class="">section 15</span> dictator ex senatus consulto triumphavit, cuius triumpho longe maximam speciem captiva arma praebuere. <span class="">section 16</span> tantum magnificentiae visum in iis, ut aurata scuta dominis argentariarum ad forum ornandum dividerentur. inde natum initium dicitur fori ornandi ab aedilibus, cum tensae ducerentur. <span class="">section 17</span> et Romani quidem ad honorem deum insignibus armis hostium usi sunt; Campani ab superbia et odio Samnitium gladiatores, quod spectaculum inter epulas erat, eo ornatu armarunt Samnitiumque nomine <span class="corr">[compellarunt.]</span></p><p><span class="">section 18</span> eodem anno cum reliquiis Etruscorum ad Perusiam, quae et ipsa indutiarum fidem ruperat, Fabius consul nec dubia nec difficili victoria dimicat. <span class="">section 19</span> ipsum oppidum—nam ad moenia victor accessit—cepisset, ni legati dedentes urbem exissent. <span class="">section 20</span> praesidio Perusiae inposito, legationibus Etruriae amicitiam petentibus prae se Romam ad senatum missis consul praestantiore etiam quam dictator victoria triumphans urbem est invectus; <span class="">section 21</span> quin etiam devictorum Samnitium decus magna ex parte ad legatos, P. Decium et M. Valerium, est versum; quos populus proximis comitiis ingenti consensu consulem alterum, alterum praetorem declaravit.</p><p><span class="">chapter 41</span> <span class="">section 1</span> Fabio ob egregie perdomitam Etruriam continuatur consulatus, Decius collega datur. <span class="corr">[Ualerius]</span> <span class="pagebreak" id="index.xml-pb-d30e2417">[Page p.553]</span> praetor quartum <span class="corr">[creatus.]</span> <span class="">section 2</span> consules partiti provincias: Etruria Decio, Samnium Fabio evenit. Is profectus ad Nuceriam Alfaternam, <span class="">section 3</span> cum pacem petentes, quod uti ea, cum daretur, noluissent, aspernatus esset, oppugnando ad deditionem subegit. <span class="">section 4</span> cum Samnitibus acie dimicatum; <span class="corr">[haud]</span> magno certamine hostes victi; neque eius pugnae memoria tradita foret, ni Marsi eo primum proelio cum Romanis bellassent. secuti Marsorum defectionem Paeligni eandem fortunam habuerunt. Decio quoque, <span class="">section 5</span> alteri consuli, secunda belli fortuna erat. Tarquiniensem metu subegerat frumentum exercitui praebere atque indutias in quadraginta annos petere. <span class="">section 6</span> Volsiniensium castella aliquot vi cepit; quaedam ex iis diruit, ne receptaculo hostibus essent; circumferendoque passim bello tantum terrorem sui fecit, ut nomen omne Etruscum foedus ab consule peteret. ac de eo quidem nihil impetratum; <span class="">section 7</span> indutiae annuae datae. stipendium exercitu Romano ab hoste in eum annum pensum et binae tunicae in militem exactae; ea merces indutiarum fuit. <span class="">section 8</span> <span class="corr">[tranquillas]</span> res iam in Etruscis turbavit repentina defectio, <span class="corr">[Umbrorum]</span> , gentis integrae a cladibus belli, nisi quod transitum exercitus ager senserat. <span class="">section 9</span> ii concitata omni iuventute sua et magna parte Etruscorum ad rebellionem conpulsa tantum exercitum fecerant, ut relicto post se in Etruria Decio ad oppugnandam inde Romam ituros, magnifice de se ac contemptim de Romanis loquentes, iactarent. <span class="">section 10</span> quod inceptum eorum ubi ad Decium consulem perlatum est, ad urbem ex Etruria magnis itineribus pergit et in agro Pupiniensi ad famam intentus hostium consedit. <span class="corr">[nec]</span> Romae spernebatur <span class="corr">[Umbrorum]</span> bellum, <span class="">section 11</span> et ipsae minae metum fecerant expertis Gallica clade, quam intutam urbem incolerent. <span class="">section 12</span> itaque legati ad Fabium consulem missi sunt, ut, si quid laxamenti a bello Samnitium esset, in <span class="corr">[Umbriam]</span> propere exercitum duceret. <span class="pagebreak" id="index.xml-pb-d30e2486">[Page p.554]</span> dicto paruit consul magnisque itineribus ad Mevaniam, <span class="">section 13</span> ubi <span class="corr">[tum]</span> copiae <span class="corr">[Umbrorum]</span> erant, perrexit. <span class="">section 14</span> repens adventus consulis, quem procul <span class="corr">[Umbria]</span> in Samnio bello alio occupatum crediderant, ita exterruit Vmbros, ut alii recedendum ad urbes munitas, quidam omittendum bellum censerent; <span class="">section 15</span> plaga una—Materinam ipsi appellant—non continuit modo ceteros in armis, sed confestim ad certamen egit. castra vallantem Fabium adorti sunt.</p><p>quos ubi effusos ruere in munimenta consul vidit, <span class="">section 16</span> revocatos milites ab opere, prout loci natura tempusque patiebatur, ita instruxit; cohortatusque praedicatione vera qua in Tuscis, qua in Samnio partorum decorum exiguam appendicem Etrusci belli conficere iubet et vocis inpiae poenas expetere, qua se urbem Romanam oppugnaturos minati sint. <span class="">section 17</span> haec tanta sunt alacritate militum audita, ut clamor sua sponte ortus loquentem interpellaverit ducem. ante imperium, ante concentum tubarum ac cornuum cursu effuso in hostem feruntur. <span class="">section 18</span> non tamquam in viros aut armatos incurrunt; mirabilia dictu, signa primo eripi coepta signiferis, deinde ipsi signiferi trahi ad consulem, armatique milites ex acie in aciem transferri, et, sicubi est certamen, scutis magis quam gladiis geritur res; umbonibus incussaque ala sternuntur hostes. <span class="">section 19</span> plus capitur hominum quam caeditur, atque una vox ponere arma iubentium per totam fertur aciem. <span class="">section 20</span> itaque inter ipsum certamen facta deditio est a primis auctoribus belli. postero insequentibusque diebus et ceteri <span class="corr">[Umbrorum]</span> populi deduntur; Ocriculani sponsione in amicitiam accepti.</p><p><span class="">chapter 42</span> <span class="">section 1</span> Fabius, alienae sortis victor belli, in suam provinciam exercitum reduxit. <span class="">section 2</span> itaque ei ob res tam feliciter gestas, sicut priore anno populus continuaverat consulatum, ita senatus in insequentem annum, quo Ap. Claudius, L. Volumnius consules fuerunt, prorogavit maxime Appio adversante imperium. <span class="pagebreak" id="index.xml-pb-d30e2540">[Page p.555]</span> <span class="">section 3</span> Appium censorem petisse consulatum comitiaque eius ab L. Furio tribuno plebis interpellata, donec se censura abdicarit, in quibusdam annalibus invenio. creatus consul, <span class="">section 4</span> cum collegae novum bellum Sallentini hostes decernerentur, Romae mansit, ut urbanis artibus opes augeret, quando belli decus penes alios esset. Volumnium provinciae haud paenituit; <span class="">section 5</span> multa secunda proelia fecit, aliquot urbes hostium vi cepit. praedae erat largitor et benignitatem per se gratam comitate adiuvabat militemque his artibus fecerat et periculi et laboris avidum. <span class="">section 6</span> Q. Fabius pro consule ad urbem Allifas cum Samnitium exercitu signis conlatis confligit. minime ambigua res fuit; fusi hostes atque in castra conpulsi. nec castra forent retenta, ni exiguum superfuisset diei; ante noctem tamen sunt circumsessa et nocte custodita, ne quis elabi posset. <span class="">section 7</span> postero die vixdum luce certa deditio fieri coepta, et pacti, qui Samnitium forent, ut cum singulis vestimentis emitterentur; ii omnes sub iugum missi. <span class="">section 8</span> sociis Samnitium nihil <span class="corr">[cautum;]</span> ad septem milia sub corona veniere. qui se civem Hernicum dixerat, seorsus in custodia habitus. eos omnes Fabius Romam ad senatum misit; <span class="">section 9</span> et cum quaesitum esset, dilectu an voluntarii pro Samnitibus adversus Romanos bellassent, <span class="">section 10</span> per Latinos populos custodiendi dantur, iussique <span class="corr">[eam]</span> integram rem novi consules P. Cornelius Arvina, Q. Marcius Tremulus — hi enim iam creati erant—ad senatum referre. <span class="">section 11</span> id aegre passi Hernici; concilium populorum omnium habentibus Anagninis in circo, quem Maritimum vocant, praeter Aletrinatem Ferentinatemque et Verulanum omnes Hernici nominis populo Romano bellum indixerunt.</p><p><span class="">chapter 43</span> <span class="">section 1</span> in Samnio quoque, quia decesserat inde Fabius, novi motus exorti. Calatia et Sora praesidiaque, quae in iis Romana erant, expugnata, et in captivorum corpora militum foede saevitum. <span class="">section 2</span> itaque <span class="pagebreak" id="index.xml-pb-d30e2582">[Page p.556]</span> eo P. Cornelius cum exercitu missus; Marcio novi hostes—iam enim Anagninis Hernicisque aliis bellum iussum erat—decernuntur.</p><p><span class="">section 3</span> primo ita omnia opportuna loca hostes inter consulum castra interceperunt, ut pervadere expeditus nuntius non posset <span class="">section 4</span> et per aliquot dies incerti rerum omnium suspensique de statu alterius uterque consul ageret Romamque is metus manaret, adeo ut omnes iuniores sacramento adigerentur atque ad subita rerum duo iusti scriberentur exercitus. <span class="">section 5</span> ceterum Hernicum bellum nequaquam pro praesenti terrore ac vetusta gentis gloria fuit. <span class="">section 6</span> nihil usquam dictu dignum ausi, trinis castris intra paucos dies exuti, triginta dierum indutias ita, ut ad senatum Romam legatos mitterent, pacti sunt semestri stipendio frumentoque et singulis in militem tunicis. <span class="">section 7</span> ab senatu ad Marcium reiecti, cui senatus consulto permissum de Hernicis erat, isque eam gentem in deditionem accepit. et in Samnio alter consul superior viribus, locis inpeditior erat. <span class="">section 8</span> omnia itinera obsaepserant hostes saltusque pervios ceperant, ne qua subvehi commeatus possent; neque eos, cum cotidie signa in aciem consul proferret, elicere ad certamen poterat, <span class="">section 9</span> satisque apparebat neque Samnitem certamen praesens nec Romanum dilationem belli laturum.</p><p><span class="">section 10</span> Adventus Marci, qui Hernicis subactis maturavit collegae venire auxilio, moram certaminis hosti exemit. <span class="">section 11</span> nam ut qui ne alteri quidem exercitui se ad certamen credidissent pares, coniungi utique passis duos consulares exercitus nihil crederent superesse spei, advenientem inconposito agmine Marcium adgrediuntur. <span class="">section 12</span> raptim conlatae sarcinae in medium, et, prout tempus patiebatur, instructa acies. clamor primum in stativa perlatus, dein conspectus procul pulvis tumultum apud alterum consulem in castris fecit; <span class="">section 13</span> isque confestim arma capere iussis raptimque eductis in aciem militibus transversam hostium aciem atque alio certamine <span class="pagebreak" id="index.xml-pb-d30e2611">[Page p.557]</span> occupatam invadit clamitans summum flagitium fore, <span class="">section 14</span> si alterum exercitum utriusque victoriae conpotem sinerent fieri nec ad se sui belli vindicarent decus. qua impetum dederat, <span class="">section 15</span> perrumpit aciemque per mediam in castra hostium tendit et vacua defensoribus capit atque incendit. <span class="">section 16</span> quae ubi flagrantia Marcianus miles conspexit et hostes respexere, tum passim fuga coepta Samnitium fieri; sed omnia obtinet caedes, nec in ullam partem tutum perfugium est. <span class="">section 17</span> iam triginta milibus hostium caesis signum receptui consules dederant colligebantque in unum copias in vicem inter se gratantes, cum repente visae procul hostium novae cohortes, quae in supplementum scriptae fuerant, integravere caedem. <span class="">section 18</span> in quas nec iussu consulum nec signo accepto victores vadunt, malo tirocinio inbuendum Samnitem clamitantes. <span class="">section 19</span> indulgent consules legionum ardori, ut qui probe scirent novum militem hostium inter perculsos fuga veteranos ne temptando quidem satis certamini fore. nec eos opinio fefellit; omnes Samnitium copiae, <span class="">section 20</span> veteres novaeque, montes proximos fuga capiunt. eo et Romana erigitur acies, nec quicquam satis tuti loci victis est, et de iugis, quae ceperant, funduntur; iamque una voce omnes pacem petebant. <span class="">section 21</span> tum trium mensum <span class="corr">[frumento]</span> imperato et annuo stipendio ac singulis in militem tunicis ad senatum pacis oratores missi. Cornelius in Samnio relictus; <span class="">section 22</span> Marcius de Hernicis triumphans in urbem rediit, statuaque equestris in foro decreta est, quae ante templum Castoris posita est. <span class="">section 23</span> Hernicorum tribus populis, Aletrinati Verulano Ferentinati, quia maluerunt quam civitatem, suae leges redditae, conubiumque inter ipsos, quod aliquamdiu soli Hernicorum habuerunt, permissum. <span class="">section 24</span> Anagninis quique <span class="italics">alii</span> arma Romanis intulerant civitas sine suffragii latione data, concilia conubiaque adempta et magistratibus praeterquam sacrorum curatione interdictum.</p><div class="pagebreak" id="index.xml-pb-d30e2647">[Page p.558]</div><p><span class="">section 25</span> eodem anno aedes Salutis a C. Iunio Bubulco censore locata est, quam consul bello Samnitium voverat. ab eodem collegaque eius M. Valerio Maximo viae per agros publica inpensa factae. <span class="">section 26</span> et cum Carthaginiensibus eodem anno foedus tertio renovatum, legatisque eorum, qui ad id venerant, comiter munera missa.</p><p><span class="">chapter 44</span> <span class="">section 1</span> dictatorem idem annus habuit P. Cornelium Scipionem cum magistro equitum P. Decio Mure. <span class="">section 2</span> ab his, propter quae creati erant, comitia consularia habita, quia neuter consulum potuerat bello abesse. creati consules L. Postumius, Ti. Minucius.</p><p>hos consules Piso Q. Fabio et P. Decio suggerit, <span class="">section 3</span> biennio exempto, quo Claudium Volumniumque et Cornelium cum Marcio consules factos tradidimus. <span class="">section 4</span> memoriane fugerit in annalibus digerendis, an consulto binos consules, falsos ratus, transcendent, incertum est.</p><p><span class="">section 5</span> eodem anno in campum Stellatem agri Campani Samnitium incursiones factae. <span class="">section 6</span> itaque ambo consules in Samnium missi cum diversas regiones, Tifernum Postumius, Bovianum Minucius petisset, Postumi prius ductu ad Tifernum pugnatum. <span class="">section 7</span> alii <span class="corr">[haud]</span> dubie Samnites victos ac viginti milia hominum capta tradunt, alii Marte aequo discessum, <span class="">section 8</span> et Postumium, metum simulantem, nocturno itinere clam in montes copias abduxisse, hostes secutos duo milia inde locis munitis et ipsos consedisse. <span class="">section 9</span> consul, ut stativa tuta copiosaque — et ita erant—petisse videretur, postquam et munimentis castra firmavit et omni apparatu rerum utilium instruxit, <span class="">section 10</span> relicto firmo praesidio de vigilia tertia, qua duci proxime potest, expeditas legiones ad collegam, et ipsum adversus alios sedentem, ducit. <span class="">section 11</span> ibi auctore Postumio Minucius cum hostibus signa confert, et, cum anceps proelium in multum diei processisset, <span class="corr">[tum]</span> Postumius integris legionibus defessam iam aciem hostium inproviso invadit. <span class="">section 12</span> itaque cum lassitudo ac vulnera fugam quoque praepedissent, occidione <span class="pagebreak" id="index.xml-pb-d30e2700">[Page p.559]</span> occisi hostes, signa unum et viginti capta atque inde ad castra Postumi perrectum. <span class="">section 13</span> ibi duo victores exercitus perculsum iam fama hostem adorti fundunt, fugantque; <span class="">section 14</span> signa militaria sex et viginti capta et imperator Samnitium Statius Gellius multique alii mortales et castra utraque capta. et Bovianum urbs postero die coepta oppugnari brevi capitur, magnaque gloria rerum gestarum consules triumpharunt. Minucium consulem, <span class="">section 15</span> cum vulnere gravi relatum in castra, mortuum quidam auctores sunt et M. Fulvium in locum eius consulem suffectum. et ab eo, cum ad exercitum Minuci missus esset, Bovianum captum.</p><p><span class="">section 16</span> eodem anno Sora, Arpinum, Cesennia recepta ab Samnitibus. Herculis magnum simulacrum in Capitolio positum dedicatumque.</p><p><span class="">chapter 45</span> <span class="">section 1</span> P. Sulpicio Saverrione P. Sempronio Sopho consulibus Samnites, seu finem seu dilationem belli quaerentes, legatos de pace Romam misere. <span class="">section 2</span> quibus suppliciter agentibus responsum est, nisi saepe bellum parentes pacem petissent Samnites, oratione ultro citro habita de pace transigi potuisse; nunc, quando verba vana ad id locorum fuerint, rebus standum esse. <span class="">section 3</span> P. Sempronium consulem cum exercitu brevi in Samnio fore; eum, ad bellum pacemne inclinent animi, falli non posse; <span class="">section 4</span> conperta omnia senatui relaturum; decedentem ex Samnio consulem legati sequerentur. eo anno cum pacatum Samnium exercitus Romanus benigne praebito commeatu peragrasset, foedus antiquum Samnitibus redditum. <span class="corr">[ad]</span> Aequos inde, <span class="">section 5</span> veteres hostes, ceterum per multos annos sub specie infidae pacis quietos, versa arma Romana, quod incolumi Hernico nomine missitaverant simul cum iis Samniti auxilia <span class="">section 6</span> et post Hernicos subactos universa prope gens sine dissimulatione consilii publici ad hostes desciverat; <span class="">section 7</span> et postquam icto Romae cum Samnitibus foedere fetiales venerant res repetitum, temptationem aiebant esse, ut terrore incusso <span class="pagebreak" id="index.xml-pb-d30e2738">[Page p.560]</span> belli Romanos se fieri paterentur, quod quanto opere optandum foret, Hernicos docuisse, cum, quibus licuerit, suas leges Romanae civitati praeoptaverint; <span class="">section 8</span> quibus legendi, quid mallent, copia non fuerit, pro poena necessariam civitatem fore. ob haec vulgo in conciliis iactata populus Romanus bellum fieri Aequis iussit; <span class="">section 9</span> consulesque ambo ad novum profecti bellum quattuor milia a castris hostium consederunt. <span class="">section 10</span> Aequorum exercitus, ut qui suo nomine permultos annos inbelles egissent, tumultuario similis, sine ducibus certis, sine imperio, trepidare. <span class="">section 11</span> alii exeundum in aciem, alii castra tuenda censent; movet plerosque vastatio futura agrorum ac deinceps cum levibus praesidiis urbium relictarum excidia; <span class="">section 12</span> itaque postquam inter multas sententias una, quae omissa cura communium ad respectum suarum quemque rerum vertit, <span class="">section 13</span> est audita, ut prima vigilia diversi e castris ad deportanda omnia tuendasque moenibus urbes abirent, cuncti eam sententiam ingenti adsensu accepere. <span class="">section 14</span> palatis hostibus per agros prima luce Romani signis prolatis in acie consistunt et, ubi nemo obvius ibat, 'pleno gradu ad castra hostium tendunt. <span class="">section 15</span> ceterum postquam ibi neque stationes pro portis nec quemquam in vallo nec fremitum consuetum castrorum animadverterunt, insolito silentio moti metu insidiarum subsistunt. <span class="">section 16</span> transgressi deinde vallum cum deserta omnia invenissent, pergunt hostem vestigiis sequi. sed vestigia in omnes aeque ferentia partes, ut in dilapsis passim, primo errorem faciebant; <span class="">section 17</span> post per exploratores conpertis hostium consiliis ad singulas urbes circumferendo bello unum et triginta oppida intra dies quinquaginta omnia oppugnando ceperunt, quorum pleraque diruta atque incensa, nomenque Aequorum prope ad internecionem deletum. de Aequis triumphatum; <span class="">section 18</span> exemploque eorum clades fuit, ut Marrucini, Marsi, Paeligni, Frentani mitterent Romam oratores pacis petendae amicitiaeque. his populis foedus petentibus datum.</p><div class="pagebreak" id="index.xml-pb-d30e2764">[Page p.561]</div><p><span class="">chapter 46</span> <span class="">section 1</span> eodem anno Cn. Flavius scriba, patre libertino humili fortuna ortus, ceterum callidus vir et facundus, aedilis curulis fuit. <span class="">section 2</span> invenio in quibusdam annalibus, cum appareret aedilibus fierique se pro tribu aedilem videret neque accipi nomen, quia <span class="corr">[scriptum]</span> faceret, tabulam posuisse et iurasse se scriptum non facturum; <span class="">section 3</span> quem aliquanto ante desisse scriptum facere arguit Macer Licinius tribunatu ante gesto triumviratibusque, nocturno altero, altero coloniae deducendae. <span class="">section 4</span> ceterum, id quod haud discrepat, contumacia adversus contemnentes humilitatem suam nobiles certavit; <span class="">section 5</span> civile ius, repositum in penetralibus pontificum, evulgavit fastosque circa forum in albo proposuit, ut, quando lege agi posset, sciretur; <span class="">section 6</span> aedem Concordiae in area Vulcani summa invidia nobilium dedicavit; coactusque consensu populi Cornelius Barbatus pontifex maximus verba praeire, cum more maiorum negaret nisi consulem aut imperatorem posse templum dedicare. <span class="">section 7</span> itaque ex auctoritate senatus latum ad populum est, ne quis templum aramve iniussu senatus aut tribunorum plebei partis maioris dedicaret. <span class="">section 8</span> haud memorabilem rem per se, nisi documentum sit adversus superbiam nobilium plebeiae libertatis, referam. <span class="">section 9</span> ad collegam aegrum visendi causa Flavius cum venisset consensuque nobilium adulescentium, qui ibi adsidebant, adsurrectum ei non esset, curulem adferri sellam eo iussit ac de sede honoris sui anxios invidia inimicos spectavit. <span class="">section 10</span> ceterum Flavium dixerat aedilem forensis factio, Ap. Claudi censura vires nacta, qui senatum primus libertinorum filiis lectis inquinaverat et, <span class="">section 11</span> posteaquam eam lectionem nemo ratam habuit <span class="corr">[nec]</span> in curia adeptus erat quas petierat opes, urbanis humilibus per omnes tribus divisis forum et campum corrupit. <span class="">section 12</span> tantumque Flavi comitia indignitatis habuerunt, ut plerique nobilium anulos aureos et phaleras deponerent. ex eo tempore in duas partes discessit civitas; <span class="">section 13</span> aliud integer populous, fautor et cultor bonorum, <span class="pagebreak" id="index.xml-pb-d30e2809">[Page p.562]</span> aliud forensis factio tendebat, <span class="corr">[donec]</span> Q. Fabius et P. Decius censores facti, <span class="">section 14</span> et Fabius simul concordiae causa, simul ne humillimorum in manu comitia essent, omnem forensem turbam excretam in quattuor tribus coniecit urbanasque eas appellavit. <span class="">section 15</span> adeoque <span class="corr">[eam]</span> rem acceptam gratis animis ferunt, ut Maximi cognomen, quod tot victoriis non pepererat, hac ordinum temperatione pareret. ab eodem institutum dicitur, ut equites idibus Quinctilibus transveherentur.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Titus Livius (Livy).
	    Date: 2014-10-09<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:20:23Z.
	       SAXON HE 9.8.0.5.
		 --></address></div></body></html>