<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Hamartigenia</title><meta name="author" content="Prudentius" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Hamartigenia" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Hamartigenia</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="pagebreak" id="index.xml-pb-d30e62">[Page p.200]</div><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head"><span class="add">⟨Praefatio⟩</span></span></h3><div class="l">Fratres ephebi fossor et pastor duo,</div><div class="l">quos feminarum prima primos procreat,</div><div class="l">sistunt ad aram de laborum fructibus</div><div class="l">Deo sacranda munerum primordia.</div><div class="l">hic terrulentis, ille vivis fungitur; </div><div class="l">certante voto discrepantes inmolant,</div><div class="l">fetum bidentis alter, ast alter scrobis.</div><div class="l">Deus minoris conprobavit hostiam,</div><div class="l">reiecit illam quam paravit grandior.</div><div class="l">vox ecce summo missa persultat throno: </div><div class="l">‘Cain, quiesce; namque si recte offeras,</div><div class="l">oblata nec tu lege recta dividas,</div><div class="l">perversa nigram vota culpam traxerint.’</div><div class="l">armat deinde parricidalem manum</div><div class="l">frater, probatae sanctitatis aemulus; </div><div class="l">germana curvo colla frangit sarculo,</div><div class="l">mundum recentem caede tinguit inpia,</div><div class="l">sero expiandum, iam senescentem, sacro</div><div class="l">cruore Christi, quo peremptor concidit.</div><div class="l">mors prima coepit innocentis vulnere, </div><div class="l">cessit deinde vulnerato innoxio.</div><div class="l">per crimen orta dissoluta est crimine,</div><div class="l">Abel quod ante perculit, Christum dehinc;</div><div class="l">finita et ipsa est finis exsortem petens.</div><div class="pagebreak" id="index.xml-pb-d30e119">[Page p.202]</div><div class="l">ergo ex futuris prisca coepit fabula </div><div class="l">factoque primo res notata est ultima,</div><div class="l">ut ille mortis inchoator rusticus</div><div class="l">insulsa terrae deferens libamina</div><div class="l">Deumque rerum mortuarum deputans</div><div class="l">rastris redacta digna sacris crederet, </div><div class="l">viventis atrox aemulator hostiae.</div><div class="l">agnosco nempe quem figura haec denotet,</div><div class="l">quis fratricida, quis peremptor invidus</div><div class="l">prave sacrorum disciplinam dividat,</div><div class="l">mactare dum se vota censet rectius. </div><div class="l">Marcion, arvi forma corruptissimi,</div><div class="l">docet duitas discrepare a Spiritu,</div><div class="l">contaminatae dona carnis offerens</div><div class="l">et segregatim numen aeternum colens.</div><div class="l">qui si quiescat nec monentem neglegat, </div><div class="l">pacem quieta 1 diligat germanitas,</div><div class="l">unum atque vivum fassa vivorum Deum.</div><div class="l">hic se caduco dedicans mysterio</div><div class="l">summam profanus dividit substantiam;</div><div class="l">malum bonumque ceu duorum separatis </div><div class="l">regnum Deorum sceptra committit duo,</div><div class="l">Deum esse credens quem fatetur pessimum.</div><div class="l">Cain cruentus, unitatis invidus,</div><div class="l">mundi colonus, immolator squalidus,</div><div class="l">cuius litamen sordet et terram sapit, </div><div class="l">terram caduci corporis, venam putrem,</div><div class="pagebreak" id="index.xml-pb-d30e176">[Page p.204]</div><div class="l">umore denso conglobatam et pulvere,</div><div class="l">natura cuius fraude floret fertili</div><div class="l">fecunda fundens noxiorum crimina,</div><div class="l">animaeque vitam labe carnis enecat. </div><div class="l">caro in sororem tela mentem dirigit,</div><div class="l">mens in cerebro ventilatur ebrio,</div><div class="l">ex quo furores suculentos conligit</div><div class="l">madens veneno corporis lymphatico.</div><div class="l">Deum perennem findit in duos Deos, </div><div class="l">audet secare numen insecabile.</div><div class="l">cadit perempta denegans unum Deum,</div><div class="l">Cain triumphat morte fratris halitus. 1</div></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><div class="l">Quo te praecipitat rabies tua, perfide Cain,</div><div class="l">divisor blaspheme Dei? tibi conditor unus</div><div class="l">non liquet, et bifidae caligant nubila lucis?</div><div class="l">insincera acies duo per divortia semper</div><div class="l">spargitur, in geminis visum frustrata figuris. </div><div class="l">terrarum tibi forma duplex obludit, ut excors</div><div class="l">dividuum regnare Deum super aethera credas.</div><div class="l">bina boni atque mali glomerat discrimina sordens</div><div class="l">hic mundus, Domino sed caelum obtemperat uni.</div><div class="l">non idcirco duos retinent caelestia reges </div><div class="l">quod duo sunt opera humanas agitantia curas.</div><div class="l">exterior terrenus homo est, qui talia cernens</div><div class="l">conicit esse duo variarum numina rerum.</div><div class="l">dum putat esse Deum qui prava effinxerit olim,</div><div class="l">et qui recta itidem condens induxerit, ambos </div><div class="l">autumat esse Deos natura dispare summos.</div><div class="l">quae tandem natura potest consistere duplex</div><div class="l">aut regnare diu, quam fons divisus ab arce</div><div class="pagebreak" id="index.xml-pb-d30e240">[Page p.206]</div><div class="l">separat, alternaque apicum dicione recidit?</div><div class="l">aut unus Deus est, rerum cui summa potestas, </div><div class="l">aut quae iam duo sunt minuuntur dispare summa,</div><div class="l">porro nihil summum nisi plenis viribus unum,</div><div class="l">distantes quoniam, proprium dum quisque revulso</div><div class="l">vindicat imperio, nec summa nec omnia possunt,</div><div class="l">ius varium non est plenum, quia non habet alter </div><div class="l">quidquid dispar habet; cumulum discretio carpit,</div><div class="l">nos plenum sine parte Deum testamur et unum,</div><div class="l">in quo Christus inest, idem quoque plenus et unus,</div><div class="l">qui viget ac viguit super omnia quique vigebit</div><div class="l">participem nullum collato foedere passus. </div><div class="l">summa potestatum Pater est, 1 dominatio rerum,</div><div class="l">virtutum sublime caput, fons unicus orbis,</div><div class="l">naturalis apex, generisque et originis auctor;</div><div class="l">ex quo cuncta fluunt, et lux et tempora et anni</div><div class="l">et numerus, qui post aliquid dedit esse secundum; </div><div class="l">unus enim princeps numeri est, nec dinumerari</div><div class="l">tantum unus potis est. sic, cum Pater ac Deus alter</div><div class="l">non sit, item Christus non sit genitore secundus,</div><div class="l">anterior numero est, cui Filius unicus uni est.</div><div class="l">ille Deus, meritoque Deus, quia primus et unus, </div><div class="l">in virtute sua primus, tum primus in illo</div><div class="l">quem genuit, quid enim differt generatio simplex?</div><div class="l">unum semper erit gignens atque unus ab uno</div><div class="l">ante chaos genitus numeroque et tempore liber,</div><div class="l">quis dixisse duos rem maiestate sub una </div><div class="pagebreak" id="index.xml-pb-d30e298">[Page p.208]</div><div class="l">regnantem propriamque sibi retroque perennem</div><div class="l">ausit, et unius naturae excindere vires?</div><div class="l">numquid adoptivum genitor sibi sumpsit, ut alter</div><div class="l">externi generis numerum praestare duorum</div><div class="l">debeat et geminum distans inducere numen? </div><div class="l">forma Patris veri verus stat Filius ac se</div><div class="l">unum rite probat dum formam servat eandem,</div><div class="l">non amor adscitus sociat nec iungit utrumque</div><div class="l">coniurata fides, pietas sed certa genusque</div><div class="l">unum, quod Deus est, summam revocatur ad unam. </div><div class="l">haec tibi, Marcion, via displicet, hanc tua damnat</div><div class="l">secta fidem dominis caelum partita duobus,</div><div class="l">quae te confundunt nebulae? quis somnus</div><div class="l">inerti incubat ingenio, cui per phantasmata duplex</div><div class="l">occurrit species bivio dispersa superne </div><div class="l">si vim mentis hebes stupor obsidet, aspice saltem</div><div class="l">obvia terrenis oculis elementa, quibus se</div><div class="l">res occulta Dei dignata est prodere signis,</div><div class="l">hanc heresin praesaga Patris praeviderat olim</div><div class="l">maiestas: fore qui rectorem lucis et orbis </div><div class="l">scinderet in partes geminatum segrege regno,</div><div class="l">idcirco specimen posuit spectabile nostris</div><div class="l">exemplumque oculis, ne quis duo numina credat</div><div class="l"><span class="strikethrough">imperitare, vagis mundi per inania formis</span>. 1</div><div class="l">una per inmensam caeli caveam revolutos </div><div class="l">praebet flamma dies, texit sol unicus annum;</div><div class="l">triplex ille tamen nullo discrimine trina</div><div class="l">subnixus ratione viget, splendet, volat, ardet,</div><div class="l">motu agitur, fervore cremat, tum lumine fulget.</div><div class="pagebreak" id="index.xml-pb-d30e362">[Page p.210]</div><div class="l">sunt tria nempe simul, lux et calor et vegetamen, </div><div class="l">una eademque tamen rota sideris indiscretis</div><div class="l">fungitur his, uno servat tot munera ductu</div><div class="l">et tribus una subest mixtim substantia rebus.</div><div class="l">non conferre Deo velut aequiperabile quidquam</div><div class="l">ausim, nec Domino famulum conponere signum; </div><div class="l">ex minimis sed grande suum voluit Pater ipse</div><div class="l">coniectare homines, quibus ardua visere non est.</div><div class="l">parvorum speculo non intellecta notamus,</div><div class="l">et datur occultum per proxima quaerere verum.</div><div class="l">nemo duos soles nisi sub glaucomate vidit </div><div class="l">aut, si fusca polum sntfudit palla serenum,</div><div class="l">oppositus quotiens radiorum spicula nimbus</div><div class="l">igne repercusso mentitos spargit in orbes.</div><div class="l">sunt animis etiam sua nubila, crassus et aer,</div><div class="l">est glaucoma, aciem quod tegmine velet aquoso, </div><div class="l">libera ne tenerum penetret meditatio caelum</div><div class="l">neve Deum rapidis conprendat sensibus unum;</div><div class="l">spargitur in bifidas male sana intentio luces,</div><div class="l">et duplices geminis auctoribus extruit aras.</div><div class="l">si duo sunt, igitur cur non sint multa Deorum </div><div class="l">milia cur numero Deitas contenta gemello est?</div><div class="l">an non in populos dispersa examina Divum</div><div class="l">fundere erat melius mundumque inplere capacem</div><div class="l">semideis passim nullo discrimine monstris,</div><div class="l">quis fera barbaries perituros mactat honores? </div><div class="l">dissona discretum retinent si numina caelum,</div><div class="l">convenit et nebulis et fontibus et reboanti</div><div class="l">oceano et silvis et collibus et speluncis,</div><div class="pagebreak" id="index.xml-pb-d30e424">[Page p.212]</div><div class="l">fluminibus, ventis, fornacibus atque metallis</div><div class="l">assignare Deos proprios, sua cuique iura. </div><div class="l">vel, si gentiles sordet venerarier umbras</div><div class="l">et placet esse duos sceptris sodalibus aequos,</div><div class="l">dic, age, quis terras dicionis sorte retentet,</div><div class="l">quis regat aequoreas aeterna lege procellas,</div><div class="l">ede coheredum distinctum ius dominorum. </div><div class="l"><span class="q">‘unus,’</span> ais, ‘tristi residet sublimis in arce,</div><div class="l">auctor nequitiae, scelerum Deus, asper, iniquus,</div><div class="l">qui quodcumque malum vitioso fervet in orbe</div><div class="l">sevit, et anguino medicans nova semina suco</div><div class="l">rerum principium mortis de fomite traxit. </div><div class="l">ipse opifex mundi terram, mare, sidera fecit,</div><div class="l">condidit ipse hominem lutulenta et membra coëgit,</div><div class="l">effigians quod morbus edat, quod crimine multo</div><div class="l">sordeat, informi tumulus quod tabe resolvat.</div><div class="l">ast alii pietatis amor placidumque medendi </div><div class="l">ingenium, recreans homines, mortalia servans.</div><div class="l">Testamenta duo fluxerunt principe utroque:</div><div class="l">tradidit iste novum melior, vetus illud acerbus.’</div><div class="l">haec tua, Marcion, gravis et dialectica vox est,</div><div class="l">immo haec attoniti phrenesis manifesta cerebri. </div><div class="l">novimus esse patrem scelerum, sed novimus ipsum</div><div class="l">haudquaquam tamen esse Deum, quin immo gehennae</div><div class="l">mancipium, Stygio qui sit damnandus Averno,</div><div class="l">Marcionita Deus, tristis, ferus, insidiator,</div><div class="l">vertice sublimis, cinctum cui nubibus atris </div><div class="l">anguiferum caput et fumo stipatur et igni,</div><div class="l">liventes oculos subfundit felle perusto</div><div class="l">invidia inpatiens iustorum gaudia ferre.</div><div class="l">hirsutos iuba densa umeros errantibus hydris</div><div class="pagebreak" id="index.xml-pb-d30e493">[Page p.214]</div><div class="l">obtegit et virides adlambunt ora cerastae. </div><div class="l">ipse manu laqueos per lubrica fila reflexos</div><div class="l">in nodum revocat, facilique ligamine tortas</div><div class="l">innectit pedicas nervosque in vincula tendit,</div><div class="l">ars olli captare feras, animalia bruta</div><div class="l">inretire plagis, retinacula denique caecis </div><div class="l">indeprensa locis erranti opponere praedae,</div><div class="l">hic ille est venator atrox, qui caede frequenti</div><div class="l">incautas animas non cessat plectere, Nebroth,</div><div class="l">qui mundum curvis anfractibus et silvosis</div><div class="l">horrentem scopulis versuto circuit astu, </div><div class="l">fraude alios tectisque dolis innectere adortus,</div><div class="l">porro giganteis alios luctando lacertis</div><div class="l">frangere, funereos late exercere triumphos,</div><div class="l">inproba mors, quid non mortalia pectora cogis?</div><div class="l">ipse suam (pudet heu!) contempto principe vitae </div><div class="l">perniciem veneratur homo, colit ipse cruentum</div><div class="l">carnificem gladiique aciem iugulandus adorat,</div><div class="l">in tantum miseris peccati nectare captis</div><div class="l">dulce mori est, tanta in tenebris de peste voluptas!</div><div class="l">qui mala principio genuit Deus esse putatur, </div><div class="l">quique bona infecit vitiis et candida nigris!</div><div class="l">par furor illorum, quos tradit fama dicatis</div><div class="l">consecrasse deas Febrem Scabiemque sacellis.</div><div class="l">inventor vitii non est Deus: angelus illud</div><div class="l">degener infami conceptum mente creavit, </div><div class="l">qui prius augustum radiabat sidus et ingens</div><div class="l">ex nihilo splendor nutrito ardebat honore.</div><div class="pagebreak" id="index.xml-pb-d30e553">[Page p.216]</div><div class="l">ex nihilo nam cuncta retro, factumque quod usquam est,</div><div class="l">at non ex nihilo Deus et Sapientia vera</div><div class="l">Spiritus et Sanctus, res semper viva nec umquam </div><div class="l">coepta, sed aerios etiam molita ministros,</div><div class="l">horum de numero quidam pulcherrimus ore,</div><div class="l">maiestate ferox, nimiis dum viribus auctus</div><div class="l">inflatur, dum grande tumens sese altius effert</div><div class="l">ostentatque suos licito iactantius ignes, </div><div class="l">persuasit propriis genitum se viribus ex se</div><div class="l">materiam sumpsisse sibi, qua primitus esse</div><div class="l">inciperet, nascique suum sine principe coeptum,</div><div class="l">hinc schola subtacitam meditatur gignere sectam,</div><div class="l">quae docet e tenebris subitum micuisse tyrannum, </div><div class="l">qui velut aeterna latitans sub nocte retrorsum</div><div class="l">vixerit et tecto semper regnaverit aevo.</div><div class="l">aemulus, ut memorant, opera ad divina repente</div><div class="l">corrumpenda caput caligine protulit atra.</div><div class="l">hoc ratio sed nostra negat, cui non licet unam </div><div class="l">infirmare fidem, sacro quae tradita libro est.</div><div class="l"><span class="q">‘nil,’</span> ait, ‘absque Deo factum, sed cuncta per ipsum,</div><div class="l">cuncta, nec est alius quisquam nisi factus ab ipso.’</div><div class="l">sed factus de stirpe bonus, bonitatis in usum</div><div class="l">proditus et primo generis de fonte serenus, </div><div class="l">deterior mox sponte sua, dum decolor illum</div><div class="l">inficit invidia stimulisque instigat amaris.</div><div class="l">arsit enim scintilla odii de fomite zeli</div><div class="l">et dolor ingenium subitus conflavit iniquum,</div><div class="l">viderat argillam simulacrum et structile flatu </div><div class="pagebreak" id="index.xml-pb-d30e615">[Page p.218]</div><div class="l">concaluisse Dei, dominum quoque conditioni 1</div><div class="l">inpositum, natura soli pelagique polique</div><div class="l">ut famulans homini locupletem fundere partum</div><div class="l">nosset et effusum terreno addicere regi.</div><div class="l">inflavit fermento animi stomachante tumorem </div><div class="l">bestia deque acidis vim traxit acerba medullis;</div><div class="l">bestia sorde carens, cui tunc sapientia longi</div><div class="l">corporis enodem servabat recta iuventam,</div><div class="l">conplicat ecce novos sinuoso pectore nexus,</div><div class="l">involvens nitidam spiris torquentibus alvum. </div><div class="l">simplex lingua prius varia micat arte loquendi,</div><div class="l">et discissa dolis resonat sermone trisulco.</div><div class="l">hinc natale caput vitiorum, principe ab illo</div><div class="l">fluxit origo mali, qui se corrumpere primum,</div><div class="l">mox hominem didicit nullo informante magistro. </div><div class="l">ultimus exitium subverso praeside mundus</div><div class="l">sortitur mundique omnis labefacta supellex,</div><div class="l">non aliter quam cum incautum spoliare viantem</div><div class="l">forte latro adgressus, praedae prius inmemor, ipsum</div><div class="l">ense ferit dominum, pugnae nodumque moramque, </div><div class="l">quo pereunte trahat captivos victor amictus</div><div class="l">iam non obstanti locuples de corpore praedo,</div><div class="l">sic homini subiecta domus, ditissimus orbis</div><div class="l">scilicet in facilem domino peccante ruinam</div><div class="l">lapsus erile malum iam tunc vitiabilis hausit. </div><div class="l">tunc lolium lappasque leves per adultera culta</div><div class="l">ferre malignus ager glaebis male pinguibus ausus</div><div class="l">triticeam vacuis segetem violavit avenis;</div><div class="l">tunc etiam innocuo vitulorum sanguine pasci,</div><div class="pagebreak" id="index.xml-pb-d30e677">[Page p.220]</div><div class="l">iamque iugo edomitos rictu laniare iuvencos </div><div class="l">occiso pastore truces didicere leones,</div><div class="l">nec non et querulis balatibus inritatus</div><div class="l">plenas nocte lupus studuit perrumpere caulas,</div><div class="l">omne animal diri callens sollertia furti</div><div class="l">inbuit et tortos acuit fallacia sensus. </div><div class="l">quamvis maceries florentes ambiat hortos,</div><div class="l">saepibus et densis vallentur vitea rura,</div><div class="l">aut populator edet gemmantia germina bruchus,</div><div class="l">aut avibus discerpta feris lacerabitur uva. </div><div class="l">uid loquar herbarum fibras medicante veneno </div><div class="l">tinctas letiferi fudisse pericula suci?</div><div class="l">noxius in teneris sapor aestuat ecce frutectis,</div><div class="l">cum prius innocuas tulerit natura cicutas,</div><div class="l">roscidus et viridem qui vestit flos rhododaphnen</div><div class="l">pabula lascivis dederit sincera capellis. </div><div class="l">ipsa quoque oppositum destructo foedere certo</div><div class="l">transcendunt elementa modum rapiuntque ruuntque</div><div class="l">omnia legirupis quassantia viribus orbem.</div><div class="l">frangunt umbriferos aquilonum proelia lucos,</div><div class="l">et cadit inmodicis silva exstirpata procellis. </div><div class="l">parte alia violentus aquis torrentibus amnis</div><div class="l">transilit obiectas, praescripta repagula, ripas</div><div class="l">et vagus eversis late dominatur in agris.</div><div class="l">nec tamen his tantam rabiem nascentibus ipse</div><div class="l">conditor instituit, sed laxa licentia rerum </div><div class="l">turbavit placidas rupto moderamine leges.</div><div class="l">nec mirum si membra orbis concussa rotantur,</div><div class="l">si vitiis agitata suis mundana laborat</div><div class="pagebreak" id="index.xml-pb-d30e739">[Page p.222]</div><div class="l">machina, si terras luis incentiva fatigat:</div><div class="l">exemplum dat vita hominum, quo cetera peccent, </div><div class="l">vita hominum, cui quidquid agit vesania et error</div><div class="l">suppeditant, ut bella fremant, ut fluxa voluptas</div><div class="l">diffluat, inpuro fervescat ut igne libido,</div><div class="l">sorbeat ut cumulos nummorum faucibus amplis</div><div class="l">gurges avaritiae, finis quam nullus habendi </div><div class="l">temperat aggestis addentem vota talentis,</div><div class="l">auri namque fames parto fit maior ab auro.</div><div class="l">inde seges scelerum, radix et sola malorum,</div><div class="l">dum scatebras fluviorum omnes et operta metalla</div><div class="l">eliquat ornatus solvendi leno pudoris, </div><div class="l">dum venas squalentis humi scrutatur inepta</div><div class="l">ambitio scalpens naturae occulta latentis,</div><div class="l">si quibus in foveis radiantes forte lapillos</div><div class="l">rimata inveniat, nec enim contenta decore</div><div class="l">ingenito externam mentitur femina formam </div><div class="l">ac, velut artificis Domini manus inperfectum</div><div class="l">os dederit, quod adhuc res exigat aut hyacinthus</div><div class="l">pingere sutilibus redimitae frontis in arce,</div><div class="l">colla vel ignitis sincera incingere sertis,</div><div class="l">auribus aut gravidis virides suspendere bacas, </div><div class="l">nectitur et nitidis concharum calculus albens</div><div class="l">crinibus aureolisque riget coma texta catenis,</div><div class="l">taedet sacrilegas matrum percurrere curas,</div><div class="l">muneribus dotata Dei quae plasmata fuco</div><div class="l">inficiunt, ut pigmentis cutis inlita perdat </div><div class="l">quod fuerat, falso non agnoscenda colore,</div><div class="l">haec sexus male fortis agit, cui pectore in arto</div><div class="l">mens fragilis facili vitiorum fluctuat aestu.</div><div class="pagebreak" id="index.xml-pb-d30e803">[Page p.224]</div><div class="l">quid quod et ipse caput muliebris corporis et rex,</div><div class="l">qui regit invalidam propria de carne resectam </div><div class="l">particulam, qui vas tenerum dicione gubernat,</div><div class="l">solvitur in luxum? cernas mollescere cultu</div><div class="l">heroas vetulos, opifex quibus aspera membra</div><div class="l">finxerat et rigidos duraverat ossibus artus,</div><div class="l">sed pudet esse viros, quaerunt vanissima quaeque </div><div class="l">quis niteant,genuina leves ut robora solvant,</div><div class="l">vellere non ovium, sed Eoo ex orbe petitis</div><div class="l">ramorum spoliis fluitantes sumere amictus</div><div class="l">gaudent et durum scutulis perfundere corpus.</div><div class="l">additur ars, ut fila herbis saturata recoctis </div><div class="l">inludant varias distincto stamine formas,</div><div class="l">ut quaeque est lanugo ferae mollissima tactu,</div><div class="l">pectitur. hunc videas lascivas praepete cursu</div><div class="l">venantem tunicas, avium quoque versicolorum</div><div class="l">indumenta novis texentem plumea telis, </div><div class="l">illum pigmentis redolentibus et peregrino</div><div class="l">pulvere femineas spargentem turpiter auras,</div><div class="l">omnia luxus habet nostrae vegetamina vitae,</div><div class="l">sensibus in quinque statuens quae condidit auctor,</div><div class="l">auribus atque oculis, tum naribus atque palato </div><div class="l">quaeritur infectus vitiosis artibus usus;</div><div class="l">ipse etiam toto pollet qui corpore tactus</div><div class="l">palpamen tenerum blandis ex fotibus ambit,</div><div class="l">pro dolor! ingenuas naturae occumbere leges,</div><div class="l">captivasque trahi regnante libidine dotes! </div><div class="pagebreak" id="index.xml-pb-d30e860">[Page p.226]</div><div class="l">perversum ius omne viget, dum quidquid habendum</div><div class="l">omnipotens dederat studia in contraria vertunt,</div><div class="l">idcircone, rogo, speculatrix pupula molli</div><div class="l">subdita palpebrae est, ut turpia semivirorum</div><div class="l">membra theatrali spectet vertigine ferri, </div><div class="l">incestans miseros foedo oblectamine visus?</div><div class="l">aut ideo spirant mediaque ex arce cerebri</div><div class="l">demittunt geminas sociata foramina nares,</div><div class="l">ut bibat inlecebras male conciliata voluptas</div><div class="l">quas pigmentato meretrix iacit inproba crine? </div><div class="l">num propter lyricae modulamina vana puellae</div><div class="l">nervorumque sonos et convivale calentis</div><div class="l">carmen nequitiae patulas Deus addidit aures</div><div class="l">perque cavernosos iussit penetrare meatus</div><div class="l">vocis iter? numquid madido sapor inditus ori </div><div class="l">vivit ob hanc causam, medicata ut fercula pigram</div><div class="l">ingluviem vegetamque gulam ganeonis inescent,</div><div class="l">per varios gustus instructa ut prandia ducat</div><div class="l">in noctem lassetque gravem sua crapula ventrem?</div><div class="l">quid durum, quid molle foret, quid lene, quid horrens, </div><div class="l">quid calidum gelidumve, Deus cognoscere nosmet</div><div class="l">ad tactum voluit palpandi interprete sensu,</div><div class="l">at nos delicias plumarum et linea texta</div><div class="l">sternimus atque cutem fulcro adtenuante polimus.</div><div class="l">felix qui indultis potuit mediocriter uti </div><div class="l">muneribus parcumque modum servare fruendi,</div><div class="l">quem locuples mundi species et amoena venustas</div><div class="l">et nitidis fallens circumflua copia rebus</div><div class="l">non capit, ut puerum, nec inepto addicit amori,</div><div class="l">qui sub adumbrata dulcedine triste venenum </div><div class="l">deprendit latitare boni mendacis operto,</div><div class="l">sed fuit id quondam nobis sanctumque bonumque</div><div class="pagebreak" id="index.xml-pb-d30e928">[Page p.228]</div><div class="l">principio rerum, Christus cum conderet orbem,</div><div class="l">vidit enim Deus esse bonum velut ipse Moyses</div><div class="l">historicus mundi nascentis testificatus </div><div class="l"><span class="q">‘vidit,’</span> ait, <span class="q">‘Deus esse bonum quodcumque creavit.’</span></div><div class="l">hoc sequar, hoc stabili conceptum mente tenebo,</div><div class="l">inspirante Deo quod sanctus vaticinator</div><div class="l">prodidit antiquae recolens primordia lucis,</div><div class="l">esse bonum quidquid Deus et Sapientia fecit. </div><div class="l">conditor ergo boni Pater est et cum Patre Christus,</div><div class="l">nam Deus, atque Deus Pater est et Filius unum;</div><div class="l">quippe unum natura facit, quae constat utrique</div><div class="l">una voluntatis, iuris, virtutis, amoris,</div><div class="l">non tamen idcirco duo numina nec duo rerum </div><div class="l">artifices, quoniam generis dissensio nulla est,</div><div class="l">atque ideo nulla est operis distantia, nulla</div><div class="l">ingenii, peperit bona omnia conditor unus.</div><div class="l">nil luteum de fonte fluit nec turbidus umor</div><div class="l">nascitur aut primae violatur origine venae, </div><div class="l">sed dum liventes liquor incorruptus harenas</div><div class="l">praelambit, putrefacta inter contagia sordet.</div><div class="l">numquid equus, ferrum, taurus, leo, funis, olivum</div><div class="l">in se vim sceleris, cum formarentur, habebant?</div><div class="l">quod iugulatur homo, non ferrum causa furoris </div><div class="l">sed manus est; nec equum vesania fervida circi</div><div class="l">auctorem levitatis habet rabidive fragoris:</div><div class="l">mens vulgi rationis inops, non cursus equorum</div><div class="l">perfurit: infami studio perit utile donum,</div><div class="l">sic Lacedaemonias oleo maduisse palaestras </div><div class="l">novimus et placidum servire ad crimina sucum,</div><div class="l">inde per aerium pendens audacia funem</div><div class="pagebreak" id="index.xml-pb-d30e998">[Page p.230]</div><div class="l">ardua securis scandit proscaenia plantis,</div><div class="l">inde feras volucri temeraria corpora saltu</div><div class="l">transibunt mortisque inter discrimina ludunt. </div><div class="l">sanguinis humani spectacula publicus edit</div><div class="l">consensus legesque iubent venale parari</div><div class="l">supplicium, quo membra hominum discerpta cruentis</div><div class="l">morsibus oblectent hilarem de funere plebem,</div><div class="l">mille alia stolidi bacchantia gaudia mundi </div><div class="l">percensere piget, quae veri oblita Tonantis</div><div class="l">humanum miseris volvunt erroribus aevum,</div><div class="l">nemo animum summi memorem genitoris in altum</div><div class="l">excitat, ad caelum mittit suspiria nemo,</div><div class="l">nec recolens apicem solii natalis ad ipsum </div><div class="l">respicit auctorem, nec spem super aera librat,</div><div class="l">sed mentem gravidis contentam stertere curis</div><div class="l">indigno subdit domino perituraque pronus</div><div class="l">diligit et curvo quaerit terrestria sensu.</div><div class="l">hoc pulchrum quod terra parit, quod gloria confert </div><div class="l">lubrica, commendat quod perniciosa voluptas,</div><div class="l">quod velut excitus difflato pulvere ventus</div><div class="l">praeterit, exemplo tenuis quod transvolat umbrae,</div><div class="l">his aegras animas morborum pestibus urget</div><div class="l">praedo potens, tacitis quem viribus interfusum </div><div class="l">corda bibunt hominum; serit ille medullitus omnes</div><div class="l">nequitias spargitque suos per membra ministros,</div><div class="l">namque illic numerosa cohors sub principe tali</div><div class="pagebreak" id="index.xml-pb-d30e1053">[Page p.232]</div><div class="l">militat horrendisque animas circumsidet armis,</div><div class="l">Ira, Superstitio, Maeror, Discordia, Luctus, 1 </div><div class="l">Sanguinis atra Sitis, vini Sitis et Sitis Auri,</div><div class="l">Livor, Adulterium, Dolus, Obtrectatio, Furtum,</div><div class="l">informes horrent facies habituque minaces.</div><div class="l">Ambitio ventosa tumet, Doctrina superbit,</div><div class="l">personat Eloquium, nodos Fraus abdita nectit. </div><div class="l">inde canina foro latrat Facundia toto,</div><div class="l">hinc gerit Herculeam vilis Sapientia clavam,</div><div class="l">ostentatque suos vicatim gymnosophistas,</div><div class="l">inccrat lapides fumosos Idololatrix</div><div class="l">Religio et surdis pallens advolvitur aris. </div><div class="l">heu quantis mortale genus premit inprobus hostis</div><div class="l">armigeris, quanto ferrata satellite ductor</div><div class="l">bella gerit, quanta victos dicione triumphat!</div><div class="l">surgit in auxilium Chananeus atque agmina denset</div><div class="l">casside terribilis, saetarum pondera mento </div><div class="l">concutiens dextramque gravi cum cuspide quassans.</div><div class="l">ast alia de parte furens exercitus ardet</div><div class="l">regis Amorraei, tum milia Gergeseorum</div><div class="l">effundunt aciem toto volitantia campo;</div><div class="l">eminus hi feriunt, confligunt comminus illi. </div><div class="l">ecce Zebusiacae fervent ad proelia turmae,</div><div class="l">aurea tela quibus de sanguine tincta draconis</div><div class="l">mortifero splendore micant radiantque</div><div class="l">necantque. nec non terrificas pilis armare catervas</div><div class="pagebreak" id="index.xml-pb-d30e1109">[Page p.234]</div><div class="l">te, Cittaee, iuvat; sed gens Pherezaea sagittis </div><div class="l">insultat virtute pari, sed dispare ferro,</div><div class="l">postremum cuneum rex promovet Euvaeorum</div><div class="l">squamosum thoraca gerens de pelle colubri,</div><div class="l">his subnixa viris scelerum perversa potestas</div><div class="l">edomat invalidas mentes, quae simplicitate </div><div class="l">indociles bellique rudes sub foedere falso</div><div class="l">tristis amicitiae primum socia agmina credunt,</div><div class="l">Mammoneamque fidem pacis sub amore sequuntur.</div><div class="l">mox faciles ad vincla rapi iuga dura volentes</div><div class="l">addictis subeunt cervicibus, et nebulonum </div><div class="l">spirituum iussis servire ferocibus optant.</div><div class="l">ille,supervacuis augens patrimonia fundis</div><div class="l">finitimisque inhians contempto limite agellis,</div><div class="l">ducitur innexus manicis et mille catenis</div><div class="l">ante triumphales currus post terga revinctus, </div><div class="l">nec se barbaricis addictum sentit habenis.</div><div class="l">hic, qui ventosae scandit fastigia famae</div><div class="l">inflaturque cavo pompae popularis honore,</div><div class="l">qui summum solidumque bonum putat ambitionis</div><div class="l">crescere successu, praeconum voce trementes </div><div class="l">exanimare reos, miserorum in corpora fasces</div><div class="l">frangere, terribiles legum exercere secures,</div><div class="l">in laqueum iam colla dedit, iam compede dura</div><div class="l">nectitur et pedibus servilia vincula limat.</div><div class="l">credite, captivi mortales, hostica quos iam </div><div class="l">damnatos cohibent ergastula, quos famulatu</div><div class="l">poenarum virtus non intellecta coercet,</div><div class="pagebreak" id="index.xml-pb-d30e1169">[Page p.236]</div><div class="l">haec illa est Babylon, haec transmigratio nostrae</div><div class="l">gentis et horribilis victoria principis Assur,</div><div class="l">carmine luctifico quam deflens Hieremias </div><div class="l">orbatam propriis ululavit civibus urbem,</div><div class="l">num latet aut dubium est animas de semine Iacob</div><div class="l">exilium gentile pati, quas Persica regna</div><div class="l">captivas retinent atque in sua foedera cogunt?</div><div class="l">illic natali desuescunt vivere ritu </div><div class="l">moribus et patriis exutae in barbara iura</div><div class="l">degenerant linguamque novam vestemque sequuntur,</div><div class="l">deque profanato discunt sordescere cultu</div><div class="l">nutricemque abolent petulanti e pectore Sion.</div><div class="l">iam patriae meminisse piget, iam mystica frangunt </div><div class="l">organa et externi laudant anathemata regni.</div><div class="l">nonne fuit melius saevum Memphitidis aulae</div><div class="l">imperium tolerasse patres penitusque sinistris</div><div class="l">adsedisse focis, positos Pharaonis iniqui</div><div class="l">sub pedibus, limo et paleis servire paratos, </div><div class="l">carnis et inmodicae spurco ructamine crudos?</div><div class="l">quo tantum auxilii per prodigialia signa</div><div class="l">effudit Dominus, populum dum forte rebellem</div><div class="l">servat ope inmerita, vinclis dum subdita colla</div><div class="l">solvit et Aegyptum virga serpente coercet? </div><div class="l">quid iuvat aequoreum pelago cedente profundum</div><div class="l">pulverea calcasse via, cum conscia ponti</div><div class="l">saxa sub ignoto patuerunt prodita caelo</div><div class="l">aruit et medio sitiens in gurgite limus,</div><div class="l">si victor virtute Dei mediasque tenebras </div><div class="l">luce columnari scindens exercitus olim</div><div class="pagebreak" id="index.xml-pb-d30e1230">[Page p.238]</div><div class="l">perdidit inventi vallem botryonis opimam,</div><div class="l">si nescit versare solum, cui melle perenni</div><div class="l">glaeba fluens niveos permiscet lactea rivos,</div><div class="l">si domitam Ierichon lituis atque aere canoro </div><div class="l">rursus in antiquos patitur consurgere muros,</div><div class="l">si ripis reflui Iordanis pellitur et iam</div><div class="l">deserit adscriptam dimensa in iugera sortem,</div><div class="l">denique si structam tantis sudoribus urbem</div><div class="l">et quae nubigenas transcendunt culmina nimbos </div><div class="l">defensare nequit, si nescit quis lapis ille est</div><div class="l">hostibus obsistens et inexpugnabile turris</div><div class="l">praesidium, quem non aerato machina rostro</div><div class="l">arietat insiliens, nec ferrea verbera quassant?</div><div class="l">angulus hic portae in capite est, hic continet omnem </div><div class="l">saxorum seriem constructaque limina firmat,</div><div class="l">quem qui rite suis per propugnacula muris</div><div class="l">noverit insertum, seque ac sua moenia vallo</div><div class="l">praecingat triplici celsa stans eminus arce,</div><div class="l">fretus amore petrae castis et pervigil armis, </div><div class="l">non illum regina Tyri, non accola magni</div><div class="l">Euphratis Parthus rapiet, non decolor Indus</div><div class="l">tempora pinnatis redimitus nigra sagittis,</div><div class="l">quin si fulmineos cogens ad bella gigantas</div><div class="l">allophilus tua castra velit delere tyrannus, </div><div class="l">tutus eris, nec te firma statione movebit</div><div class="l">ipse Charon mundi, numen Marcionis, ipse,</div><div class="l">qui regit aerio vanas sub sole tenebras,</div><div class="l">nam vanum quidquid sol aspicit, ex elementis</div><div class="pagebreak" id="index.xml-pb-d30e1290">[Page p.240]</div><div class="l">cuncta solubilibus fluxoque creamine constant. </div><div class="l">fallo, creaturam nisi doctor apostolus omnem</div><div class="l">subiectam vanis non sponte laboribus orsus</div><div class="l">periuro ingemuit miserans servire latroni:</div><div class="l"><span class="q">‘errat’</span> ait, ‘qui luctamen cum sanguine nobis</div><div class="l">et carne et venis ferventibus et vitioso </div><div class="l">felle putat calidisque animam peccare medullis.</div><div class="l">non mentem sua membra premunt, nec ferrea virtus</div><div class="l">oppugnat sensus liquidos bellove lacessit,</div><div class="l">sed cum spiritibus tenebrosis nocte dieque</div><div class="l">congredimur, quorum dominatibus umidus iste </div><div class="l">et pigris densus nebulis obtemperat aer.’</div><div class="l">scilicet hoc medium, caelum inter et infima terrae</div><div class="l">quod patet et vacuo nubes suspendit hiatu,</div><div class="l">frena potestatum variarum sustinet ac sub</div><div class="l">principe Belia rectoribus horret iniquis. </div><div class="l">his conluctamur praedonibus, ut sacra nobis</div><div class="l">oris apostolici testis sententia prodit.</div><div class="l">nemo habitum naturae, aut inritamina peccans</div><div class="l">corporis accuset; facile est frenare rebelles</div><div class="l">affectus carnis nimiosque retundere pulsus </div><div class="l">materiae fragilis et viscera victa domare.</div><div class="l">quippe animus longe praestantior, utpote summo</div><div class="l">aethere demissus, subiectos si velit artus</div><div class="l">imperio quassare gravi iussisque severis</div><div class="l">dedere, regnanti domino vis nulla resistet. </div><div class="l">maior inest vis illa homini, quae flatile virus</div><div class="l">ingerit et tenuem tenui ferit aere mentem.</div><div class="l">Parthica non aeque ventos transcurrit harundo,</div><div class="pagebreak" id="index.xml-pb-d30e1355">[Page p.242]</div><div class="l">cuius iter nullus potis est conprendere visus;</div><div class="l">praepes enim volucres dum pennis transvolat auras, </div><div class="l">inprovisa venit, nec stridor nuntiat ante</div><div class="l">adventum leti quam pectoris abdita rumpat,</div><div class="l">securam penetrans medicato vulnere vitam;</div><div class="l">sed magis aligera est magis et medicata sagitta,</div><div class="l">quam iacit umbrosi dominatio lubrica mundi, </div><div class="l">eludens excussa oculos calamique volantis</div><div class="l">praepete transcursu cordis penetralia Agens,</div><div class="l">nec segnis natura animae est aut tarda cavendi</div><div class="l">vulneris, ignitum quoniam Deus indidit olli</div><div class="l">ingenium, purum, sapiens, subtile, serenum, </div><div class="l">mobile, sollicitum, velox, agitabile, acutum,</div><div class="l">factorem modo casta suum veneretur et ipsi</div><div class="l">militet ac victum proculcet sobria mundum,</div><div class="l">nil de pestiferis opibus aut falsificatis</div><div class="l">terrarum spoliis stulto oblectamine libans, </div><div class="l">ne sub fasce iacens alieno et dedita regno</div><div class="l">non queat argutas hostis vitare sagittas,</div><div class="l">sed quid ego omne malum mundique hominumque maligni</div><div class="l">hostis ad invidiam detorqueo, cum mala nostra</div><div class="l">ex nostris concreta animis genus et caput et vim, </div><div class="l">quid sint, quid valeant, sumant de corde parente?</div><div class="l">ille quidem fomes nostrorum et causa malorum est,</div><div class="l">sed tantum turbare potest aut fallere quantum</div><div class="l">nos volumus, qui decrepito suggesta leoni</div><div class="l">armamenta damus: friget fera futtile frendens, </div><div class="l">humani generis ni per suffragia gliscat.</div><div class="l">gignimus omne malum proprio de corpore nostrum,</div><div class="l">ut genuit David, alias pater optimus, unum</div><div class="l">crimen Abessalon; taetrum pater ille, sed unum,</div><div class="pagebreak" id="index.xml-pb-d30e1421">[Page p.244]</div><div class="l">innocuas inter suboles genuit patricidam, </div><div class="l">ausus in auctorem generis qui stringere ferrum</div><div class="l">(a pietas!) signis contraria signa paternis</div><div class="l">egit et unius commisit sanguinis arma.</div><div class="l">nostra itidem diros urente propagine natos</div><div class="l">pectora parturiunt, versis qui protinus in nos </div><div class="l">morsibus insuescunt gignentum vivere poenis;</div><div class="l">depopulantur enim nimium fecunda parentum</div><div class="l">viscera et interitu genitalis stirpis aluntur.</div><div class="l">progeniem verum ille suam, rex utpote summus</div><div class="l">atque Dei vates pariturae et virginis auctor, </div><div class="l">tristibus atque piis variaverat, ut Solomonis</div><div class="l">frater Abessalon sereret sua crimina iustis</div><div class="l">pigneribus dulcemque domum turbaret amaris.</div><div class="l">nos dignum Solomone nihil, nos degener inplet</div><div class="l">solus Abessalon lacerans pia viscera ferro. </div><div class="l">si licet ex ethicis 1 quidquam praesumere vel si</div><div class="l">de physicis exempli aliquid, sic vipera, ut aiunt,</div><div class="l">dentibus cmoritur fusae per viscera prolis,</div><div class="l">mater morte sua, non sexu fertilis aut de</div><div class="l">concubitu distenta uterum, sed cum calet igni </div><div class="l">percita femineo, moriturum obscena maritum</div><div class="l">ore sitit patulo; caput inserit ille trilingue</div><div class="l">coniugis in fauces atque oscula fervidus intrat,</div><div class="l">insinuans oris coitu genitale venenum,</div><div class="l">nupta voluptatis vi saucia mordicus haustum </div><div class="l">frangit amatoris blanda inter foedera guttur,</div><div class="l">infusasque bibit caro pereunte salivas.</div><div class="pagebreak" id="index.xml-pb-d30e1480">[Page p.246]</div><div class="l">his pater inlecebris consumitur, at genitricem</div><div class="l">clausa necat subolis; nam postquam semine adulto</div><div class="l">incipiunt calidis corpuscula parva latebris </div><div class="l">serpere motatumque uterum vibrata ferire,</div><div class="l">aestuat interno pietatis crimine mater</div><div class="l">carnificemque gemit damnati conscia sexus</div><div class="l">progeniem, saepti rumpentem obstacula partus,</div><div class="l">nam quia nascendi nullus patet exitus, alvus </div><div class="l">fetibus in lucem nitentibus excruciata</div><div class="l">carpitur atque viam lacerata per ilia pandit,</div><div class="l">tandem obitu altricis prodit grex ille dolorum</div><div class="l">ingressum vitae vix eluctatus et ortum</div><div class="l">per scelus exculpens; lambunt natale cadaver </div><div class="l">reptantes catuli, prolis dum nascitur orba,</div><div class="l">haud experta diem miserae nisi postuma matris,</div><div class="l">non dispar nostrae conceptus mentis: ab ore</div><div class="l">vipereo infusum sic conbibit illa venenum</div><div class="l">coniuge Beliade, sic oscula devorat haustu </div><div class="l">interiusque rapit, sic felle libidinis ardens</div><div class="l">inpletur vitiis perituro mixta marito,</div><div class="l">tunc praegnans letale genus concepta maligni</div><div class="l">fert opera ingenii de semine conplicis hydri;</div><div class="l">quem poenis pensare prius sua facta necesse est </div><div class="l">corruptae pro stupro animae proque orbe perempto.</div><div class="l">ipsam porro animam crudelia vulnera carpunt</div><div class="l">mille puerperiis, suboles dum parturit ex se</div><div class="l">contra naturam genitas, peccamina crebra</div><div class="pagebreak" id="index.xml-pb-d30e1538">[Page p.248]</div><div class="l">scilicet et pastos materno funere natos. </div><div class="l">hinc illa est Domini iusta obiurgatio Christi:</div><div class="l">‘nonne pater daemon, vos increpo, peccatores,</div><div class="l">concubitu carnis semen sitientis iniquum</div><div class="l">vos genuit?’ sanctum, lector, percense volumen:</div><div class="l">quod loquor, invenies Dominum dixisse profanis </div><div class="l">vera obiectantem mortalibus: ‘ex Patre nam vos</div><div class="l">esse meo genitos pietas,’ ait, ‘ipsa probaret</div><div class="l">ac pietatis opus.’ pro caeca libido! quid hoc est,</div><div class="l">quod cum se thalamis desponsam mens bona iustis</div><div class="l">noverit, inque torum regis nuptura vocetur, </div><div class="l">et regis semper iuvenis senioque repulso</div><div class="l">divinum decus aeterno servantis in ore,</div><div class="l">malit adulterium fulvo et se munere vilem</div><div class="l">vendat nocticolae spurcis conplexibus Indi,</div><div class="l">aspernata Dei fusam per virginis artus </div><div class="l">progeniem dulcesque vocans in fornice natos?</div><div class="l">sentio quam contra moveat pellacia litem,</div><div class="l">quo dente obnitens spinosa calumnia pugnet</div><div class="l">nosque lacessito vocet ad luctamina vero.</div><div class="l"><span class="q">‘si non vult Deus esse malum, cur non vetat?’</span> inquit.</div><div class="l">‘nil refert auctor fuerit factorque malorum,</div><div class="l">anne opera in vitium sceleris pulcherrima verti,</div><div class="l">cum possit prohibere, sinat; qui si velit omnes</div><div class="l">innocuos agere omnipotens, nec sancta voluntas</div><div class="l">degeneret, facto nec se manus inquinet ullo. </div><div class="l">condidit ergo malum Dominus quod spectat ab alto</div><div class="l">et patitur fierique probat, tamquam ipse crearit;</div><div class="l">ipse creavit enim quod, cum discludere possit,</div><div class="pagebreak" id="index.xml-pb-d30e1602">[Page p.250]</div><div class="l">non abolet longoque sinit grassarier usu.’</div><div class="l">damna aures, Pater alme, meas, et claude meatus </div><div class="l">obbrutescentis capitis, ne pervia tales</div><div class="l">concipiat flexura sonos; est perdere tanti</div><div class="l">extinctum vitae officium de parte cerebri,</div><div class="l">inmunem modo sese anima expertemque nefandi</div><div class="l">auditus felix stolida conservet ab aure. </div><div class="l">quis ferat haec iniecta Deo convicia, qui se</div><div class="l">divinis meminit praecellere nobilitatum</div><div class="l">muneribus? multa ut taceam, vel sola benignum</div><div class="l">res probat esse Deum, vetiti quod amore peremptos</div><div class="l">excitat e tumulis homines regnique per aevum </div><div class="l">participes iubet esse sui. qui si foret auctor</div><div class="l">servatorque mali, nunquam post damna salutis</div><div class="l">peccantumque obitus redivivam ferre medellam</div><div class="l">vellet et amissos ope restaurare secunda,</div><div class="l">labi hominis, servare Dei est: meritis perit iste, </div><div class="l">ille abolet pereuntis opus meritumque resolvit,</div><div class="l">argumentum ingens Dominum, qui talia praestet,</div><div class="l">nolle malum nec, quod post abluit, ante probare.</div><div class="l">‘invitone aliquis potis est peccare Tonante,</div><div class="l">cui facile est in corde hominis conponere sensus </div><div class="l">quos libeat, fibrasque omnes animare</div><div class="l">pudicis pulsibus et totum venis infundere honestum?’</div><div class="l">nescis, stulte, tuae vim libertatis ab ipso</div><div class="l">formatore datam? nescis ab origine quanta</div><div class="l">sit concessa tibi famulo super orbe potestas, </div><div class="l">et super ingenio proprio laxaeque soluto</div><div class="pagebreak" id="index.xml-pb-d30e1662">[Page p.252]</div><div class="l">iure voluntatis, liceat cui velle sequique</div><div class="l">quod placitum, nullique animum subiungere vinclo?</div><div class="l">an cum te dominum cunctis, quaecumque crearat,</div><div class="l">praeficeret mundumque tuis servire iuberet </div><div class="l">imperiis, cumque arva, polum, mare, flumina, ventos</div><div class="l">dederet, arbitrium de te tibi credere avarus</div><div class="l">nollet ut indigno libertatemque negaret?</div><div class="l">quale erat electus magni rex orbis ut esset</div><div class="l">non rex ipse sui, curto foedatus honore? </div><div class="l">nam quis honos domini est, cuius mens libera non est,</div><div class="l">una sed inpositae servit sententia legi?</div><div class="l">quae laus porro hominis vel quod meritum, sine certo</div><div class="l">inter utramque viam discrimine vivere iuste?</div><div class="l">non fit sponte bonus, cui non est prompta potestas </div><div class="l">velle aliud flexosque animi convertere sensus,</div><div class="l">atqui nec bonus est nec conlaudabilis ille</div><div class="l">qui non sponte bonus, quoniam probitate coacta</div><div class="l">gloria nulla venit sordetque ingloria virtus;</div><div class="l">nec tamen est virtus, ni deteriora refutans </div><div class="l">emicet et meliore viam petat indole rectam.</div><div class="l"><span class="q">‘vade,’</span> ait ipse parens opifexque et conditor Adae,</div><div class="l">‘vade, homo, adflatu nostri praenobilis oris,</div><div class="l">insubiecte, potens, rerum arbiter, arbiter idem</div><div class="l">et iudex mentis propriae, mihi subdere soli </div><div class="l">sponte tua, quo sit subiectio et ipsa soluto</div><div class="l">libera iudicio, non cogo nec exigo per vim,</div><div class="l">sed moneo iniustum fugias iustumque sequaris.</div><div class="pagebreak" id="index.xml-pb-d30e1723">[Page p.254]</div><div class="l">lux comes est iusti, comes est mors horrida iniqui,</div><div class="l">elige rem vitae; tua virtus temet in aevum </div><div class="l">provehat, aeternum damnet tua culpa vicissim,</div><div class="l">praestet et alterutram permissa licentia sortem.’</div><div class="l">hac pietate vagus et tanto munere abundans,</div><div class="l">transit propositum fas et letalia prudens</div><div class="l">eligit atque volens, magis utile dum sibi credit </div><div class="l">quod prohibente Deopersuasit callidus anguis,</div><div class="l">persuasit certe hortatu, non inpulit acri</div><div class="l">imperio; hoc mulier rea criminis exprobranti</div><div class="l">respondit Domino, suadelis se malefabris</div><div class="l">inlectam suasisse viro; vir et ipse libenter </div><div class="l">consensit, licuitne hortantem spernere recti</div><div class="l">libertate animi? licuit; namque et Deus ante</div><div class="l">suaserat ut meliora volens sequeretur; at ille</div><div class="l">spernens consilium saevo plus credidit hosti,</div><div class="l">nunc inter vitae Dominum mortisque magistrum </div><div class="l">consistit medius; vocat hinc Deus, inde tyrannus</div><div class="l">ambiguum atque suis se motibus alternantem.</div><div class="l">accipe gestarum monumenta insignia rerum,</div><div class="l">praelusit quibus historia spectabile signum.</div><div class="l">Loth fugiens Sodomis ardentibus omnia secum </div><div class="l">pignera cara domus properabat sede relicta</div><div class="l">nubibus urbicremis subducere, sulpure cum iam</div><div class="l">nimboso ignitus coelum subtexeret aër</div><div class="l">flagrantemque diem crepitans incenderet imber,</div><div class="l">angelus hanc hospes legem praescripserat ollis </div><div class="l">emissus virtute Dei sub imagine dupla,</div><div class="pagebreak" id="index.xml-pb-d30e1782">[Page p.256]</div><div class="l">omnis ut e portis iret domus atque in apertum</div><div class="l">dirigeret constans oculos, nec pone reflexo</div><div class="l">lumine regnantes per moenia cerneret ignes:</div><div class="l">‘nemo, memor Sodomae, quae mundi forma cremandi est, </div><div class="l">ut semel e muris gressum promoverit, ore</div><div class="l">post tergum verso respectet funera rerum.’</div><div class="l">Loth monitis sapiens obtemperat, at levis uxor</div><div class="l">mobilitate animi torsit muliebre retrorsus</div><div class="l">ingenium Sodomisque suis revocabilis haesit. </div><div class="l">traxerat Eva virum dirae ad consortia culpae:</div><div class="l">haec peccans sibi sola perit; solidata metallo</div><div class="l">diriguit fragili saxumqtie liquabile facta</div><div class="l">stat mulier, sicut steterat prius, omnia servans</div><div class="l">caute sigillati longum salis effigiata, </div><div class="l">et decus et cultum frontemque oculosque comamque</div><div class="l">et flexam in tergum faciem paulumque relata</div><div class="l">menta retro, antiquae monumenta rigentia noxae,</div><div class="l">liquitur illa quidem salsis sudoribus uda,</div><div class="l">sed nulla ex fluido plenae dispendia formae </div><div class="l">sentit deliquio, quantumque armenta saporum</div><div class="l">attenuant saxum, tantum lambentibus umor</div><div class="l">sufficit attritamque cutem per damna reformat,</div><div class="l">hoc meruit titulo peccatrix femina sisti,</div><div class="l">infirmum fluidumque animum per lubrica solvens </div><div class="l">consilia et fragilis iussa ad caelestia, voti</div><div class="pagebreak" id="index.xml-pb-d30e1836">[Page p.258]</div><div class="l">propositum contra non conmutabile servat</div><div class="l">Loth ingressus iter, nec moenia respicit alto</div><div class="l">in cinerem conlapsa rogo, populumque perustum</div><div class="l">et mores populi, tabularia, iura forumque, </div><div class="l">balnea, propolas, meritoria, templa, theatra,</div><div class="l">et circum cum plebe sua, madidasque popinas.</div><div class="l">quidquid agunt homines Sodomorum incendia iustis</div><div class="l">ignibus involvunt et Christo iudice damnant.</div><div class="l">haec fugisse semel satis est; non respicit ultra </div><div class="l">Loth noster, fragilis sed coniunx respicit, et quae</div><div class="l">fugerat inverso mutabilis ore revisit,</div><div class="l">atque inter patrias perstat durata favillas.</div><div class="l">en tibi signatum libertatis documentum,</div><div class="l">quo voluit nos scire Deus, quodcumque sequendum est, </div><div class="l">sub nostra dicione situm, passimque remissum</div><div class="l">alterutram calcare viam. duo cedere iussi</div><div class="l">de Sodomis; alter se proripit, altera mussat,</div><div class="l">ille gradum celerat fugiens, contra illa renutat.</div><div class="l">liber utrique animus, sed dispar utrique voluntas. </div><div class="l">dividit huc illuc rapiens sua quemque libido,</div><div class="l">talem multa sacris speciem notat orbita libris,</div><div class="l">aspice Ruth gentis Moabitidis et simul Orphan,</div><div class="l">illa socrum Noomin 1 fido comitatur amore,</div><div class="l">deserit haec. atquin thalamis et lege iugali </div><div class="l">exutae Hebraeisque toris sacrisque vacantes</div><div class="l">iure fruebantur proprio, sed pristinus Orphae</div><div class="l">fanorum ritus praeputia barbara suasit</div><div class="l">malle et semiferi stirpem nutrire Goliae;</div><div class="l">Ruth dum per stipulas agresti amburitur aestu, </div><div class="pagebreak" id="index.xml-pb-d30e1897">[Page p.260]</div><div class="l">fulcra Boos 1 meruit, castoque adscita cubili</div><div class="l">Christigenam fecunda domum, Davitica regna,</div><div class="l">edidit atque Deo mortales miscuit ortus,</div><div class="l">saepe egomet memini fratres geminos ad hiulcum</div><div class="l">pervenisse simul bivium nutante iuventa </div><div class="l">et dubitasse diu bifido sub tramite, quodnam</div><div class="l">esset iter melius; cum dextrum spinea silva</div><div class="l">sentibus artaret scopulosaque semita longe</div><div class="l">duceret aërium clivoso margine callem,</div><div class="l">at laevum nemus umbriferum per amoena virecta </div><div class="l">ditibus ornaret pomis et lene iacentem</div><div class="l">planities daret ampla viam: squalentibus unum</div><div class="l">contentum spinis reptasse per ardua saxa,</div><div class="l">porro alium campo sese indulsisse sinistro;</div><div class="l">illum sideribus caput inmiscere propinquis, </div><div class="l">hunc in caenosas subito cecidisse paludes,</div><div class="l">omnibus una subest natura, sed exitus omnes</div><div class="l">non unus peragit placitorum segrege forma,</div><div class="l">haud secus ac si olim per sudum lactea forte</div><div class="l">lapsa columbarum nubes descendat in arvum </div><div class="l">ruris frugiferi, laqueos ubi callidus auceps</div><div class="l">praetendit lentoque inlevit vimina visco,</div><div class="l">sparsit et insidias siliquis vel farre doloso,</div><div class="l">inliciunt alias fallentia grana, gulamque</div><div class="l">innectunt avidam tortae retinacula saetae, </div><div class="l">molle vel inplicitas gluten circumligat alas,</div><div class="l">ast aliae, quas nullus amor prolectat edendi,</div><div class="l">gressibus innocuis sterili spatiantur in herba</div><div class="l">suspectamque cavent oculos convertere ad escam;</div><div class="l">mox ubi iam caelo revolandum, pars petit aethram </div><div class="pagebreak" id="index.xml-pb-d30e1961">[Page p.262]</div><div class="l">libera sideream plaudens super aëra pinnis,</div><div class="l">pars captiva iacet laceris et saucia plumis</div><div class="l">pugnat humi et volucres nequiquam suspicit, auras;</div><div class="l">sic animas caeli de fontibus unicoloras</div><div class="l">infundit natura solo, sed suavibus istic </div><div class="l">devinctae inlecebris retinentur, et aethera paucae</div><div class="l">conscendunt reduces, multas viscosus inescat</div><div class="l">pastus et ad superas percurrere non sinit auras,</div><div class="l">praescius inde Pater liventia Tartara plumbo</div><div class="l">incendit liquido piceasque bitumine fossas </div><div class="l">infernalis aquae furvo subfodit Averno,</div><div class="l">et Phlegethonteo sub gurgite sanxit edaces</div><div class="l">perpetuis scelerum poenis inolescere vermes,</div><div class="l">norat enim flatu ex proprio vegetamen inesse</div><div class="l">corporibus nostris animamque ex ore perenni </div><div class="l">formatam non posse mori, non posse vicissim</div><div class="l">pollutam vitiis rursum ad convexa reverti</div><div class="l">mersandam penitus puteo ferventis abyssi,</div><div class="l">vermibus et flammis et discruciatibus aevum</div><div class="l">inmortale dedit, senio ne poena periret </div><div class="l">non pereunte anima, carpunt tormenta foventque</div><div class="l">materiam sine fine datam, mors deserit ipsa</div><div class="l">aeternos gemitus et flentes vivere cogit.</div><div class="l">at diversa procul regionibus in paradisi</div><div class="l">praemia constituit maiestas gnara futuri </div><div class="l">spiritibus puris et ab omni labe remotis,</div><div class="l">quique Gomorraeas non respexere ruinas,</div><div class="l">aversis sed rite oculis post terga tenebras</div><div class="l">liquerunt miseri properanda pericula mundi.</div><div class="l">ac primum facili referuntur ad astra volatu, </div><div class="pagebreak" id="index.xml-pb-d30e2025">[Page p.264]</div><div class="l">unde fluens anima structum vegetaverat Adam.</div><div class="l">nam quia naturam tenuem declivia vitae</div><div class="l">pondera non reprimunt nec tardat ferrea conpes,</div><div class="l">concretum celeri relegens secat aera lapsu</div><div class="l">exsuperatque polum fervens scintilla remensum, </div><div class="l">carcereos exosa situs, quibus haeserat exul.</div><div class="l">tunc postliminio redeuntem suscipit alto</div><div class="l">cana Fides gremio tenerisque oblectat alumnam</div><div class="l">deliciis, multos post divorsoria carnis</div><div class="l">ore renarrantem querulo, quos passa, labores. </div><div class="l">illic purpureo latus exporrecta cubili</div><div class="l">floribus aeternis spirantes libat odores</div><div class="l">ambrosiumque bibit roseo de stramine rorem,</div><div class="l">ditibus et longo fumantibus intervallo</div><div class="l">fluminaque et totos caeli sitientibus imbres </div><div class="l">inplorata negat digitum insertare palato,</div><div class="l">flammarumque apices timenti extinguere tactu,</div><div class="l">nec mirere locis longe distantibus inter</div><div class="l">damnatas iustasque animas concurrere visus</div><div class="l">conspicuos meritasque vices per magna notari </div><div class="l">intervalla, polus medio quae dividit orbe.</div><div class="l">errat, quisque animas nostrorum fine oculorum</div><div class="l">aestimat, involvit vitreo quos lucida palla</div><div class="l">obice, quis speculum concreta coagula texunt</div><div class="l">inpediuntque vagas obducto umore fenestras. </div><div class="l">numne animarum oculis denso vegetamine guttae</div><div class="l">volvuntur teretes aut palpebralibus extra</div><div class="l">horrescunt saetis, ciliove umbrante teguntur?</div><div class="l">illis viva acies, nec pupula parva, sed ignis</div><div class="pagebreak" id="index.xml-pb-d30e2087">[Page p.266]</div><div class="l">traiector nebulae vasti et penetrator operti est. </div><div class="l">nil ferrugineum solidumve tuentibus obstat,</div><div class="l">nocturnae cedunt nebulae, nigrantia cedunt</div><div class="l">nubila, praetenti cedit teres area mundi,</div><div class="l">nec tantum aerios visu transmittit hiatus</div><div class="l">spiritus, oppositos sed transit lumine montes, </div><div class="l">oceani fines atque ultima littera Thylae</div><div class="l">transadigit volucresque oculos in Tartara mittit,</div><div class="l">nostris nempe omnes pereunt sub nocte colores</div><div class="l">visibus et caeco delentur tempore formae,</div><div class="l">numquid et exuti membris ac viscere perdunt </div><div class="l">agnitione notas rerum, vel gressibus errant?</div><div class="l">una animas semper facies habet et color unus</div><div class="l">aëris, ut cuique est meritorum summa, sinistri</div><div class="l">seu dextri: alternas nec commutabile tempus</div><div class="l">convertit variatque vices; longum atque perenne est </div><div class="l">quidquid id est, unus volvit sua saecula cursus,</div><div class="l">expertus dubitas animas percurrere visu</div><div class="l">abdita corporeis oculis, cum saepe quietis</div><div class="l">rore soporatis cernat mens viva remotos</div><div class="l">distantesque locos, aciem per rura, per astra, </div><div class="l">per maria intendens? nec enim se segregat ipsa</div><div class="l">ante obitum vivis ex artubus aut fugit exul</div><div class="l">sanguinis et carnis penetralia seque medullis</div><div class="l">exuit abductamve abigit de pectore vitam,</div><div class="l">viscerea sed sede manens speculatur acutis </div><div class="l">omnia luminibus et, qua circumtulit acrem</div><div class="l">naturae levis intuitum nullo obice rerum</div><div class="l">disclusa, ante oculos subiectum prospicit orbem</div><div class="pagebreak" id="index.xml-pb-d30e2148">[Page p.268]</div><div class="l">atque orbis sub mole situm sordens elementum.</div><div class="l">obiacet interea tellus nec visibus obstat. </div><div class="l">quin si stelligerum vultus convertat ad axem,</div><div class="l">nil intercurrens obtutibus inpedit ignem</div><div class="l">pervigilis animae, quamvis denseta graventur</div><div class="l">nubila et opposito nigrescat vellere caelum,</div><div class="l">sic arcana videt tacitis cooperta futuris </div><div class="l">corporeus Iohannis adhuc nec carne solutus,</div><div class="l">munere sed somni paulisper carne sequestra</div><div class="l">liber ad intuitum sensuque oculisque peragrans</div><div class="l">ordine dispositos Venturis solibus annos,</div><div class="l">procinctum videt angelicum iam iamque cremandi </div><div class="l">orbis in excidium, tristes 1 et percipit aure</div><div class="l">mugitus gravium mundi sub fine tubarum.</div><div class="l">haec ille ante obitum membrorum carcere saeptus,</div><div class="l">secedente anima, non discedente videbat.</div><div class="l">nonne magis flatus sine corpore cuncta notabit </div><div class="l">corporis involucris tumulo frigente repostis?</div><div class="l">certa fides rapidos subterna nocte caminos,</div><div class="l">qui pollutam animam per saecula longa perenni</div><div class="l">igne coquunt, oculis longum per inane remoti</div><div class="l">pauperis expositos; nec setius aurea dona </div><div class="l">iustorum dirimente chao rutilasque coronas</div><div class="l">eminus ostendi poenarum carcere mersis.</div><div class="l">hinc paradisicolae post ulcera dira beato</div><div class="l">proditur infelix ululans in peste reatus</div><div class="l">spiritus inque vicem meritorum mutua cernunt. </div><div class="pagebreak" id="index.xml-pb-d30e2206">[Page p.270]</div><div class="l">o Dee cunctiparens, animae dator, o Dee Christe,</div><div class="l">cuius ab ore Deus subsistit Spiritus unus,</div><div class="l">te moderante regor, te vitam principe duco,</div><div class="l">iudice te pallens trepido, te iudice eodem</div><div class="l">spem capio fore quidquid ago veniabile apud te, </div><div class="l">quamlibet indignum venia faciamque loquarque.</div><div class="l">confiteor; dimitte libens et parce fatenti.</div><div class="l">omne malum merui, sed tu bonus arbiter aufer</div><div class="l">quod merui; meliora favens largire precanti</div><div class="l">dona animae quandoque meae, cum corporis huius </div><div class="l">liquerit hospitium nervis, cute, sanguine, felle,</div><div class="l">ossibus exstructum, corrupta quod incola luxu</div><div class="l">heu nimium conplexa fovet, cum flebilis hora</div><div class="l">clauserit hos orbes, et conclamata iacebit</div><div class="l">materies oculisque suis mens nuda fruetur, </div><div class="l">ne cernat truculentum aliquem de gente latronum</div><div class="l">inmitem, rabidum, vultuque et voce minaci</div><div class="l">terribilem, qui me maculosum aspergine morum</div><div class="l">in praeceps, ut praedo, trahat nigrisque ruentem</div><div class="l">inmergat specubus, cuncta exacturus ad usque </div><div class="l">quadrantem minimum damnosae debita vitae,</div><div class="l">multa in thensauris Patris est habitatio, Christe,</div><div class="l">disparibus discreta locis, non posco beata</div><div class="l">in regione domum; sint illic casta virorum</div><div class="l">agmina, pulvereum quae dedignantia censum </div><div class="l">divitias petiere tuas, sit flore perenni</div><div class="l">candida virginitas animum castrata recisum.</div><div class="l">at mihi Tartarei satis est si nulla ministri</div><div class="l">occurrat facies, avidae nec flamma gehennae </div><div class="pagebreak" id="index.xml-pb-d30e2268">[Page p.272]</div><div class="l">devoret hanc animam mersam fornacibus imis. </div><div class="l">esto, cavernoso, quia sic pro labe necesse est</div><div class="l">corporea, tristis me sorbeat ignis Averno:</div><div class="l">saltem mitificos incendia lenta vapores</div><div class="l">exhalent aestuque calor languente tepescat;</div><div class="l">lux inmensa alios et tempora vincta coronis </div><div class="l">glorificent: me poena levis clementer adurat.</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Prudentius.
	    Date: 2015-11-18<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:04:01Z.
	       SAXON HE 9.8.0.5.
		 --></address></div></body></html>