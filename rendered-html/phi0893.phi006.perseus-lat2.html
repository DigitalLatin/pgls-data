<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>De Arte Poetica liber — Machine readable text</title><meta name="author" content="Q. Horatius Flaccus (Horace)" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="De Arte Poetica liber — Machine readable text" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">De Arte Poetica liber — Machine readable text</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><span class="">card 1</span><div class="l">Humano capiti cervicem pictor equinam </div><div class="l">iungere si velit, et varias inducere plumas, </div><div class="l">undique conlatis membris, ut turpiter atrum </div><div class="l">desinat in piscem mulier formosa superne, </div><div class="l">spectatum admissi risum teneatis, amici? </div><div class="l">credite, Pisones, isti tabulae fore librum </div><div class="l">persimilem, cuius, velut aegri somnia, vanae </div><div class="l">fingentur species, ut nec pes nec caput uni </div><div class="l">reddatur formae. 'pictoribus atque poetis </div><div class="l">quidlibet audendi semper fuit aequa potestas.' </div><div class="l">scimus, et hanc veniam petimusque damusque vicissim; </div><div class="l">sed non ut placidis coeant inmitia, non ut </div><div class="l">serpentes avibus geminentur, tigribus agni. </div><div class="l">inceptis gravibus plerumque et magna professis </div><div class="l">purpureus, late qui splendeat, unus et alter </div><div class="l">adsuitur pannus, cum lucus et ara Dianae </div><div class="l">et properantis aquae per amoenos ambitus agros </div><div class="l">aut flumen Rhenum aut pluvius describitur arcus; </div><div class="l">sed nunc non erat his locus. et fortasse cupressum </div><div class="l">scis simulare: quid hoc, si fractis enatat exspes </div><div class="l">navibus, aere dato qui pingitur? amphora coepit </div><div class="l">institui: currente rota cur urceus exit? </div><div class="l">denique sit quodvis, simplex dumtaxat et unum. </div><div class="l">maxima pars vatum, pater et iuvenes patre digni, </div><div class="l">decipimur specie recti: brevis esse laboro, </div><div class="l">obscurus fio; sectantem levia nervi </div><div class="l">deficiunt animique; professus grandia turget; </div><div class="l">serpit humi tutus nimium timidusque procellae: </div><div class="l">qui variare cupit rem prodigialiter unam, </div><div class="l">delphinum silvis adpingit, fluctibus aprum: </div><div class="l">in vitium ducit culpae fuga, si caret arte. </div><div class="l">Aemilium circa ludum faber imus et unguis </div><div class="l">exprimet et mollis imitabitur aere capillos, </div><div class="l">infelix operis summa, quia ponere totum </div><div class="l">nesciet: hunc ego me, si quid componere curem, </div><div class="l">non magis esse velim quam naso vivere pravo, </div><div class="l">spectandum nigris oculis nigroque capillo. </div><div class="l">sumite materiam vestris, qui scribitis, aequam </div><div class="l">viribus et versate diu, quid ferre recusent, </div><div class="l">quid valeant umeri. cui lecta potenter erit res, </div><div class="l">nec facundia deseret hunc nec lucidus ordo. </div><div class="l">ordinis haec virtus erit et venus, aut ego fallor, </div><div class="l">ut iam nunc dicat iam nunc debentia dici, </div><div class="l">pleraque differat et praesens in tempus omittat. <span class="">card 44</span></div><div class="l">in verbis etiam tenuis cautusque serendis </div><div class="l">hoc amet, hoc spernat promissi carminis auctor. </div><div class="l">dixeris egregie, notum si callida verbum </div><div class="l">reddiderit iunctura novum. si forte necesse est </div><div class="l">indiciis monstrare recentibus abdita rerum et </div><div class="l">fingere cinctutis non exaudita Cethegis, </div><div class="l">continget dabiturque licentia sumpta pudenter, </div><div class="l">et nova fictaque nuper habebunt verba fidem, si </div><div class="l">Graeco fonte cadent parce detorta. quid autem </div><div class="l">Caecilio Plautoque dabit Romanus ademptum </div><div class="l">Vergilio Varioque? ego cur, adquirere pauca </div><div class="l">si possum, invideor, cum lingua Catonis et Enni </div><div class="l">sermonem patrium ditaverit et nova rerum </div><div class="l">nomina protulerit? licuit semperque licebit </div><div class="l">signatum praesente nota producere nomen. </div><div class="l">ut silvae foliis pronos mutantur in annos, </div><div class="l">prima cadunt: ita verborum vetus interit aetas, </div><div class="l">et iuvenum ritu florent modo nata vigentque. </div><div class="l">debemur morti nos nostraque: sive receptus </div><div class="l">terra Neptunus classes Aquilonibus arcet, </div><div class="l">regis opus, sterilisve diu palus aptaque remis </div><div class="l">vicinas urbes alit et grave sentit aratrum, </div><div class="l">seu cursum mutavit iniquum frugibus amnis </div><div class="l">doctus iter melius: mortalia facta peribunt, </div><div class="l">nedum sermonum stet honos et gratia vivax. </div><div class="l">multa renascentur quae iam cecidere cadentque </div><div class="l">quae nunc sunt in honore vocabula, si volet usus, </div><div class="l">quem penes arbitrium est et ius et norma loquendi. <span class="">card 73</span></div><div class="l">res gestae regumque ducumque et tristia bella </div><div class="l">quo scribi possent numero, monstravit Homerus; </div><div class="l">versibus inpariter iunctis querimonia primum, </div><div class="l">post etiam inclusa est voti sententia compos; </div><div class="l">quis tamen exiguos elegos emiserit auctor, </div><div class="l">grammatici certant et adhuc sub iudice lis est; </div><div class="l">Archilochum proprio rabies armavit iambo; </div><div class="l">hunc socci cepere pedem grandesque cothurni, </div><div class="l">alternis aptum sermonibus et popularis </div><div class="l">vincentem strepitus et natum rebus agendis; </div><div class="l">musa dedit fidibus Divos puerosque Deorum </div><div class="l">et pugilem victorem et equum certamine primum </div><div class="l">et iuvenum curas et libera vina referre: </div><div class="l">descriptas servare vices operumque colores </div><div class="l">cur ego si nequeo ignoroque poeta salutor? </div><div class="l">cur nescire pudens prave quam discere malo? </div><div class="l">versibus exponi tragicis res comica non volt; </div><div class="l">indignatur item privatis ac prope socco </div><div class="l">dignis carminibus narrari cena Thyestae: </div><div class="l">singula quaeque locum teneant sortita decentem. </div><div class="l">interdum tamen et vocem comoedia tollit </div><div class="l">iratusque Chremes tumido delitigat ore; </div><div class="l">et tragicus plerumque dolet sermone pedestri, </div><div class="l">Telephus et Peleus cum pauper et exsul uterque </div><div class="l">proiicit ampullas et sesquipedalia verba, </div><div class="l">si curat cor spectantis tetigisse querella. <span class="">card 99</span></div><div class="l">non satis est pulchra esse poemata: dulcia sunto </div><div class="l">et quocumque volent animum auditoris agunto. </div><div class="l">ut ridentibus adrident, ita flentibus adflent </div><div class="l">humani voltus. si vis me flere, dolendum est </div><div class="l">primum ipsi tibi: tum tua me infortunia laedent, </div><div class="l">Telephe vel Peleu; male si mandata loqueris, </div><div class="l">aut dormitabo aut ridebo. tristia maestum </div><div class="l">voltum verba decent, iratum plena minarum, </div><div class="l">ludentem lasciva, severum seria dictu. </div><div class="l">format enim natura prius nos intus ad omnem </div><div class="l">fortunarum habitum: iuvat aut inpellit ad iram </div><div class="l">aut ad humum maerore gravi deducit et angit: </div><div class="l">post effert animi motus interprete lingua. </div><div class="l">si dicentis erunt fortunis absona dicta, </div><div class="l">Romani tollent equites peditesque cachinnum. </div><div class="l">intererit multum, Davusne loquatur an heros, </div><div class="l">maturusne senex an adhuc florente iuventa </div><div class="l">fervidus, et matrona potens an sedula nutrix, </div><div class="l">mercatorne vagus cultorne virentis agelli, </div><div class="l">Colchus an Assyrius, Thebis nutritus, an Argis. </div><div class="l">aut famam sequere aut sibi convenientia finge </div><div class="l">scriptor. honoratum si forte reponis Achillem, </div><div class="l">inpiger, iracundus, inexorabilis, acer </div><div class="l">iura neget sibi nata, nihil non adroget armis. </div><div class="l">sit Medea ferox invictaque, flebilis Ino, </div><div class="l">perfidus Ixion, Io vaga, tristis Orestes. <span class="">card 125</span></div><div class="l">si quid inexpertum scaenae conmittis et audes </div><div class="l">personam formare novam, servetur ad imum, </div><div class="l">qualis ab incepto processerit, et sibi constet. </div><div class="l">difficile est proprie communia dicere, tuque </div><div class="l">rectius Iliacum carmen deducis in actus </div><div class="l">quam si proferres ignota indictaque primus: </div><div class="l">publica materies privati iuris erit, si </div><div class="l">non circa vilem patulumque moraberis orbem </div><div class="l">nec verbo verbum curabis reddere fidus </div><div class="l">interpres nec desilies imitator in artum, </div><div class="l">unde pedem proferre pudor vetet aut operis lex, </div><div class="l">nec sic incipies, ut scriptor cyclicus olim: </div><div class="l">'fortunam Priami cantabo et nobile bellum.' </div><div class="l">quid dignum tanto feret hic promissor hiatu? </div><div class="l">parturient montes, nascetur ridiculus mus. </div><div class="l">quanto rectius hic, qui nil molitur inepte: </div><div class="l">'dic mihi, Musa, virum, captae post tempora Troiae </div><div class="l">qui mores hominum multorum vidit et urbes.' </div><div class="l">non fumum ex fulgore, sed ex fumo dare lucem </div><div class="l">cogitat, ut speciosa dehinc miracula promat, </div><div class="l">Antiphaten, Scyllamque, et cum Cyclope Charybdim; </div><div class="l">nec reditum Diomedis ab interitu Meleagri </div><div class="l">nec gemino bellum Troianum orditur ab ovo: </div><div class="l">semper ad eventum festinat et in medias res </div><div class="l">non secus ac notas auditorem rapit et quae </div><div class="l">desperat tractata nitescere posse relinquit </div><div class="l">atque ita mentitur, sic veris falsa remiscet, </div><div class="l">primo ne medium, medio ne discrepet imum. <span class="">card 153</span></div><div class="l">tu, quid ego et populus mecum desideret, audi, </div><div class="l">si plausoris eges aulaea manentis et usque </div><div class="l">sessuri, donec cantor 'vos plaudite' dicat. </div><div class="l">aetatis cuiusque notandi sunt tibi mores, </div><div class="l">mobilibusque decor naturis dandus et annis. </div><div class="l">reddere qui voces iam scit puer et pede certo </div><div class="l">signat humum, gestit paribus conludere et iram </div><div class="l">colligit ac ponit temere et mutatur in horas. </div><div class="l">inberbis iuvenis, tandem custode remoto, </div><div class="l">gaudet equis canibusque et aprici gramine campi, </div><div class="l">cereus in vitium flecti, monitoribus asper, </div><div class="l">utilium tardus provisor, prodigus aeris, </div><div class="l">sublimis cupidusque et amata relinquere pernix. </div><div class="l">conversis studiis aetas animusque virilis </div><div class="l">quaerit opes et amicitias, inservit honori, </div><div class="l">conmisisse cavet quod mox mutare laboret. </div><div class="l">multa senem circumveniunt incommoda, vel quod </div><div class="l">quaerit et inventis miser abstinet ac timet uti, </div><div class="l">vel quod res omnis timide gelideque ministrat, </div><div class="l">dilator, spe longus, iners avidusque futuri, </div><div class="l">difficilis, querulus, laudator temporis acti </div><div class="l">se puero, castigator censorque minorum. </div><div class="l">multa ferunt anni venientes commoda secum, </div><div class="l">multa recedentes adimunt: ne forte seniles </div><div class="l">mandentur iuveni partes pueroque viriles: </div><div class="l">semper in adiunctis aevoque morabitur aptis. </div><div class="l">aut agitur res in scaenis aut acta refertur. </div><div class="l">segnius inritant animos demissa per aurem </div><div class="l">quam quae sunt oculis subiecta fidelibus et quae </div><div class="l">ipse sibi tradit spectator: non tamen intus </div><div class="l">digna geri promes in scaenam multaque tolles </div><div class="l">ex oculis, quae mox narret facundia praesens: </div><div class="l">ne pueros coram populo Medea trucidet </div><div class="l">aut humana palam coquat exta nefarius atreus </div><div class="l">aut in avem Procne vertatur, Cadmus in anguem. </div><div class="l">quodcumque ostendis mihi sic, incredulus odi. <span class="">card 189</span></div><div class="l">neve minor neu sit quinto productior actu </div><div class="l">fabula quae posci volt et spectanda reponi. </div><div class="l">nec Deus intersit, nisi dignus vindice nodus </div><div class="l">inciderit, nec quarta loqui persona laboret. </div><div class="l">actoris partis chorus officiumque virile </div><div class="l">defendat, neu quid medios intercinat actus </div><div class="l">quod non proposito conducat et haereat apte. </div><div class="l">ille bonis faveatque et consilietur amice </div><div class="l">et regat iratos et amet pacare tumentis, </div><div class="l">ille dapes laudet mensae brevis, ille salubrem </div><div class="l">iustitiam legesque et apertis otia portis, </div><div class="l">ille tegat conmissa Deosque precetur et oret, </div><div class="l">ut redeat miseris, abeat fortuna superbis. </div><div class="l">tibia non, ut nunc orichalco, vincta tubaeque </div><div class="l">aemula, sed tenuis simplexque foramine pauco </div><div class="l">adspirare et adesse choris erat utilis atque </div><div class="l">nondum spissa nimis complere sedilia flatu; </div><div class="l">quo sane populus numerabilis, utpote parvos, </div><div class="l">et frugi castusque verecundusque coibat. </div><div class="l">postquam coepit agros extendere victor et urbis </div><div class="l">latior amplecti murus vinoque diurno </div><div class="l">placari Genius festis inpune diebus, </div><div class="l">accessit numerisque modisque licentia maior. </div><div class="l">indoctus quid enim saperet liberque laborum </div><div class="l">rusticus urbano confusus, turpis honesto? </div><div class="l">sic priscae motumque et luxuriem addidit arti </div><div class="l">tibicen traxitque vagus per pulpita vestem; </div><div class="l">sic etiam fidibus voces crevere severis, </div><div class="l">et tulit eloquium insolitum facundia praeceps </div><div class="l">utiliumque sagax rerum et divina futuri </div><div class="l">sortilegis non discrepuit sententia Delphis. <span class="">card 220</span></div><div class="l">carmine qui tragico vilem certavit ob hircum, </div><div class="l">mox etiam agrestis Satyros nudavit et asper </div><div class="l">incolumi gravitate iocum temptavit eo quod </div><div class="l">inlecebris erat et grata novitate morandus </div><div class="l">spectator functusque sacris et potus et exlex. </div><div class="l">verum ita risores, ita commendare dicacis </div><div class="l">conveniet Satyros, ita vertere seria ludo, </div><div class="l">ne, quicumque Deus, quicumque adhibebitur heros, </div><div class="l">regali conspectus in auro nuper et ostro, </div><div class="l">migret in obscuras humili sermone tabernas </div><div class="l">aut, dum vitat humum, nubis et inania captet. </div><div class="l">effutire levis indigna tragoedia versus, </div><div class="l">ut festis matrona moveri iussa diebus, </div><div class="l">intererit Satyris paulum pudibunda protervis. </div><div class="l">non ego inornata et dominantia nomina solum </div><div class="l">verbaque, Pisones, Satyrorum scriptor amabo </div><div class="l">nec sic enitar tragico differre colori, </div><div class="l">ut nihil intersit, Davusne loquatur et audax </div><div class="l">Pythias, emuncto lucrata Simone talentum, </div><div class="l">an custos famulusque Dei Silenus alumni. </div><div class="l">ex noto fictum carmen sequar, ut sibi quivis </div><div class="l">speret idem, sudet multum frustraque laboret </div><div class="l">ausus idem: tantum series iuncturaque pollet, </div><div class="l">tantum de medio sumptis accedit honoris. </div><div class="l">silvis deducti caveant, me iudice, Fauni, </div><div class="l">ne velut innati triviis ac paene forenses.</div><div class="l">aut nimium teneris iuvenentur versibus umquam </div><div class="l">aut inmunda crepent ignominiosaque dicta. </div><div class="l">offenduntur enim, quibus est equus et pater et res, </div><div class="l">nec, siquid fricti ciceris probat et nucis emptor, </div><div class="l">aequis accipiunt animis donantve corona. </div><div class="l">syllaba longa brevi subiecta vocatur Iambus, </div><div class="l">pes citus: unde etiam trimetris adcrescere iussit </div><div class="l">nomen iambeis, cum senos redderet ictus, </div><div class="l">primus ad extremum similis sibi: non ita pridem, </div><div class="l">tardior ut paulo graviorque veniret ad auris, </div><div class="l">spondeos stabilis in iura paterna recepit </div><div class="l">commodus et patiens, non ut de sede secunda </div><div class="l">cederet aut quarta socialiter. hic et in Acci </div><div class="l">nobilibus trimetris adparet rarus et Enni </div><div class="l">in scaenam missos cum magno pondere versus </div><div class="l">aut operae celeris nimium curaque carentis </div><div class="l">aut ignoratae premit artis crimine turpi. </div><div class="l">non quivis videt inmodulata poemata iudex </div><div class="l">et data Romanis venia est indigna poetis. </div><div class="l">idcircone vager scribamque licenter? an omnis </div><div class="l">visuros peccata putem mea, tutus et intra </div><div class="l">spem veniae cautus? vitavi denique culpam, </div><div class="l">non laudem merui. vos exemplaria Graeca </div><div class="l">nocturna versate manu, versate diurna. </div><div class="l">at nostri proavi Plautinos et numeros et </div><div class="l">laudavere sales, nimium patienter utrumque, </div><div class="l">ne dicam stulte, mirati, si modo ego et vos </div><div class="l">scimus inurbanum lepido seponere dicto </div><div class="l">legitimumque sonum digitis callemus et aure. <span class="">card 275</span></div><div class="l">ignotum tragicae genus invenisse Camenae </div><div class="l">dicitur et plaustris vexisse poemata Thespis, </div><div class="l">quae canerent agerentque peruncti faecibus ora. </div><div class="l">post hunc personae pallaeque repertor honestae </div><div class="l">Aeschylus et modicis instravit pulpita tignis </div><div class="l">et docuit magnumque loqui nitique cothurno. </div><div class="l">successit vetus his comoedia, non sine multa </div><div class="l">laude; sed in vitium libertas excidit et vim </div><div class="l">dignam lege regi: lex est accepta chorusque </div><div class="l">turpiter obticuit sublato iure nocendi. </div><div class="l">nil intemptatum nostri liquere poetae </div><div class="l">nec minimum meruere decus vestigia Graeca </div><div class="l">ausi deserere et celebrare domestica facta </div><div class="l">vel qui praetextas vel qui docuere togatas. </div><div class="l">nec virtute foret clarisve potentius armis </div><div class="l">quam lingua Latium, si non offenderet unum </div><div class="l">quemque poetarum limae labor et mora. vos, o </div><div class="l">Pompilius sanguis, carmen reprehendite, quod non </div><div class="l">multa dies et multa litura coercuit atque </div><div class="l">praesectum deciens non castigavit ad unguem. </div><div class="l">ingenium misera quia fortunatius arte </div><div class="l">credit et excludit sanos Helicone poetas </div><div class="l">Democritus, bona pars non unguis ponere curat, </div><div class="l">non barbam, secreta petit loca, balnea vitat. </div><div class="l">nanciscetur enim pretium nomenque poetae, </div><div class="l">si tribus Anticyris caput insanabile numquam </div><div class="l">tonsori Licino conmiserit. o ego laevus, </div><div class="l">qui purgor bilem sub verni temporis horam. </div><div class="l">non alius faceret meliora poemata; verum </div><div class="l">nil tanti est. ergo fungar vice cotis, acutum </div><div class="l">reddere quae ferrum valet exsors ipsa secandi; </div><div class="l">munus et officium, nil scribens ipse, docebo, </div><div class="l">unde parentur opes, quid alat formetque poetam, </div><div class="l">quid deceat, quid non, quo virtus, quo ferat error. <span class="">card 309</span></div><div class="l">scribendi recte sapere est et principium et fons. </div><div class="l">rem tibi Socraticae poterunt ostendere chartae </div><div class="l">verbaque provisam rem non invita sequentur. </div><div class="l">qui didicit, patriae quid debeat et quid amicis, </div><div class="l">quo sit amore parens, quo frater amandus et hospes, </div><div class="l">quod sit conscripti, quod iudicis officium, quae </div><div class="l">partes in bellum missi ducis, ille profecto </div><div class="l">reddere personae scit convenientia cuique. </div><div class="l">respicere exemplar vitae morumque iubebo </div><div class="l">doctum imitatorem et vivas hinc ducere voces. </div><div class="l">interdum speciosa locis morataque recte </div><div class="l">fabula nullius veneris, sine pondere et arte, </div><div class="l">valdius oblectat populum meliusque moratur </div><div class="l">quam versus inopes rerum nugaeque canorae. </div><div class="l">Graiis ingenium, Graiis dedit ore rotundo </div><div class="l">Musa loqui, praeter laudem nullius avaris. </div><div class="l">Romani pueri longis rationibus assem </div><div class="l">discunt in partis centum diducere. 'dicat </div><div class="l">filius Albini: si de quincunce remota est </div><div class="l">uncia, quid superat? poteras dixisse.' 'triens.' 'eu, </div><div class="l">rem poteris servare tuam. redit uncia, quid fit?' </div><div class="l">'semis.' an, haec animos aerugo et cura peculi </div><div class="l">cum semel imbuerit, speremus carmina fingi </div><div class="l">posse linenda cedro et levi servanda cupresso? </div><div class="l">aut prodesse volunt aut delectare poetae </div><div class="l">aut simul et iucunda et idonea dicere vitae. </div><div class="l">quidquid praecipies, esto brevis, ut cito dicta </div><div class="l">percipiant animi dociles teneantque fideles: </div><div class="l">omne supervacuum pleno de pectore manat. </div><div class="l">ficta voluptatis causa sint proxima veris: </div><div class="l">ne quodcumque volet poscat sibi fabula credi </div><div class="l">neu pransae Lamiae vivum puerum extrahat alvo. </div><div class="l">centuriae seniorum agitant expertia frugis, </div><div class="l">celsi praetereunt austera poemata Rhamnes: </div><div class="l">omne tulit punctum, qui miscuit utile dulci </div><div class="l">lectorem delectando pariterque monendo. </div><div class="l">hic meret aera liber Sosiis, hic et mare transit </div><div class="l">et longum noto scriptori prorogat aevum. <span class="">card 347</span></div><div class="l">sunt delicta tamen, quibus ignovisse velimus: </div><div class="l">nam neque chorda sonum reddit quem volt manus et mens, </div><div class="l">poscentique gravem persaepe remittit acutum, </div><div class="l">nec semper feriet quodcumque minabitur arcus. </div><div class="l">verum ubi plura nitent in carmine, non ego paucis </div><div class="l">offendar maculis, quas aut incuria fudit </div><div class="l">aut humana parum cavit natura. quid ergo est? </div><div class="l">ut scriptor si peccat idem librarius usque, </div><div class="l">quamvis est monitus, venia caret, et citharoedus </div><div class="l">ridetur, chorda qui semper oberrat eadem, </div><div class="l">sic mihi, qui multum cessat, fit Choerilus ille, </div><div class="l">quem bis terve bonum cum risu miror; et idem </div><div class="l">indignor, quandoque bonus dormitat Homerus; </div><div class="l">verum operi longo fas est obrepere somnum. </div><div class="l">ut pictura poesis: erit quae, si propius stes, </div><div class="l">te capiat magis, et quaedam, si longius abstes; </div><div class="l">haec amat obscurum, volet haec sub luce videri, </div><div class="l">iudicis argutum quae non formidat acumen; </div><div class="l">haec placuit semel, haec deciens repetita placebit. </div><div class="l">o maior iuvenum, quamvis et voce paterna </div><div class="l">fingeris ad rectum et per te sapis, hoc tibi dictum </div><div class="l">tolle memor, certis medium et tolerabile rebus </div><div class="l">recte concedi: consultus iuris et actor </div><div class="l">causarum mediocris abest virtute diserti </div><div class="l">Messallae nec scit quantum Cascellius Aulus, </div><div class="l">sed tamen in pretio est: mediocribus esse poetis </div><div class="l">non homines, non Di, non concessere columnae. </div><div class="l">ut gratas inter mensas symphonia discors </div><div class="l">et crassum unguentum et Sardo cum melle papaver </div><div class="l">offendunt, poterat duci quia cena sine istis: </div><div class="l">sic animis natum inventumque poema iuvandis, </div><div class="l">si paulum summo decessit, vergit ad imum. </div><div class="l">ludere qui nescit, campestribus abstinet armis </div><div class="l">indoctusque pilae discive trochive quiescit, </div><div class="l">ne spissae risum tollant inpune coronae: </div><div class="l">qui nescit versus, tamen audet fingere. quidni? </div><div class="l">liber et ingenuus, praesertim census equestrem </div><div class="l">summam nummorum vitioque remotus ab omni. </div><div class="l">tu nihil invita dices faciesve Minerva: </div><div class="l">id tibi iudicium est, ea mens. siquid tamen olim </div><div class="l">scripseris, in Meti descendat iudicis auris </div><div class="l">et patris et nostras nonumque prematur in annum </div><div class="l">membranis intus positis: delere licebit, </div><div class="l">quod non edideris, nescit vox missa reverti. <span class="">card 391</span></div><div class="l">silvestris homines sacer interpresque Deorum </div><div class="l">caedibus et victu foedo deterruit Orpheus, </div><div class="l">dictus ob hoc lenire tigres rabidosque leones; </div><div class="l">dictus et Amphion, Thebanae conditor urbis, </div><div class="l">saxa movere sono testudinis et prece blanda </div><div class="l">ducere quo vellet. fuit haec sapientia quondam, </div><div class="l">publica privatis secernere, sacra profanis, </div><div class="l">concubitu prohibere vago, dare iura maritis, </div><div class="l">oppida moliri, leges incidere ligno. </div><div class="l">sic honor et nomen divinis vatibus atque </div><div class="l">carminibus venit. post hos insignis Homerus </div><div class="l">Tyrtaeusque mares animos in Martia bella </div><div class="l">versibus exacuit; dictae per carmina sortes </div><div class="l">et vitae monstrata via est et gratia regum </div><div class="l">Pieriis temptata modis ludusque repertus </div><div class="l">et longorum operum finis: ne forte pudori </div><div class="l">sit tibi Musa lyrae sollers et cantor Apollo. </div><div class="l">natura fieret laudabile carmen an arte, </div><div class="l">quaesitum est: ego nec studium sine divite vena </div><div class="l">nec rude quid prosit video ingenium: alterius sic </div><div class="l">altera poscit opem res et coniurat amice. </div><div class="l">qui studet optatam cursu contingere metam, </div><div class="l">multa tulit fecitque puer, sudavit et alsit, </div><div class="l">abstinuit venere et vino; qui Pythia cantat </div><div class="l">tibicen, didicit prius extimuitque magistrum. </div><div class="l">nunc satis est dixisse 'ego mira poemata pango; </div><div class="l">occupet extremum scabies; mihi turpe relinqui est </div><div class="l">et quod non didici sane nescire fateri'. <span class="">card 419</span></div><div class="l">ut praeco, ad merces turbam qui cogit emendas, </div><div class="l">adsentatores iubet ad lucrum ire poeta </div><div class="l">dives agris, dives positis in fenore nummis. </div><div class="l">si vero est, unctum qui recte ponere possit </div><div class="l">et spondere levi pro paupere et eripere artis </div><div class="l">litibus inplicitum, mirabor, si sciet inter-</div><div class="l">noscere mendacem verumque beatus amicum. </div><div class="l">tu seu donaris seu quid donare voles cui, </div><div class="l">nolito ad versus tibi factos ducere plenum </div><div class="l">laetitiae; clamabit enim 'pulchre! bene! recte!' </div><div class="l">pallescet, super his etiam stillabit amicis </div><div class="l">ex oculis rorem, saliet, tundet pede terram. </div><div class="l">ut, qui conducti plorant in funere, dicunt </div><div class="l">et faciunt prope plura dolentibus ex animo, sic </div><div class="l">derisor vero plus laudatore movetur. </div><div class="l">reges dicuntur multis urgere culillis </div><div class="l">et torquere mero, quem perspexisse laborent </div><div class="l">an sit amicitia dignus; si carmina condes, </div><div class="l">numquam te fallent animi sub vulpe latentes. </div><div class="l">Quintilio siquid recitares, 'corrige sodes </div><div class="l">hoc' aiebat 'et hoc'. mulius te posse negares </div><div class="l">bis terque expertum frustra: delere iubebat </div><div class="l">et male tornatos incudi reddere versus. </div><div class="l">si defendere delictum quam vertere malles, </div><div class="l">nullum ultra verbum aut operam insumebat inanem, </div><div class="l">quin sine rivali teque et tua solus amares. </div><div class="l">vir bonus et prudens versus reprehendet inertis, </div><div class="l">culpabit duros, incomptis adlinet atrum </div><div class="l">transverso calamo signum, ambitiosa recidet </div><div class="l">ornamenta, parum claris lucem dare coget, </div><div class="l">arguet ambigue dictum, mutanda notabit: </div><div class="l">fiet Aristarchus; non dicet 'cur ego amicum </div><div class="l">offendam in nugis?' hae nugae seria ducent </div><div class="l">in mala derisum semel exceptumque sinistre. <span class="">card 453</span></div><div class="l">ut mala quem scabies aut morbus regius urget </div><div class="l">aut fanaticus error et iracunda Diana, </div><div class="l">vesanum tetigisse timent fugiuntque poetam </div><div class="l">qui sapiunt, agitant pueri incautique sequuntur. </div><div class="l">hic, dum sublimis versus ructatur et errat, </div><div class="l">si veluti merulis intentus decidit auceps </div><div class="l">in puteum foveamve, licet 'succurrite' longum </div><div class="l">clamet, 'io cives', non sit qui tollere curet. </div><div class="l">si curet quis opem ferre et demittere funem, </div><div class="l">'qui scis, an prudens huc se deiecerit atque </div><div class="l">servari nolit?' dicam siculique poetae </div><div class="l">narrabo interitum. 'Deus inmortalis haberi </div><div class="l">dum cupit Empedocles, ardentem frigidus Aetnam </div><div class="l">insiluit. sit ius liceatque perire poetis: </div><div class="l">invitum qui servat, idem facit occidenti. </div><div class="l">nec semel hoc fecit nec, si retractus erit, iam </div><div class="l">fiet homo et ponet famosae mortis amorem. </div><div class="l">nec satis adparet, cur versus factitet, utrum </div><div class="l">minxerit in patrios cineres an triste bidental </div><div class="l">moverit incestus: certe furit ac velut ursus, </div><div class="l">obiectos caveae valuit si frangere clatros, </div><div class="l">indoctum doctumque fugat recitator acerbus; </div><div class="l">quem vero arripuit, tenet occiditque legendo, </div><div class="l">non missura cutem, nisi plena cruoris, hirudo.' </div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Q. Horatius Flaccus (Horace).
	    Date: 2016-11-16<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:11:23Z.
	       SAXON HE 9.8.0.5.
		 --></address></div></body></html>