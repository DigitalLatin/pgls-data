<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">DE LAUDIBUS DOMINI.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">DE LAUDIBUS DOMINI.</span></span></h2><div><span class="fragment"><div class="lg"><div class="l"><span style="font-style:italic">Quis queritur sera virtutis dote juvari?</span></div><span class="">PLSection D</span><div class="l"><span style="font-style:italic">Quis promissa Dei lento procedere passu?</span></div><div class="l"><span style="font-style:italic">Quis fine humano metitur judicis urnam</span></div><div class="l"><span style="font-style:italic">Perpetui, tardumque putat, quod saecula debent</span></div></div></span></div><p>In prolegomenis, num. 18, rationem protuli cur inter Juvenci poemata dubia, vel supposititia hoc carmen, sub Constantino editum, collocari possit. Barthius hoc poema <span style="font-style:italic">elegans, doctissimum, politissi- mum</span>, el <span style="font-style:italic">eruditissimum</span> vocat, et l. <span class="smallcap">xxxv</span> Advers. c. 9, <span style="font-style:italic">vel Paulino dignum esse</span> pronuntiat. At Paulino an- tiquius esse, ex ipso tempore quo scriptum est, evidenter liquet.</p><p>Vers. 7. <span style="font-style:italic">Stagnanti agmine :</span> sic Juvencus, l. <span class="smallcap">iii</span>, vers. 461 : <span style="font-style:italic">Agmine Jordanis viridis perrumpit amoeno.</span></p><p>8. Legendum puto <span style="font-style:italic">Tardus Arar, pigrumque din vix explicat amnem.</span> Non enim intelligo quid sit <span style="font-style:italic">Din- vix.</span> Arar, nunc <span style="font-style:italic">La Saona</span>, numen est Galliae Celti- cae, de quo Caesar, I. <span class="smallcap">i</span> de Bell. Gall. cap. 12 : <span style="font-style:italic">Flu- men est Arar, quod per fines Aeduorum et Sequano- rum in Rhodanum influit incredibili lenitate, ita ut oculis, in utram partem fluat, judicari non possit.</span> Joann. Michael Brutus, in Scholiis, contendit, le- gendum <span style="font-style:italic">incredibili levitate.</span> Nihil enim minus, ait, Arari videtur congruere, quam lenitas : nimia vero levitate fieri aliquando potest, ut visus fallatur. Haec opinio noti solum verbis Caesaris refellitur, sed etiam plurium veterum auctoritate, qui tardum, pigrum- que Ararim vocant. Plinius, l. <span class="smallcap">iii</span> cap. 4, <span style="font-style:italic">Segnis Arar.</span> Silius, l. xv, vers. 504 : <span style="font-style:italic">Quorum serpit Arar per rura pigerrimus undae.</span> Claudianus, de Consul. Mall. Theodori, vers. 53, <span style="font-style:italic">Tardus Arar;</span> et libr. <span class="smallcap">ii</span> Rufin. vers. 111 : <span style="font-style:italic">Quos Rhodanus velox, Araris quos tar- dior ambit.</span> His accedit auctor hujus poematis, qui Idem indicat vers. praec. <span style="font-style:italic">stagnanti agmine.</span> Non enim recte Barthius, libr.<span class="smallcap">xxi</span> Adv. cap. 17, <span style="font-style:italic">sta- gnanti</span> simpliciter accipit pro <span style="font-style:italic">fluenti.</span></p><div><span class="fragment"><div class="lg"><span class="">PLSection D</span><div class="l"><span style="font-style:italic">Accelerare diem, meritis qui proemia reddat?</span></div><div class="l"><span style="font-style:italic">Nobilis ingenti testatur gloria facto.</span></div><div class="l"><span style="font-style:italic">Nam qua stagnanti praelabitur agmine ripas</span></div><div class="l"><span style="font-style:italic">Tardus Arar, pigrumque Diuvix explicat amnem,</span></div></div></span></div><div class="pagebreak" id="index.xml-pb-d30e200">[Page 381]</div><div><span class="fragment"><div class="lg"><div class="l"><span style="font-style:italic">Qua fratrum Rheno progignitur Aedua pubes,</span></div><span class="">PLSection A</span><div class="l"><span style="font-style:italic">Conjugium memini summa pietate, fideque;</span></div><div class="l"><span style="font-style:italic">Lex divina tamen meritum cumulabat amoris :</span></div><div class="l"><span style="font-style:italic">Et votum ambobus, socium praecedere morte,</span></div><div class="l"><span style="font-style:italic">Moerorique pio curam mandare sepulcri.</span></div><div class="l"><span style="font-style:italic">Sed prior uxorem decreti pagina legit.</span></div><div class="l"><span style="font-style:italic">Tum vir sollicitus largo jubet ore cavari,</span></div><div class="l"><span style="font-style:italic">Post mortem fiunt quae membris, hospita saxa :</span></div><div class="l"><span style="font-style:italic">Susciperet veniens, aeternaque foedera jungens,</span></div><div class="l"><span style="font-style:italic">Ut quos viventes tenuisset lectulus idem,</span></div><div class="l"><span style="font-style:italic">Post percepta Dei, bustum commune levaret.</span></div><div class="l"><span style="font-style:italic">Sensit vota sui conjux praesaga mariti,</span></div><div class="l"><span style="font-style:italic">Magnaque temporibus tribuit miracula castis.</span></div><div class="l"><span style="font-style:italic">Nam cum defunctis jungantur brachia membris,</span></div><div class="l"><span style="font-style:italic">Et repetita manus constringat vincula trunco,</span></div><div class="l"><span style="font-style:italic">Ne quibus humanae complentur munera vitae.</span></div><span class="">PLSection B</span><div class="l"><span style="font-style:italic">Accidat informis fluitatio dissociatis.</span></div><div class="l"><span style="font-style:italic">Immensum dictu, quo tempore vita peracta est,</span></div><div class="l"><span style="font-style:italic">Jungendus sociae prospecta sede maritus.</span></div><div class="l"><span style="font-style:italic">Postquam morte viri reserata est janua lethi</span>,</div><div class="l"><span style="font-style:italic">Horrendumque larem jam lux ingrata retexit :</span></div><div class="l"><span style="font-style:italic">Deprensa est loevam protendens femina palmam,</span></div><div class="l"><span style="font-style:italic">Invitans socium gestu viventis amoris.</span></div><div class="l"><span style="font-style:italic">Quis dedit effectum tumulo? quis vincula solvit?</span></div><div class="l"><span style="font-style:italic">Unde sepulta videt venturae conjugis umbram?</span></div><div class="l"><span style="font-style:italic">Tu facis haec, tu, Christe Deus, tua signa mo-</span> [<span style="font-style:italic">ventur,</span></div><div class="l"><span style="font-style:italic">Paulatimque doces sopita resurgere membra :</span></div></div></span></div><p>9. Expende, num rescribere oporteat <span style="font-style:italic">Qua fratrum <span class="">PLSection C</span>Romae progignitur Aedua pubes, Aedui</span>, ut doctiores scribunt vel <span style="font-style:italic">Hedui</span>, aut <span style="font-style:italic">Edui</span>, a senatu Romano fra- tres, consanguineique appellati fuerant. Caesar, libr. <span class="smallcap">i</span> B. Gall. cap. 35 : <span style="font-style:italic">In primis quod Aeduos, fra- tres, consanguin osque saepenumero a. senatu appella- tos, in servitute, atque in ditione videbat Germanorum teneri</span>, El postea : <span style="font-style:italic">Si id non fecissent, longe ils</span> (<span style="font-style:italic">Aeduis</span>) <span style="font-style:italic">fraternum nomen populi Romani abfuturum,</span> Cicero, I ad Att. ep. 16, al. 19 : <span style="font-style:italic">Aedui, nostri fra- tres, pugnant.</span></p><p>12. In sepulcralibus inscriptionibus veterum for- mula haec frequens occurrit : <span style="font-style:italic">Contra votum super- stes.</span></p><p>15. <span style="font-style:italic">Moerori pio</span> conjugis alterius, superstitis.</p><p>17. Barthius, l. <span class="smallcap">xxvi</span> Advers. c. 10, hunc versum furcillis ejiciendum putat, sine quo omnis sententia egregie constat sibi. Fortasse trajiciendus est hoc pacto <span style="font-style:italic">Post percepta Dei bustum commune levaret</span>, - <span style="font-style:italic">Susciperetque uniens, aeternaque foedera jungens</span>, Re- <span class="">PLSection D</span>scribo <span style="font-style:italic">uniens</span> dissyllabum per synaeresin : nain <span style="font-style:italic">veniens</span> retineri nequit.</p><p>19. Barthius, loc. cit., legendum censet <span style="font-style:italic">Post praecepta Dei :</span> hoc est. post evocationem, seu, ut Hieronymus loqui amat, dormitionem. Sic frequen- ter in formulis Christianorum testamentorum legi- mus : <span style="font-style:italic">Cum Dominus de me praeceperit.</span> Quod et ipsum ex stylo sanctorum Patrum traductum. Adde versum 14 hujus carminis : <span style="font-style:italic">Sed prior uxorem decreti pagina Legit.</span></p><p>23. Longe melius est <span style="font-style:italic">constringant</span>, quam <span style="font-style:italic">constrin- gat :</span> videlicet repetita vincula constringant manus trunco. Id qua ratione fieri consueverit, observare licet in veteribus imaginibus Lazari sepulti. Recole notam ad vere. 395 l. <span class="smallcap">iv</span> Historiae Evangelicae Ju- venci.</p><p>25. Sensus est, Ne accidat informis fluitatio dis- sociatis membris, quibus complentur munera vitae. <span style="font-style:italic">Fluitatio</span> verbum novum, sed ad rem exprimendam <span class="">PLSection C</span> accommodatissimum. Praetermissum esi a Forcellino, neque inter barbara quidem repositum. Hoc argu- mentum pertractat Julianus Toletanus Prognost. l. <span class="smallcap">i</span>, c. 18, qui ex S. Augustino ita ratiocinatur : <span style="font-style:italic">Non tamen contemnenda, et abjicienda sunt corpora defun- ctorum, maximeque justorum, atque fidelium, quibus tamquam organis, et vasis ad omnia bona opera, et sancta usus est Sanctus Spiritus.</span> Sic vetustissimus co- dex Juliani, quo utor.</p><div class="pagebreak" id="index.xml-pb-d30e392">[Page 382]</div><div><span class="fragment"><div class="lg"><span class="">PLSection A</span><div class="l"><span style="font-style:italic">Tu, quem venturum sancti cecinere prophetae,</span></div><div class="l"><span style="font-style:italic">Incorrupta Dei soboles, rectorque regentis.</span></div><div class="l"><span style="font-style:italic">Quo sine nil magnum Genitor deliberat ingens,</span></div><div class="l"><span style="font-style:italic">Cujus ad imperium certis mare constitit oris,</span></div><div class="l"><span style="font-style:italic">Nec licet immenso terris excurrere ponto,</span></div><div class="l"><span style="font-style:italic">Planaque montanos includunt littora fluctus :</span></div><div class="l"><span style="font-style:italic">Qui vario stabilem dotasti munere terram</span></div><div class="l"><span style="font-style:italic">In nostros usus, largus pietate paterna.</span></div><div class="l"><span style="font-style:italic">Te vade. mortales committunt semina sulcis.</span></div><div class="l"><span style="font-style:italic">Et novus arenti procedit caespite partus :</span></div><div class="l"><span style="font-style:italic">Tu manare jubes facundo nectare vites,</span></div><div class="l"><span style="font-style:italic">Tu gratos epulis hominum, medicosque saluti</span></div><div class="l"><span style="font-style:italic">Arboribus succos, tu trudis dulcia mella.</span></div><div class="l"><span style="font-style:italic">Tu servire jubes homini genus omne animantum,</span></div><div class="l"><span style="font-style:italic">Insuper et gravibus lucos curvescere pomis,</span></div><span class="">PLSection B</span><div class="l"><span style="font-style:italic">Atque novos reditus nullo de semine nasci.</span></div><div class="l"><span style="font-style:italic">Tu varios amnes nostro prodesse labori,</span></div><div class="l"><span style="font-style:italic">Et renovare sacris benedictum fontibus aevum :</span></div><div class="l"><span style="font-style:italic">Te duce, velivolis patuerunt aequora rostris,</span></div><div class="l"><span style="font-style:italic">Divisosque fretis lustravit navita portus.</span></div><div class="l"><span style="font-style:italic">Tu, postquam certis sunt acta elementa figuris,</span></div><div class="l"><span style="font-style:italic">Ne torpere rudi coelestis machina vultu</span></div><div class="l"><span style="font-style:italic">Inciperet, vario signasti munera mundum :</span></div><div class="l"><span style="font-style:italic">Et quidquid coelo radiat, tua dextera finxit.</span></div><div class="l"><span style="font-style:italic">His aulam Domini placuit contexere signis.</span></div><div class="l"><span style="font-style:italic">Jam freta ne nullis agerentur inhospita terris,</span></div><div class="l"><span style="font-style:italic">Assiduumque alacer numeraret navita portum :</span></div><div class="l"><span style="font-style:italic">Crebra salis tumido defigitur insula ponto.</span></div></div></span></div><p>26. Hic versus, el sequens non videntur hujus esse loci el fortasse corrupti sunt. Sine eis certe sententia belle procedit.</p><p>33. <span style="font-style:italic">Pro venturae</span> lego <span style="font-style:italic">venturi</span>, vel <span style="font-style:italic">venturam.</span></p><p>37. <span style="font-style:italic">Rectorque regentis</span>, in mendo, ut arbitror, cu- bat hic locus.</p><p>39. Explicatus hic locus est in not. ad Dracont. l. <span class="smallcap">ii</span>, vers 343.</p><p>50. Barthius, lib. <span class="smallcap">xxxv</span> Advers. cap. 9, plura verba finita in <span style="font-style:italic">escere</span> non obvii usus profert, et in his <span style="font-style:italic">curvescere</span> ex hoc loco. Forcellinus ad vocabula <span class="">PLSection D</span> barbara rejecit <span style="font-style:italic">curvesco.</span></p><p>51. <span style="font-style:italic">Reditus</span>, fructus, proventus. Atque ita hoc nomen scribitur a <span style="font-style:italic">redeo</span>, prima correpta. <span style="font-style:italic">Redditus</span> ergo vix tolerari potest in poetis qui primam licen- ter producunt, ut in <span style="font-style:italic">relligio, reppulit.</span></p><p>53. Estne sermo de sacro baptismate? Sic opi- nor.</p><p>56. An <span style="font-style:italic">sunt aucta elementa?</span></p><p>58. <span style="font-style:italic">Mundum</span>, coelum : quam significationem ex Manilio, et aliis antiquis confirmat Barthius, lib. <span class="smallcap">xxxv</span> Advers. c. 16.</p><p>59. Expende, num melius sit <span style="font-style:italic">dextera pinxit.</span></p><p>61. Barthius, l. <span class="smallcap">xxiv</span>, c. 5, ex Graecis ad Latinos hanc elegantiam traductam ait, ul efferati animi barbaros, atque tetros <span style="font-style:italic">inhospitales</span> vocarent, allegatque hunc ipsum versum cum aliis aliorum.</p><p>62. Accipe interpretationem Barthii lib. <span class="smallcap">xlvi</span>, cap. 16 : <span style="font-style:italic">Ne prorsus humanis cultibus inhospita essent freta, et ut assiduum, hoc est, frequentem, crebrum, velut perpetuum portum nauta sciret ubique non deesse suis laboribus, fixit insulas in ponto Creator Optimus Maximus.</span></p><div class="pagebreak" id="index.xml-pb-d30e572">[Page 383]</div><div><span class="fragment"><div class="lg"><div class="l"><span style="font-style:italic">Nec tamen insano metuit circumdata fluctu,</span></div><span class="">PLSection A</span><div class="l"><span style="font-style:italic">Exiguoque fretis innitens orbe resistit,</span></div><div class="l"><span style="font-style:italic">Te duce confidens, cujus venerabile pactum</span></div><div class="l"><span style="font-style:italic">Nexum lege pari summumque, imumque perae-</span> [<span style="font-style:italic">quat.</span></div><div class="l"><span style="font-style:italic">Nec sinit impositos quoquam transcendere fines.</span></div><div class="l"><span style="font-style:italic">Ac ne plana nimis tellus, vel nuda jaceret,</span></div><div class="l"><span style="font-style:italic">Vitibus aptandos jussisti assurgere colles</span></div><div class="l"><span style="font-style:italic">Grandibus, et largos umbracula texere lucos.</span></div><div class="l"><span style="font-style:italic">Tum ne vastus agat silvis torpentibus horror,</span></div><div class="l"><span style="font-style:italic">Innumeros foetus proceris saltibus addis,</span></div><div class="l"><span style="font-style:italic">Incola ne nemori, neu desit praeda petenti.</span></div><div class="l"><span style="font-style:italic">Tum volucres multas, et mille examina vocum</span></div><div class="l"><span style="font-style:italic">Mortali harmonia lucis resonare canoris.</span></div><div class="l"><span style="font-style:italic">Sic annum placuit variis intexere formis,</span></div><div class="l"><span style="font-style:italic">Et vice jucunda mortalibus addere fructum :</span></div><span class="">PLSection B</span><div class="l"><span style="font-style:italic">Neu semper prolixa dies nimis ureret orbem,</span></div><div class="l"><span style="font-style:italic">Neve brevis justum raperet nascentibus ignem :</span></div><div class="l"><span style="font-style:italic">Ac ne perpetuo quateret labor omnia nisu,</span></div><div class="l"><span style="font-style:italic">Dat requiem fessis hominum nox roscida curis :</span></div><div class="l"><span style="font-style:italic">Utque humana salus securum duceret aevum,</span></div><div class="l"><span style="font-style:italic">Sponte salutares de caespite surgitis herbae.</span></div><div class="l"><span style="font-style:italic">Has Pater ipse serit nutu, non vomere dives.</span></div><div class="l"><span style="font-style:italic">Non ego ferrato tegerer si viscera muro,</span></div><div class="l"><span style="font-style:italic">Ferrea vox, linguaeque forent mihi mille canenti,</span></div><div class="l"><span style="font-style:italic">Munera cuncta queam vestrae pietatis obire.</span></div><div class="l"><span style="font-style:italic">Sed pater ille tuus secreta in sede locatus,</span></div><div class="l"><span style="font-style:italic">Nec cuiquam visu facilis, cunctisque tremendus,</span></div><div class="l"><span style="font-style:italic">Te misit Dominum terris, vitaeque magistrum.</span></div><div class="l"><span style="font-style:italic">Et quisquis natum justo veneratur honore,</span></div><div class="l"><span style="font-style:italic">Ambobus sua vota dicat, vitamque perennem.</span></div><span class="">PLSection C</span><div class="l"><span style="font-style:italic">Tu casti, rectique tenax, et flectere leges</span></div><div class="l"><span style="font-style:italic">Post crimen facilis, si quem vecordia praeceps</span></div><div class="l"><span style="font-style:italic">Depulit a vobis praescripto limite vitae.</span></div><div class="l"><span style="font-style:italic">Te Genitor nostra paterentur ut ora tueri,</span></div><div class="l"><span style="font-style:italic">Induit humana facie, membrisque caducis.</span></div><div class="l"><span style="font-style:italic">Quis tentaret enim fragiles attollere visus,</span></div><div class="l"><span style="font-style:italic">Si talem trepidis voluisset sistere terris,</span></div></div></span></div><p>68. Suspicor <span style="font-style:italic">quidquam</span> pro <span style="font-style:italic">quoquam.</span></p><p>71. Fortasse, <span style="font-style:italic">Grandius.</span></p><p>77. Similia habet Dracontius, Satisfact. vers. 247, aliique ibi a me producti.</p><p>82. Confer not. ad Draconi. l. <span class="smallcap">iii v</span>. 27.</p><p>86. Adisis not. ad Dracont. libr. <span class="smallcap">iii</span> vers. 552 : <span style="font-style:italic">Non si mihi ferrea vox sit.</span></p><span class="">PLSection D</span><p>94. Plura de his ad Dracont. libr. <span class="smallcap">ii</span>, v. 690.</p><p>96. Scilicet <span style="font-style:italic">a limite vitae praescripto vobis</span> pro <span style="font-style:italic">a vobis.</span> Vel lege <span style="font-style:italic">a nobis.</span></p><p>97. Barthius, libr. <span class="smallcap">xxv</span>, c. 7, affirmat, <span style="font-style:italic">tueor</span> pas- sive usurpari a Boethio, et ab auctore hujus carmi- nis : quamquam dc hoc certus non erat, cum liber illi ad manum non esset. Si hunc locum innuit, <span style="font-style:italic">tueri</span> hic accipitur pro <span style="font-style:italic">intueri</span> active. Sensus enim est : ut nostra ora paterentur te tueri, Genitor te in- duit, etc.</p><p>102. Legam <span style="font-style:italic">delicta</span> pro <span style="font-style:italic">directa.</span></p><p>104. Pro <span style="font-style:italic">dubias</span> aliud mallem.</p><p>105. Scilicet ut res aliqua insignem tuum ortum redderet.</p><p>107. Hic versus et sequens obscuri sunt, et fortasse corrupti. Innuitur, ut puto, perpetua virginitas Deipa- rae, et clarum id est, si vers. seq. legas <span style="font-style:italic">ut procul.</span></p><div class="pagebreak" id="index.xml-pb-d30e775">[Page 384]</div><div><span class="fragment"><div class="lg"><span class="">PLSection A</span><div class="l"><span style="font-style:italic">Qualis es, ingenti cum torques fulmina dextra,</span></div><div class="l"><span style="font-style:italic">Praesentemque jubes directa pavescere poenam :</span></div><div class="l"><span style="font-style:italic">Vel cum placatus campis sitientibus imbres</span></div><div class="l"><span style="font-style:italic">Dividis, et dubias sulcis producis aristas?</span></div><div class="l"><span style="font-style:italic">Ne tamen insignem res nulla ostenderet ortum,</span></div><div class="l"><span style="font-style:italic">Virgine concipieris : non sufficit esse pudicam.</span></div><div class="l"><span style="font-style:italic">Nec quae nupta queat Domino conjungere fratrem,</span></div><div class="l"><span style="font-style:italic">Ne procul ex utero contagio turpis abesset.</span></div><div class="l"><span style="font-style:italic">Mox ubi processu felix maturuit aetas.</span></div><div class="l"><span style="font-style:italic">Indociles animos monitis servare paternis</span></div><div class="l"><span style="font-style:italic">Aggrederis, rectamque viam labentibus offers.</span></div><div class="l"><span style="font-style:italic">Atque ut missa Deo penitus praecepta paterent,</span></div><div class="l"><span style="font-style:italic">Imperium tu morti adimis, morboque soluto</span></div><div class="l"><span style="font-style:italic">Desperata jubes apprendere munia vitae.</span></div><div class="l"><span style="font-style:italic">Restituisque diem coecis, et ne quid inausum</span></div><span class="">PLSection B</span><div class="l"><span style="font-style:italic">Restaret penitus, quo perfidus error obiret,</span></div><div class="l"><span style="font-style:italic">Indicis sensum tumulis, et condita pridem</span></div><div class="l"><span style="font-style:italic">Membra jubes iterum superas consurgere in auras,</span></div><div class="l"><span style="font-style:italic">Agnoscuntque suum dilecta cadavera nomen.</span></div><div class="l"><span style="font-style:italic">At postquam legem sectator idoneus hausit.</span></div><div class="l"><span style="font-style:italic">Ut se mortali coelestis spiritus aula</span></div><div class="l"><span style="font-style:italic">Exueret, legi intentum, quo cuncta doceres</span></div><div class="l"><span style="font-style:italic">Pro summo toleranda Deo, recteque perennem</span></div><div class="l"><span style="font-style:italic">Contemptu mortis sibi quemque assumere vitam :</span></div><div class="l"><span style="font-style:italic">Sic completa ferens Genitoris jussa, redisti</span></div><div class="l"><span style="font-style:italic">Ad summi secreta poli, qua lucidus aether</span></div><div class="l"><span style="font-style:italic">Pigra vetat proprio succendere nubila coello :</span></div><div class="l"><span style="font-style:italic">Atque ut certa foret pereuntis copia turbae,</span></div><div class="l"><span style="font-style:italic">Quae praecepta Dei miserandis auribus arcet,</span></div><div class="l"><span style="font-style:italic">Nec nova defunctos jampridem jura tenerent :</span></div><div class="l"><span style="font-style:italic">Carceris inferni feralia, libera nobis,</span></div><span class="">PLSection C</span><div class="l"><span style="font-style:italic">Innumeramque jubes tenebris emergere plebem.</span></div><div class="l"><span style="font-style:italic">His tantum clausis, quos impia vita notarit :</span></div><div class="l"><span style="font-style:italic">Et loca poenarum venturis dividis umbris.</span></div><div class="l"><span style="font-style:italic">Quae tibi non credant, vel quae se credere fin-</span> [<span style="font-style:italic">gant.</span></div><div class="l"><span style="font-style:italic">Sancte Deus, summique Dei venerabile pignus.</span></div><div class="l"><span style="font-style:italic">Ad cujus nomen violenta morte fugatae</span></div></div></span></div><p>112. <span style="font-style:italic">Missa Deo</span> pro <span style="font-style:italic">missa a Deo</span>, qualia multa apud Juvencum observavi.</p><p>115. <span style="font-style:italic">Ne quid inausum</span>, ex Virgilio, l. <span class="smallcap">viii</span>, v. 205, quod et alii imitati sunt.</p><p>118. Ut cadaver Laxari.</p><p>120. Fortasse respicit verba Christi, <span style="font-style:italic">Consumma- tum est</span>, quae ad calicem passionis pertinent.</p><p>126. <span style="font-style:italic">Secreta poli</span>, ut Juvencus, lib. <span class="smallcap">i</span>, vers. 210 : <span class="">PLSection D</span> <span style="font-style:italic">Coeli secreta.</span></p><p>127. Corrigo <span style="font-style:italic">succedere</span> pro <span style="font-style:italic">succendere.</span></p><p>130. Animadvertenda est peculiaris hujus auctoris opinio : Ne eos qui jam pridem defuncti fuerant, nova Christi praecepta tenerent, aut ex eis judica- rentur, jussit Christus, loca feralia carceris inferni libera, et vacua nobis, scilicet his qui post Chri- stum futuri erant, remanere innumeris inde ex- tractis et his tantum retentis, quos impia vita macu- laverat. Loca ergo poenarum divisit, et partem his ita retentis reliquit, partem reservavit his qui in Christum non crederent, aut fingent se cre- dere, quia scilicet fidem bonis operibus non tene- bunt.</p><p>134. <span style="font-style:italic">Umbras</span> vocat defunctos, phrasi ex ethni- cis petita, sed qua alii Christiani poetae usi sunt.</p><div class="pagebreak" id="index.xml-pb-d30e952">[Page 385]</div><div><span class="fragment"><div class="lg"><div class="l"><span style="font-style:italic">Pectoribus propriis, alienaque pectora nactae</span></div><span class="">PLSection A</span><div class="l"><span style="font-style:italic">Exclamant, pallentque animae, jussaeque recedunt</span></div><div class="l"><span style="font-style:italic">Sicut multa prius de te miracula produnt,</span></div><div class="l"><span style="font-style:italic">Cum terram, coelumque inter suspensa tenentur,</span></div><div class="l"><span style="font-style:italic">Obstricto per te quia nil permittitur hosti.</span></div><div class="l"><span style="font-style:italic">At nunc tu dominum meritis, pietate parentem,</span></div></div></span></div><p>137. Hi sex versus obscuri sunt, et videtur aliquid deesse ad sensum. Sermo, ut arbitror, est de illis, qui cum Christo resurrexerunt, et qui contra in ae- ternis poenis sunt relicti; vel potius de obsessis a daemone, qui per gratiam Christi e cordibus homi- num pellitur, et aliquando etiam justorum corpora obsidet, ab iisque in nomine Christi jussus recedit. Vide Paulinum, Natal. <span class="smallcap">xi</span> S. Felicis vers. 230 seqq.</p><div class="pagebreak" id="index.xml-pb-d30e985">[Page 386]</div><div><span class="fragment"><div class="lg"><div class="l"><span style="font-style:italic">Imperio facilem, vivendi lege magistrum,</span></div><span class="">PLSection A</span><div class="l"><span style="font-style:italic">Edictisque parem, quae lex tibi condita sancit,</span></div><div class="l"><span style="font-style:italic">Victorem, laetumque pares mihi Constantinum.</span></div><div class="l"><span style="font-style:italic">Hoc melius foetu terris nihil ante dedisti,</span></div><div class="l"><span style="font-style:italic">Nec dabis, exaequent utinam sua pignora patrem!</span></div></div></span></div><p>143. Elogium simile Constantini Juvencus in fine libr. <span class="smallcap">iv</span> Historiae Evangelicae adornavit.</p><p>145. <span style="font-style:italic">Lex tibi condita</span>, h. e., a te condita.</p><p>147. Imitatio Horatii, l. <span class="smallcap">iv</span>, od. 2, de Caesare Au- gusto : <span style="font-style:italic">Quo nihil majus, meliusve terries - Fata dona- vere, bonique Divi : - Nec dabunt, quamvis redeant in aurum - Tempora priscum.</span></p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a>Â </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:37:23Z.
	       SAXON HE 9.8.0.5.
		 --></address></div></body></html>