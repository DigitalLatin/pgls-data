<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Ab urbe condita, books 31-38 - 34</title><meta name="author" content="Titus Livius (Livy)" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Ab urbe condita, books 31-38 - 34" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Ab urbe condita, books 31-38 - 34</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">liber XXXIV</a></li></ul><!--TEI body--><div class="book" id="index.xml-body.1_div.1"><h2><span class="headingNumber">1. </span><span class="head">liber XXXIV</span></h2><p><span class="">chapter 1</span> <span class="">section 1</span> inter bellorum magnorum aut vixdum finitorum aut imminentium curas intercessit res parva dictu, sed quae studiis in magnum certamen excesserit. <span class="">section 2</span> M. Fundanius et L. Valerius tribuni plebi ad plebem tulerunt de Oppia lege abroganda. <span class="">section 3</span> tulerat <span class="pagebreak" id="index.xml-pb-d30e91">[Page p.139]</span> <span class="corr">[eam]</span> C. Oppius tribunus plebis Q. Fabio Ti. Sempronio consulibus, in medio ardore Punici belli, ne qua mulier plus semunciam auri haberet neu vestimento versicolori uteretur neu iuncto vehiculo in urbe oppidove aut propius inde mille passus nisi sacrorum publicorum causa veheretur. <span class="">section 4</span> M. et P. Iunii Bruti tribuni plebis legem Oppiam tuebantur nec <span class="corr">[eam]</span> se abrogari passuros aiebant; ad suadendum dissuadendumque multi nobiles prodibant; <span class="">section 5</span> Capitolium turba hominum faventium adversantiumque legi complebatur. matronae nulla nec auctoritate nec verecundia nec imperio virorum contineri limine poterant, omnis vias urbis aditusque in forum obsidebant viros descendentis ad forum orantes, ut florente re publica, crescente in dies privata omnium fortuna matronis quoque pristinum ornatum reddi paterentur. <span class="">section 6</span> augebatur haec frequentia mulierum in dies; nam etiam ex oppidis conciliabulisque conveniebant. <span class="">section 7</span> iam et <span class="corr">[consules]</span> praetoresque et alios magistratus adire et rogare audebant; ceterum minime exorabilem alterum utique consulem, M. Porcium Catonem, habebant, qui pro lege, quae abrogabatur, ita disseruit: <span class="">chapter 2</span> <span class="">section 1</span> si in sua quisque nostrum matre familiae, Quirites, ius et maiestatem viri retinere instituisset, minus cum universis feminis negotii haberemus; <span class="">section 2</span> nunc domi <span class="corr">[victa]</span> libertas nostra impotentia muliebri hic quoque in foro obteritur et calcatur, et, quia singulas non continuimus, <span class="">section 3</span> universas horremus. equidem fabulam et fictam rem ducebam esse, virorum omne genus in aliqua insula coniuratione muliebri ab stirpe sublatum esse; <span class="">section 4</span> ab nullo genere non summum periculum est, si coetus et concilia et secretas consultationes esse sinas. atque ego vix statuere apud animum meum possum, utrum peior ipsa res an peiore exemplo agatur; <span class="">section 5</span> quorum alterum ad nos consules reliquosque magistratus, alterum ad vos, Quirites, magis pertinet. nam utrum e re publica sit necne id, quod ad vos fertur, vestra <span class="pagebreak" id="index.xml-pb-d30e140">[Page p.140]</span> existimatio est, qui in suffragium ituri estis; <span class="">section 6</span> haec consternatio muliebris, sive sua sponte sive auctoribus vobis, M. Fundani et L. Valeri, facta est, <span class="corr">[haud]</span> dubie ad culpam magistratuum pertinens, nescio, vobis, tribuni, an consulibus magis sit deformis: <span class="">section 7</span> vobis, si feminas ad concitandas tribunicias seditiones iam adduxistis; nobis, si, ut plebis quondam, sic nunc mulierum secessione leges accipiendae sunt. <span class="">section 8</span> equidem non sine rubore quodam paulo ante per medium agmen mulierum in forum perveni. quod nisi me verecundia singularum magis maiestatis et pudoris quam universarum tenuisset, ne compellatae a consule viderentur, <span class="">section 9</span> dixissem: 'qui hic mos est in publicum procurrendi et obsidendi vias et viros alienos appellandi? istud ipsum suos quaeque domi rogare non potuistis? <span class="">section 10</span> an blandiores in publico quam in privato et alienis quam vestris estis? quamquam ne domi quidem vos, si sui iuris finibus matronas contineret pudor, quae leges hic rogarentur abrogarenturve, curare decuit.' <span class="">section 11</span> maiores nostri nullam, ne privatam quidem rem agere feminas sine tutore auctore voluerunt, in manu esse parentium, fratrum, virorum; nos, si diis placet, iam etiam rem publicam capessere eas patimur et foro quoque et contionibus et comitiis immisceri. <span class="">section 12</span> quid enim nunc aliud per vias et compita faciunt, quam rogationem tribunorum plebi suadent, quam legem abrogandam censent? <span class="">section 13</span> date frenos impotenti naturae et indomito animali et sperate ipsas modum licentiae facturas; <span class="">section 14</span> nisi vos feceritis, minimum hoc eorum est, quae iniquo animo feminae sibi aut moribus aut legibus iniuncta patiuntur. omnium rerum libertatem, immo licentiam, si vere dicere volumus, desiderant. <span class="">chapter 3</span> <span class="">section 1</span> quid enim, si hoc expugnaverint, non temptabunt? recensete omnia muliebria iura, quibus licentiam earum adligaverint maiores vestri per quaeque <span class="italics">eas</span> subiecerint viris; quibus omnibus constrictas vix tamen continere potestis. <span class="">section 2</span> quid? si carpere singula et extorquere et exaequari <span class="pagebreak" id="index.xml-pb-d30e177">[Page p.141]</span> ad extremum viris patiemini, tolerabiles vobis eas fore creditis? extemplo, simul pares esse coeperint, <span class="">section 3</span> superiores erunt. at hercule ne quid novum in eas rogetur recusant, non ius sed iniuriam deprecantur, <span class="">section 4</span> <span class="corr">[immo,]</span> ut, quam accepistis iussistis suffragiis vestris legem, quam usu tot annorum et experiendo comprobastis, hanc ut abrogetis, id est ut unam tollendo legem ceteras infirmetis. <span class="">section 5</span> nulla lex satis commoda omnibus est; id modo quaeritur, si maiori parti et in summam prodest. si, quod cuique privatim officiet ius, id destruet ac demolietur, quid attinebit universos rogare leges, quas mox abrogare, in quos latae sunt, <span class="">section 6</span> possint? volo tamen audire, quid sit, propter quod <span class="corr">[matronae]</span> consternatae procucurrerint in publicum ac vix foro se et contione abstineant. <span class="">section 7</span> ut captivi ab Hannibale redimantur parentes, viri, liberi, fratres earum? procul abest absitque semper talis fortuna rei publicae; <span class="">section 8</span> sed tamen, cum fuit, negastis hoc piis precibus earum. at non pietas nec sollicitudo pro suis, sed religio congregavit eas: matrem Idaeam a Pessinunte ex Phrygia venientem accepturae sunt. quid honestum dictu saltem seditioni praetenditur muliebri? <span class="">section 9</span> 'ut auro et purpura fulgamus' inquit, 'ut carpentis festis profestisque diebus, velut triumphantes de lege victa et abrogata et captis et ereptis suffragiis vestris, per urbem vectemur; ne ullus modus sumptibus, ne luxuriae sit.' <span class="">chapter 4</span> <span class="">section 1</span> saepe me querentem de <span class="corr">[feminarum,]</span> saepe de virorum nec de privatorum modo sed etiam magistratuum sumptibus audistis, diversisque duobus vitiis, <span class="">section 2</span> avaritia et luxuria, civitatem laborare, quae pestes omnia magna imperia everterunt. <span class="">section 3</span> haec ego, quo melior laetiorque in dies fortuna rei publicae est imperiumque crescit—et iam in Graeciam Asiamque transcendimus omnibus libidinum illecebris repletas et regias etiam adtrectamus gazas—, eo plus horreo, <span class="">section 4</span> ne illae magis res nos ceperint quam nos illas. infesta, mihi credite, signa ab Syracusis illata sunt huic <span class="pagebreak" id="index.xml-pb-d30e224">[Page p.142]</span> urbi. iam nimis multos audio Corinthi et <span class="corr">[Athenarum]</span> ornamenta laudantis mirantisque et antefixa <span class="corr">[fictilia]</span> deorum Romanorum ridentis. <span class="">section 5</span> ego hos malo propitios deos et ita spero futuros, si in suis manere <span class="corr">[sedibus]</span> patiemur. <span class="">section 6</span> patrum nostrorum memoria per legatum Cineam Pyrrhus non virorum modo sed etiam mulierum animos donis temptavit. nondum lex Oppia ad coercendam luxuriam muliebrem lata erat; <span class="corr">[tamen]</span> <span class="corr">[nulla]</span> accepit. <span class="">section 7</span> quam causam fuisse censetis? eadem fuit, quae maioribus nostris nihil de hac re lege sanciundi; <span class="">section 8</span> nulla erat luxuria, quae coerceretur. sicut ante morbos necesse est cognitos esse quam remedia eorum, sic cupiditates prius natae sunt quam leges quae iis modum facerent. <span class="">section 9</span> quid legem Liciniam excitavit de quingentis iugeribus nisi ingens cupido agros continuandi? quid legem Cinciam de donis et muneribus, nisi quia vectigalis iam et stipendiaria plebs esse senatui coeperat? <span class="">section 10</span> itaque minime mirum est nec Oppiam nec aliam ullam tum legem desideratam esse, quae modum sumptibus mulierum faceret, <span class="corr">[cum]</span> aurum et purpuram data et oblata ultro non accipiebant. <span class="">section 11</span> si nunc cum illis donis Cineas urbem circumiret, stantis in publico invenisset, quae acciperent. <span class="">section 12</span> atque ego nonnullarum cupiditatium ne causam quidem aut rationem inire possum. nam ut, quod alii liceat, tibi non licere aliquid fortasse naturalis aut pudoris aut indignationis habeat, sic aequato omnium cultu quid unaquaeque vestrum veretur ne in se conspiciatur? <span class="">section 13</span> pessimus quidem pudor est vel parsimoniae vel paupertatis; sed utrumque lex vobis demit, cum id, quod habere non licet, non habetis. ' <span class="">section 14</span> hanc' inquit 'ipsam exaequationem non fero' illa locuples. 'cur non insignis auro et purpura conspicior? cur paupertas aliarum sub hac legis specie latet, ut, quod habere non possunt, habiturae, si liceret, fuisse videantur?' <span class="">section 15</span> vultis hoc certamen uxoribus vestris inicere, Quirites, ut divites id habere velint, quod nulla alia possit; <span class="pagebreak" id="index.xml-pb-d30e287">[Page p.143]</span> pauperes, ne ob hoc ipsum contemnantur, supra vires se extendant? <span class="">section 16</span> ne <span class="italics">eas</span> simul pudere, quod non oportet, coeperit, quod oportet, non pudebit. quae de suo <span class="corr">[poterit,]</span> parabit, quae non poterit, virum rogabit. <span class="">section 17</span> miserum illum virum, et qui exoratus et qui non exoratus erit, cum, quod ipse non dederit, datum ab alio videbit. <span class="">section 18</span> nunc vulgo alienos viros rogant et, quod <span class="corr">[maius]</span> est, legem et suffragia rogant et a quibusdam impetrant. adversus te et rem tuam et liberos tuos exorabilis es; simul lex modum sumptibus uxoris tuae facere desierit, tu numquam facies. <span class="">section 19</span> nolite eodem loco existimare, Quirites, futuram rem, quo fuit, antequam lex de hoc ferretur. et hominem improbum non accusari tutius est quam absolvi, et luxuria non mota tolerabilior esset, quam erit nunc, ipsis vinculis, sicut ferae bestiae, irritata, deinde emissa. <span class="">section 20</span> ego nullo modo abrogandam legem Oppiam censeo; vos quod faxitis, deos omnis fortunare velim.'</p><p><span class="">chapter 5</span> <span class="">section 1</span> post haec tribuni quoque plebi, qui se <span class="corr">[intercessuros]</span> <span class="corr">[professi]</span> erant. <span class="corr">[cum]</span> <span class="corr">[pauca]</span> in <span class="corr">[eandem]</span> sententiam adiecissent, tum L. Valerius pro rogatione ab se promulgata ita disseruit: 'si privati tantummodo ad suadendum dissuadendumque id, quod ab nobis rogatur, processissent, ego quoque, cum satis dictum pro utraque parte existimarem, tacitus suffragia vestra expectassem; <span class="">section 2</span> nunc cum vir gravissimus, consul M. Porcius, non auctoritate solum, quae tacita satis momenti habuisset, sed oratione etiam longa et accurata insectatus sit rogationem nostram, necesse est paucis respondere. <span class="">section 3</span> qui tamen plura verba in castigandis matronis quam in rogatione nostra dissuadenda consumpsit, et quidem ut in dubio poneret, utrum id, <span class="">section 4</span> quod reprenderet, matronae sua sponte an nobis auctoribus fecissent. rem defendam, non nos, in quos iecit magis hoc consul verbo tenus, quam ut re insimularet. <span class="">section 5</span> coetum et seditionem et interdum <span class="corr">[secessionem]</span> muliebrem appellavit, quod matronae in publico <span class="pagebreak" id="index.xml-pb-d30e367">[Page p.144]</span> vos rogassent, ut legem in se latam per bellum temporibus duris in pace et florenti ac beata re <span class="corr">[publica]</span> abrogaretis. <span class="">section 6</span> verba magna, quae rei augendae causa conquirantur, et haec et alia esse scio, et M. <span class="corr">[Catonem]</span> oratorem non solum gravem sed interdum etiam trucem esse scimus omnes, cum ingenio sit mitis. <span class="">section 7</span> nam quid tandem novi matronae fecerunt, quod <span class="corr">[frequentes]</span> in causa ad se pertinente in publicum processerunt? numquam ante hoc tempus in publico apparuerunt? <span class="">section 8</span> tuas adversus te Origines revolvam. accipe, <span class="corr">[quotiens]</span> id fecerint, et quidem semper bono publico. iam a principio, regnante Romulo, cum Capitolio ab Sabinis capto medio in foro signis collatis dimicaretur, <span class="corr">[nonne]</span> intercursu matronarum inter acies duas proelium <span class="">section 9</span> sedatum est? quid? regibus exactis cum Coriolano Marcio duce legiones Volscorum castra ad quintum lapidem posuissent, nonne id agmen, quo obruta haec urbs esset, matronae averterunt? iam urbe capta a Gallis aurum, quo redempta urbs est, nonne matronae consensu omnium in publicum contulerunt? <span class="">section 10</span> proximo bello, ne antiqua repetam, nonne et, cum pecunia opus fuit, viduarum pecuniae adiuverunt aerarium, et, <span class="corr">[cum]</span> dii quoque novi ad opem ferendam dubiis rebus accerserentur, matronae universae ad mare profectae sunt ad matrem Idaeam accipiendam? <span class="">section 11</span> dissimiles, inquis, causae sunt. nec mihi causas aequare propositum est; <span class="">section 12</span> nihil novi factum purgare satis est. ceterum quod in rebus ad omnis pariter, viros feminas, pertinentibus fecisse eas nemo miratus est, in causa proprie ad ipsas pertinente miramur fecisse? quid autem fecerunt? <span class="">section 13</span> superbas, me dius fidius, aures habemus, si, cum domini servorum non fastidiant preces, nos rogari ab honestis feminis indignamur.</p><p><span class="">chapter 6</span> <span class="">section 1</span> venio nunc ad id, de quo agitur. in quo duplex consulis oratio fuit; nam et legem ullam omnino abrogari est indignatus, et <span class="corr">[eam]</span> praecipue <span class="corr">[legem,]</span> <span class="">section 2</span> quae luxuriae muliebris coercendae causa lata <span class="corr">[esset.]</span> <span class="pagebreak" id="index.xml-pb-d30e450">[Page p.145]</span> et illa communis pro legibus visa consularis oratio est, et haec adversus luxuriam severissimis moribus conveniebat; <span class="">section 3</span> itaque periculum est, nisi, quid in utraque re vani sit, docuerimus, ne quis error vobis offundatur. <span class="">section 4</span> ego enim quem ad modum ex <span class="corr">[iis]</span> legibus, quae non in tempus aliquod, sed perpetuae utilitatis causa in aeternum latae sunt, nullam abrogari debere fateor, nisi quam aut usus coarguit aut status aliquis rei publicae inutilem fecit, <span class="">section 5</span> sic, quas tempora aliqua desiderarunt leges, mortales, ut ita dicam, et temporibus ipsis mutabiles esse video. <span class="">section 6</span> quae in pace lata sunt, plerumque bellum abrogat, quae in bello, pax, ut in navis administratione alia in secunda, alia in adversa tempestate usui sunt. <span class="">section 7</span> haec cum ita natura distincta sint, ex utro tandem genere ea lex esse videtur, quam abrogamus? quid? vetus regia lex, <span class="">section 8</span> simul cum ipsa urbe nata aut, quod secundum est, ab decemviris ad condenda iura creatis in duodecim tabulis scripta, sine qua cum maiores nostri non existimarint decus matronale servari posse, nobis quoque verendum sit, ne cum ea pudorem sanctitatemque feminarum abrogemus? <span class="">section 9</span> quis igitur nescit novam istam legem esse, Q. Fabio et Ti. Sempronio consulibus viginti ante annis latam? sine qua cum per tot annos matronae optimis moribus vixerint, quod tandem, ne abrogata ea effundantur ad luxuriam, periculum est? <span class="">section 10</span> nam si ista lex <span class="italics">vetus</span> aut ideo lata esset, ut finiret libidinem muliebrem, verendum foret, ne abrogata incitaret; cur sit autem lata, ipsum indicabit tempus. <span class="">section 11</span> Hannibal in Italia erat, victor ad Cannas; iam Tarentum, iam Arpos, iam Capuam habebat; <span class="">section 12</span> ad urbem Romam admoturus exercitum videbatur; defecerant socii; non milites in supplementum, non socios navalis ad classem tuendam, non pecuniam in aerario habebamus; servi, quibus arma darentur, ita ut pretium pro iis bello perfecto dominis solveretur, emebantur; <span class="">section 13</span> in eandem diem pecuniae frumentum et cetera, quae <span class="pagebreak" id="index.xml-pb-d30e485">[Page p.146]</span> belli usus postulabant, praebenda publicani se conducturos professi erant; servos ad remum numero ex censu constituto cum stipendio nostro dabamus; <span class="">section 14</span> <span class="corr">[aurum]</span> et argentum omne ab senatoribus eius rei initio orto in publicum conferebamus; viduae et pupilli pecunias suas in aerarium deferebant; cautum erat, quo ne plus auri et argenti facti, quo ne plus signati argenti et aeris domi haberemus— <span class="">section 15</span> : tali tempore in luxuria et ornatu matronae occupatae erant, ut ad <span class="corr">[eam]</span> coercendam Oppia lex desiderata sit, cum, quia Cereris sacrificium lugentibus omnibus matronis intermissum erat, senatus <span class="corr">[finiri]</span> luctum triginta diebus iussit? <span class="">section 16</span> cui non apparet inopiam et miseriam civitatis, <span class="strikethrough">et</span> quia omnium privatorum pecuniae in usum publicum vertendae erant, istam legem scripsisse, tam diu mansuram, quam diu causa scribendae legis mansisset? <span class="">section 17</span> nam si, quae tunc temporis causa aut decrevit senatus aut populus iussit, in perpetuum servari oportet, cur pecunias reddimus privatis? cur publica praesenti pecunia locamus? <span class="">section 18</span> cur servi, qui militent, non emuntur? cur privati non damus remiges, sicut tunc dedimus? <span class="">chapter 7</span> <span class="">section 1</span> omnes alii ordines, <span class="corr">[omnes]</span> homines mutationem in meliorem statum rei publicae sentient: ad coniuges tantum nostras pacis et tranquillitatis publicae fructus non perveniet? <span class="">section 2</span> purpura <span class="corr">[viri]</span> utemur, praetextati in magistratibus, in sacerdotiis; liberi nostri praetextis purpura togis utentur; magistratibus in coloniis municipiisque, <span class="corr">[hic]</span> Romae infimo <span class="corr">[generi,]</span> magistris vicorum, togae praetextae habendae ius permittemus, <span class="">section 3</span> nec ut vivi solum habeant † tantum insigne, sed etiam ut cum eo crementur mortui: feminis dumtaxat purpurae usu interdicemus? et, cum tibi viro liceat purpura in vestem stragulam uti, matrem familiae tuam purpureum amiculum habere non sines, et equus tuus speciosius instratus erit quam uxor vestita? <span class="">section 4</span> sed in purpura, quae teritur absumitur, iniustam quidem, sed aliquam tamen causam tenacitatis video; <span class="pagebreak" id="index.xml-pb-d30e555">[Page p.147]</span> in auro vero, in quo praeter manupretium <span class="corr">[nihil]</span> intertrimenti fit, quae malignitas est? praesidium potius in eo est et ad privatos et ad publicos usus, <span class="">section 5</span> <span class="corr">[sicut]</span> experti estis. nullam aemulationem inter se singularum, quoniam nulla haberet, esse aiebat. at hercule universis dolor et indignatio est, <span class="">section 6</span> cum sociorum Latini nominis uxoribus vident ea concessa ornamenta, quae sibi adempta sint, cum insignis eas esse auro et purpura, cum illas vehi per urbem, se pedibus sequi, tamquam in illarum civitatibus, non in sua imperium sit. <span class="">section 7</span> virorum hoc animos vulnerare posset; quid muliercularum censetis, quas etiam parva movent? <span class="">section 8</span> non magistratus nec sacerdotia nec triumphi nec insignia nec dona aut spolia bellica iis contingere possunt; <span class="">section 9</span> munditiae et ornatus et cultus, haec feminarum insignia sunt, his gaudent et gloriantur, hunc mundum muliebrem appellarunt maiores nostri. <span class="">section 10</span> quid aliud in luctu quam purpuram atque aurum deponunt? quid, cum eluxerunt, sumunt? quid in gratulationibus supplicationibusque nisi excellentiorem ornatum adiciunt? <span class="">section 11</span> scilicet, si legem Oppiam abrogaritis, non vestri arbitrii erit, si quid eius vetare volueritis, quod nunc lex vetat; <span class="">section 12</span> minus filiae, uxores, sorores etiam quibusdam in manu erunt;—numquam salvis suis exuitur servitus muliebris; et ipsae libertatem, quam viduitas et orbitas facit, detestantur. <span class="">section 13</span> in vestro arbitrio suum ornatum quam in legis malunt esse; et vos in manu et tutela, non in servitio debetis habere eas et malle patres vos aut viros quam dominos dici. <span class="">section 14</span> invidiosis nominibus utebatur modo consul seditionem muliebrem et secessionem appellando. id enim periculum est, ne Sacrum montem, sicut quondam irata plebs, aut Aventinum capiant;— <span class="">section 15</span> patiendum huic infirmitati est, quodcumque vos censueritis. quo plus potestis, eo moderatius imperio uti debetis.'</p><p><span class="">chapter 8</span> <span class="">section 1</span> haec cum contra legem proque lege dicta essent, aliquanto maior frequentia mulierum postero <span class="pagebreak" id="index.xml-pb-d30e599">[Page p.148]</span> die sese in publicum effudit, <span class="">section 2</span> unoque agmine omnes Brutorum ianuas obsederunt, qui collegarum rogationi intercedebant, nec ante abstiterunt, quam remissa intercessio ab tribunis est. <span class="">section 3</span> nulla deinde dubitatio fuit, quin omnes tribus legem abrogarent. viginti annis post abrogata est quam lata.</p><p><span class="">section 4</span> M. Porcius consul, postquam abrogata lex Oppia est, extemplo viginti quinque navibus longis, quarum quinque sociorum erant, ad Lunae portum profectus est eodem exercitu convenire iusso <span class="">section 5</span> et edicto per <span class="corr">[oram]</span> maritimam misso navibus omnis generis contractis ab Luna proficiscens edixit, ut ad portum Pyrenaei sequerentur; inde se frequenti classe ad hostis iturum. <span class="">section 6</span> praetervecti Ligustinos montes sinumque <span class="corr">[Gallicum]</span> ad diem, quam dixerat, convenerunt. inde Rhodam ventum, et praesidium Hispanorum, quod in castello erat, <span class="">section 7</span> vi deiectum. ab Rhoda secundo vento Emporias perventum. ibi copiae <span class="corr">[omnes]</span> praeter socios navales in terram expositae.</p><p><span class="">chapter 9</span> <span class="">section 1</span> iam tunc Emporiae duo oppida erant muro divisa. <span class="corr">[unum]</span> Graeci habebant, a Phocaea, unde et Massilienses, oriundi, alterum Hispani; <span class="">section 2</span> sed Graecum oppidum in mare expositum totum orbem muri minus quadringentos passus <span class="corr">[patentem]</span> habebat, Hispanis retractior a mari trium milium passuum in circuitu murus erat. <span class="">section 3</span> tertium genus Romani coloni ab divo Caesare post devictos Pompei liberos adiecti. <span class="corr">[nunc]</span> in corpus unum confusi omnes Hispanis prius, <span class="">section 4</span> postremo et Graecis in civitatem Romanam adscitis. miraretur, qui tum cerneret, aperto mari ab altera <span class="corr">[parte,]</span> ab altera Hispanis, tam fera et bellicosa gente, obiectis, quae res eos tutaretur. disciplina erat custos infirmitatis, quam inter validiores optime timor continet. <span class="">section 5</span> partem muri versam in agros egregie munitam habebant, una tantum in eam regionem porta imposita, cuius adsiduus custos semper aliquis ex <span class="corr">[magistratibus]</span> erat. <span class="">section 6</span> nocte pars tertia civium in muris excubabat, <span class="pagebreak" id="index.xml-pb-d30e682">[Page p.149]</span> neque moris causa tantum aut <span class="corr">[legis,]</span> sed quanta si hostis ad portas esset et servabant vigilias et circumibant cura. <span class="">section 7</span> Hispanum neminem in urbem recipiebant; ne ipsi quidem temere urbe excedebant. ad mare patebat omnibus exitus. <span class="">section 8</span> porta ad Hispanorum oppidum versa numquam nisi frequentes, pars tertia fere, cuius proxima nocte vigiliae in muris fuerant, <span class="">section 9</span> egrediebantur. causa exeundi haec erat: commercio eorum Hispani, imprudentes maris, gaudebant mercarique et ipsi ea, quae externa navibus inveherentur, et agrorum exigere fructus volebant. huius mutui usus desiderium, ut Hispana urbs Graecis pateret, <span class="">section 10</span> faciebat. erant etiam eo tutiores, quod <span class="corr">[sub]</span> umbra, Romanae amicitiae latebant, quam sicut minoribus viribus quam Massilienses, pari colebant fide. <span class="corr">[tum]</span> quoque consulem exercitumque comiter ac benigne acceperunt. <span class="">section 11</span> paucos ibi moratus dies Cato, dum exploraret, ubi et quantae hostium copiae essent, ut ne mora quidem segnis esset, omne id tempus exercendis militibus consumpsit. <span class="">section 12</span> id erat forte tempus anni, ut frumentum in areis Hispani haberent; itaque redemptoribus vetitis frumentum parare ac Romam dimissis 'bellum' inquit 'se ipsum alet'. <span class="">section 13</span> profectus ab Emporiis agros hostium urit vastatque, omnia fuga et terrore complet.</p><p><span class="">chapter 10</span> <span class="">section 1</span> eodem tempore M. Helvio decedenti ex ulteriore Hispania cum praesidio sex milium, dato ab Ap. Claudio praetore, Celtiberi agmine ingenti ad oppidum Iliturgi occurrunt. <span class="">section 2</span> viginti milia armatorum ' fuisse Valerius scribit, duodecim milia ex iis caesa, <span class="">section 3</span> oppidum Iliturgi receptum et puberes omnis interfectos. inde ad castra Catonis Helvius pervenit et, quia tuta iam ab hostibus regio erat, praesidio in ulteriorem Hispaniam remisso Romam est profectus et ob rem feliciter gestam ovans urbem est ingressus. <span class="">section 4</span> argenti infecti tulit in aerarium decem quattuor milia pondo septingenta triginta duo et signati bigatorum <span class="pagebreak" id="index.xml-pb-d30e730">[Page p.150]</span> septendecim milia viginti tres et Oscensis <span class="corr">[argenti]</span> centum undeviginti milia quadringentos undequadraginta. <span class="">section 5</span> causa triumphi negandi senatui fuit, quod alieno auspicio et in aliena provincia pugnasset. ceterum biennio post redierat, cum provincia successori Q. Minucio tradita annum insequentem retentus ibi longo et gravi fuisset morbo. <span class="">section 6</span> itaque duobus modo mensibus ante Helvius ovans urbem est ingressus quam successor eius Q. Minucius triumpharet. <span class="">section 7</span> hic quoque tulit argenti pondo triginta quattuor milia octingenta et bigatorum septuaginta tria milia et Oscensis argenti ducenta septuaginta octo milia.</p><p><span class="">chapter 11</span> <span class="">section 1</span> in Hispania interim consul haud procul Emporiis castra habebat. <span class="">section 2</span> eo legati tres ab Ilergetum regulo Bilistage, in quibus unus filius eius erat, venerunt, querentes castella sua oppugnari nec spem ullam esse resistendi, nisi praesidium Romanus misisset; <span class="">section 3</span> tria milia militum satis esse, nec hostis, si tanta manus venisset, mansuros. ad ea consul, moveri quidem se vel periculo eorum vel metu, dicere; <span class="">section 4</span> sed sibi nequaquam tantum copiarum esse, ut, cum magna vis hostium haud procul absit, et, quam mox signis collatis dimicandum sit, in dies expectet, <span class="corr">[dividendo]</span> exercitum minuere tuto vires possit. <span class="">section 5</span> legati, ubi haec audierunt, flentes ad genua consulis provolvuntur, <span class="">section 6</span> orant, ne se in rebus tam trepidis deserat: quo enim se, repulsos ab Romanis, ituros? nullos se socios, <span class="">section 7</span> nihil usquam in terris aliud spei habere. potuisse se extra id periculum esse, si decedere fide, si coniurare cum ceteris voluissent. nullis minis, nullis terriculis se motos, sperantis satis opis et auxilii sibi in Romanis esse. <span class="">section 8</span> id si nullum sit, si sibi a consule negetur, deos hominesque se testis facere, invitos et coactos se, ne eadem, quae Saguntini passi sint, patiantur, defecturos et cum ceteris potius Hispanis quam solos perituros esse. <span class="">chapter 12</span> <span class="">section 1</span> et illo quidem die sic sine responso dimissi. consulem nocte, quae insecuta <span class="pagebreak" id="index.xml-pb-d30e776">[Page p.151]</span> est, anceps cura agitare; nolle deserere socios, <span class="">section 2</span> nolle minuere exercitum, quod aut moram sibi ad dimicandum aut in dimicando periculum adferre posset. <span class="">section 3</span> stat sententia non minuere copias, ne quid interim hostes inferant ignominiae; <span class="">section 4</span> sociis spem pro re ostentandam censet; saepe vana pro veris, maxime in bello, valuisse, et credentem se aliquid auxilii habere, perinde atque haberet, ipsa fiducia et sperando atque audendo servatum. <span class="">section 5</span> postero die legatis respondet, quamquam vereatur, ne suas vires <span class="corr">[aliis]</span> eas commodando minuat, tamen se illorum temporis ac periculi magis quam sui rationem habere. <span class="">section 6</span> denuntiari militum parti tertiae ex omnibus cohortibus iubet, ut cibum, quem in naves imponant, mature coquant, navesque in diem tertium expediri <span class="strikethrough">iussit</span> . <span class="">section 7</span> duos ex legatis Bilistagi atque Ilergetibus nuntiare ea iubet; <span class="">section 8</span> filium reguli comiter habendo et muneribus apud se retinet. legati non ante profecti, quam impositos in naves milites viderunt; id pro haud dubio iam nuntiantes non suos modo sed etiam hostis fama Romani auxilii adventantis impleverunt.</p><p><span class="">chapter 13</span> <span class="">section 1</span> consul, ubi satis, quod in speciem fuit, ostentatum est, revocari ex navibus milites iubet; <span class="">section 2</span> ipse, cum iam id tempus anni appeteret, quo geri res possent, castra hiberna tria milia passuum ab Emporiis posuit. inde per occasiones nunc hac parte, nunc illa modico praesidio castris relicto praedatum milites in hostium agros ducebat. <span class="">section 3</span> nocte ferme proficiscebantur, ut et quam longissime a castris procederent et inopinantis opprimerent. et exercebat ea res novos milites, et hostium magna vis excipiebatur; nec iam egredi extra munimenta castellorum audebant. <span class="">section 4</span> ubi satis ad <span class="italics">hunc</span> modum et suorum et hostium animos est expertus, convocari tribunos praefectosque et equites omnis et centuriones iussit. ' <span class="">section 5</span> tempus' inquit, ' <span class="corr">[quod]</span> saepe optastis, venit, quo vobis potestas fieret virtutem vestram ostendendi. adhuc praedonum magis quam <span class="pagebreak" id="index.xml-pb-d30e826">[Page p.152]</span> bellantium militastis more; <span class="">section 6</span> nunc iusta pugna hostes cum hostibus conferetis manus; non agros inde populari, sed urbium opes exhaurire licebit. <span class="">section 7</span> patres nostri <span class="corr">[cum]</span> <span class="italics">in</span> Hispania Carthaginiensium et imperatores <span class="corr">[<span class="strikethrough">ibi</span>]</span> et <span class="corr">[exercitus]</span> essent, ipsi nullum in ea militem haberent tamen addi hoc in foedere voluerunt, ut imperii sui Hiberus fluvius esset finis; <span class="">section 8</span> nunc cum duo praetores <span class="corr">[cum]</span> consul, cum tres exercitus Romani <span class="corr">[Hispaniam]</span> obtineant, Carthaginiensium decem iam prope annis nemo in his provinciis sit, imperium nobis citra Hiberum amissum est. <span class="">section 9</span> hoc armis et virtute reciperetis oportet et nationem rebellantem magis temere quam constanter bellantem iugum, quo se exuit, accipere rursus cogatis.' <span class="">section 10</span> in hunc modum maxime adhortatus pronuntiat se nocte ad castra hostium ducturum. ita ad corpora curanda dimissi.</p><p><span class="">chapter 14</span> <span class="">section 1</span> nocte media, cum auspicio <span class="corr">[operam]</span> dedisset, profectus, ut locum quem vellet, priusquam hostes sentirent, caperet, praeter castra hostium circumducit et prima luce acie instructa sub ipsum vallum tres cohortes mittit. <span class="">section 2</span> mirantes barbari ab tergo apparuisse Romanum discurrere <span class="italics">et</span> ipsi ad arma. <span class="">section 3</span> interim consul apud suos 'nusquam nisi in virtute spes est, milites' <span class="">section 4</span> inquit, 'et ego sedulo, ne esset, feci. inter castra nostra et nos medii hostes et ab tergo hostium ager est. quod pulcherrimum, idem tutissimum: in virtute spem positam habere'. sub haec cohortes <span class="corr">[recipi]</span> iubet, <span class="">section 5</span> ut barbaros simulatione fugae eliceret. id, quod crediderat, evenit. pertimuisse et cedere rati Romanos porta erumpunt et, quantum inter castra sua et aciem hostium relictum erat loci, armatis complent. <span class="">section 6</span> dum trepidant acie instruenda, consul iam paratis ordinatisque omnibus incompositos adgreditur. equites primos ab utroque cornu in pugnam induxit. sed in dextro extemplo pulsi cedentesque trepidi etiam pediti terrorem intulere. <span class="">section 7</span> quod ubi consul vidit, duas cohortes delectas ab dextro latere hostium circumduci iubet <span class="pagebreak" id="index.xml-pb-d30e911">[Page p.153]</span> et ab tergo se ostendere, priusquam concurrerent peditum acies. <span class="">section 8</span> is terror obiectus hosti rem metu <span class="corr">[Romanorum]</span> equitum inclinatam aequavit; tamen adeo turbati erant dextrae alae pedites equitesque, ut quosdam consul manu ipse reprenderit verteritque in hostem. <span class="">section 9</span> ita et quamdiu missilibus pugnatum est, anceps pugna erat, et iam ab dextra parte, unde terror et fuga coeperat, aegre Romanus restabat; <span class="">section 10</span> ab sinistro cornu et a fronte urgebantur barbari et cohortes a tergo instantes pavidi respiciebant. <span class="">section 11</span> ut emissis soliferreis phalaricisque gladios strinxerunt, tum velut redintegrata est pugna. non caecis ictibus procul ex <span class="corr">[improviso]</span> vulnerabantur, sed pede collato tota in virtute ac viribus spes erat. <span class="">chapter 15</span> <span class="">section 1</span> fessos iam suos consul ex secunda acie subsidiariis cohortibus in pugnam inductis accendit. <span class="">section 2</span> nova acies facta; integri recentibus telis fatigatos adorti hostis primum acri impetu velut cuneo perculerunt, deinde dissipatos in fugam averterunt; effuso per agros cursu castra repetebantur. <span class="">section 3</span> ubi omnia fuga completa vidit Cato, ipse ad secundam legionem, quae in subsidio posita erat, revehitur et signa proferri plenoque gradu ad castra hostium oppugnanda succedere iubet. <span class="">section 4</span> si quis extra ordinem avidius procurrit, et ipse interequitans sparo percutit et tribunos centurionesque castigare iubet. <span class="">section 5</span> iam castra oppugnabantur, saxisque et sudibus et omni genere telorum summovebantur a vallo Romani. ubi recens admota legio est, tum et oppugnantibus animus crevit, <span class="">section 6</span> et infensius hostes pro vallo pugnabant. consul omnia oculis perlustrat, ut, qua minima vi resistatur, ea parte irrumpat. ad sinistram portam infrequentis videt; eo secundae legionis principes hastatosque inducit. <span class="">section 7</span> non sustinuit impetum eorum statio, quae portae apposita erat; et ceteri, postquam intra vallum hostem vident, ipsi castris exuti signa armaque abiciunt. <span class="">section 8</span> caeduntur in portis, suomet ipsi agmine in arto haerentes. secundani terga hostium caedunt, ceteri castra diripiunt. <span class="pagebreak" id="index.xml-pb-d30e953">[Page p.154]</span> <span class="">section 9</span> Valerius Antias supra quadraginta milia hostium caesa eo die scribit; Cato ipse, <span class="corr">[haud]</span> sane detrectator laudum suarum, multos caesos ait, numerum non adscribit. <span class="">chapter 16</span> <span class="">section 1</span> tria eo die laudabilia fecisse putatur, unum, quod circumducto exercitu procul navibus suis castrisque, ubi spem <span class="italics">nusquam</span> nisi in virtute haberent, inter medios hostes proelium commisit. <span class="">section 2</span> alterum, quod cohortes ab tergo hostibus obiecit; tertium, quod secundam legionem ceteris omnibus effusis ad sequendos hostes pleno gradu sub signis compositam instructamque subire ad portam castrorum iussit. <span class="">section 3</span> nihil deinde a victoria cessatum. <span class="corr">[cum]</span> receptui signo dato suos spoliis onustos in castra reduxisset, paucis horis noctis ad quietem datis ad praedandum in <span class="corr">[agros]</span> duxit. <span class="">section 4</span> effusius, ut sparsis hostibus fuga, praedati sunt. quae res non minus <span class="corr">[quam]</span> pugna pridie adversa Emporitanos Hispanos accolasque <span class="">section 5</span> eorum in deditionem compulit. multi et aliarum civitatium, qui Emporias perfugerant, dediderunt se. quos omnes appellatos benigne vinoque et cibo <span class="corr">[curatos]</span> domos dimisit. <span class="">section 6</span> confestim inde castra movit, et, quacumque incedebat agmen, legati dedentium civitates suas occurrebant, <span class="">section 7</span> et, cum Tarraconem venit, iam <span class="corr">[omnis]</span> cis Hiberum Hispania perdomita erat, captivique et Romani et socium ac Latini nominis, variis casibus in Hispania oppressi, donum consuli a barbaris reducebantur. <span class="">section 8</span> fama deinde vulgatur consulem in Turdetaniam exercitum ducturum, et ad devios montanos 'profectum etiam' falso perlatum est. <span class="">section 9</span> ad hunc <span class="corr">[vanum]</span> et sine auctore ullo rumorem Bergistanorum civitatis septem castella defecerunt. eos educto exercitu consul sine memorando proelio in potestatem redegit. <span class="">section 10</span> haud ita multo post eidem, regresso Tarraconem consule, priusquam inde quoquam procederet, defecerunt, iterum subacti; sed non eadem venia victis <span class="corr">[fuit.]</span> sub corona veniere omnes, ne saepius pacem sollicitarent.</p><p><span class="">chapter 17</span> <span class="">section 1</span> interim P. Manlius praetor exercitu vetere <span class="pagebreak" id="index.xml-pb-d30e1041">[Page p.155]</span> Q. Minucio, cui successerat, accepto, adiuncto et Ap. Claudi Neronis ex ulteriore Hispania vetere item exercitu, in Turdetaniam proficiscitur. <span class="">section 2</span> omnium <span class="corr">[Hispanorum]</span> maxime imbelles habentur Turdetani; freti <span class="corr">[tamen]</span> multitudine sua obviam ierunt agmini <span class="corr">[Romano.]</span> <span class="">section 3</span> eques immissus turbavit extemplo aciem eorum. pedestre proelium nullius ferme certaminis fuit; <span class="">section 4</span> milites veteres, periti hostium bellique, <span class="corr">[haud]</span> dubiam pugnam fecerunt. nec tamen ea pugna debellatum est; decem milia Celtiberum mercede Turduli conducunt alienisque armis parabant bellum. <span class="">section 5</span> consul interim rebellione Bergistanorum ictus, ceteras quoque civitates ratus per occasionem idem facturas, arma omnibus cis <span class="corr">[Hiberum]</span> Hispanis adimit. <span class="">section 6</span> quam rem adeo aegre passi, ut multi mortem sibimet ipsi consciscerent, ferox genus, nullam vitam rati sine armis esse. <span class="">section 7</span> quod ubi consuli renuntiatum est, senatores omnium civitatium ad se vocari iussit atque iis 'non nostra' inquit magis quam vestra refert vos non rebellare, si quidem id maiore Hispanorum malo quam exercitus Romani labore semper adhuc factum est. <span class="">section 8</span> id ut ne fiat, uno modo arbitror caveri posse, si <span class="corr">[effectum]</span> erit, ne possitis rebellare. <span class="">section 9</span> volo id quam mollissima via consequi. vos quoque in ea re consilio me adiuvate. <span class="">section 10</span> nullum libentius sequar, quam quod vosmet ipsi attuleritis.' tacentibus spatium se ad deliberandum dierum paucorum dare dixit. <span class="">section 11</span> cum revocati secundo quoque concilio tacuissent, uno die muris omnium dirutis, ad eos, qui nondum parebant, profectus, ut in quamque regionem venerat, omnes, qui circa incolebant, populos in deditionem accepit. <span class="">section 12</span> Segesticam tantum, gravem atque opulentam civitatem, vineis et pluteis cepit. <span class="">chapter 18</span> <span class="">section 1</span> eo maiorem habebat difficultatem in subigendis hostibus, quam qui primi venerant in Hispaniam, quod ad illos taedio imperii Carthaginiensium Hispani deficiebant, <span class="">section 2</span> huic ex usurpata libertate in servitutem velut adserendi erant; et ita <span class="pagebreak" id="index.xml-pb-d30e1111">[Page p.156]</span> mota omnia accepit, ut alii in armis essent, alii obsidione ad defectionem cogerentur nec, nisi in tempore subventum foret, ultra sustentaturi fuerint. <span class="">section 3</span> sed in consule ea vis animi atque ingenii fuit, ut omnia maxima minimaque per se adiret atque ageret nec cogitaret modo imperaretque, <span class="">section 4</span> quae in rem essent, sed pleraque ipse per se transigeret nec in quemquam <span class="corr">[omnium]</span> gravius severiusque quam in semet ipsum imperium exerceret, <span class="">section 5</span> parsimonia et vigiliis et labore cum ultimis militum certaret nec quicquam in exercitu suo praecipui praeter honorem atque <span class="corr">[imperium]</span> haberet.</p><p><span class="">chapter 19</span> <span class="">section 1</span> difficilius bellum in Turdetania praetori P. Manlio Celtiberi mercede exciti ab hostibus, sicut ante dictum est, faciebant. itaque eo consul accersitus litteris praetoris legiones duxit. <span class="">section 2</span> ubi eo venit, castra separatim Celtiberi et Turdetani habebant. cum Turdetanis extemplo levia proelia incursantes in stationes eorum Romani facere semperque victores ex quamvis temere coepto certamine abire. <span class="">section 3</span> ad Celtiberos in colloquium tribunos militum ire consul atque iis trium condicionum electionem ferre iubet, <span class="">section 4</span> <span class="corr">[priman,]</span> si transire ad Romanos velint et duplex stipendium accipere, quam quantum a Turdetanis pepigissent; <span class="">section 5</span> alteram, si domos abire, publica fide accepta, nihil eam rem noxiae futuram, quod hostibus se Romanorum iunxissent; <span class="">section 6</span> tertiam, si utique bellum placeat, diem locumque constituant, ubi secum armis decernant. a Celtiberis dies ad consultandum petita. <span class="">section 7</span> concilium immixtis Turdetanis habitum magno cum tumultu; <span class="">section 8</span> eo minus decerni quicquam potuit. cum incerta bellum an pax cum Celtiberis essent, commeatus tamen haud secus quam in pace ex agris castellisque hostium Romani portabant, deni saepe munimenta eorum, velut communi pacto commercio, privatis indutiis ingredientes. <span class="">section 9</span> consul ubi hostis ad pugnam elicere nequit, primum praedatum sub signis aliquot expeditas cohortis in agrum integrae regionis ducit, <span class="">section 10</span> deinde audito, Saguntiae Celtiberum omnis sarcinas impedimentaque <span class="pagebreak" id="index.xml-pb-d30e1163">[Page p.157]</span> relicta, <span class="">section 11</span> eo pergit ducere ad oppugnandum. postquam nulla moventur re, persoluto stipendio non suis modo sed etiam praetoris militibus relictoque omni exercitu in castris praetoris ipse cum septem cohortibus ad Hiberum est regressus. <span class="">chapter 20</span> <span class="">section 1</span> ea tam exigua manu oppida aliquot cepit. defecere ad eum Sedetani, <span class="">section 2</span> Ausetani, Suessetani. Lacetanos, deviam et silvestrem gentem, cum insita feritas continebat in armis, tum conscientia, dum consul exercitusque Turdulo bello esset occupatus, depopulatorum subitis incursionibus sociorum. <span class="">section 3</span> igitur ad oppidum eorum oppugnandum consul ducit non Romanas modo cohortes, sed iuventutem etiam merito infensorum iis sociorum. <span class="">section 4</span> oppidum longum, in latitudinem haudquaquam tantundem patens habebant. quadringentos inde ferme passus constituit signa. <span class="">section 5</span> ibi delectarum cohortium stationem relinquens praecepit iis, ne se ex eo loco ante moverent, quam ipse ad eos venisset; ceteras copias ad ulteriorem partem urbis circumducit. maximum ex omnibus auxiliis numerum Suessetanae iuventutis habebat; eos ad murum oppugnandum subire iubet. <span class="">section 6</span> quorum ubi arma signaque Lacetani cognovere, memores, quam saepe in agro eorum impune persultassent, quotiens ipsos signis collatis fudissent fugassentque, patefacta repente porta universi in eos erumpunt. <span class="">section 7</span> vix clamorem eorum, nedum impetum Suessetani tulere. quod postquam, <span class="">section 8</span> sicut futurum ratus erat, consul fieri etiam vidit, equo <span class="italics">citato</span> subter murum hostium ad cohortes avehitur atque eas arreptas, <span class="">section 9</span> effusis omnibus ad sequendos Suessetanos, qua silentium ac solitudo erat, in urbem inducit priusque omnia cepit, quam se reciperent Lacetani. mox ipsos nihil praeter arma habentis in deditionem accepit. <span class="">chapter 21</span> <span class="">section 1</span> confestim inde victor ad Bergium castrum ducit. receptaculum id maxime praedonum erat, et inde incursiones in agros pacatos provinciae eius fiebant. <span class="">section 2</span> transfugit inde ad consulem princeps Bergistanus et purgare se ac popularis coepit: non <span class="pagebreak" id="index.xml-pb-d30e1198">[Page p.158]</span> esse in manu ipsis rem publicam; praedones receptos totum suae potestatis id castrum fecisse. <span class="">section 3</span> consul eum domum redire conficta aliqua probabili, cur afuisset causa iussit; <span class="">section 4</span> cum se muros subisse cerneret intentosque praedones ad tuenda moenia esse, <span class="corr">[tum]</span> uti cum suae factionis hominibus meminisset arcem occupare. <span class="">section 5</span> id, uti praeceperat, factum; repente anceps terror hinc muros ascendentibus Romanis, illinc arce capta barbaros circumvasit. huius potitus loci consul eos, qui arcem tenuerant, liberos esse cum cognatis suaque habere iussit, <span class="">section 6</span> Bergistanos ceteros quaestori ut venderet imperavit, de praedonibus supplicium sumpsit. <span class="">section 7</span> pacata provincia vectigalia magna instituit ex ferrariis argentariisque, quibus <span class="corr">[tum]</span> institutis locupletior in dies provincia fuit. <span class="">section 8</span> ob has res gestas in Hispania supplicationem in triduum patres decreverunt.</p><p><span class="">chapter 22</span> <span class="">section 1</span> eadem aestate alter consul L. Valerius Flaccus in Gallia cum Boiorum manu propter Litanam silvam <span class="corr">[signis]</span> collatis secundo proelio conflixit. <span class="">section 2</span> octo milia Gallorum caesa traduntur; ceteri omisso bello in vicos suos atque agros dilapsi. <span class="">section 3</span> consul relicum aestatis circa Padum Placentiae et Cremonae exercitum habuit restituitque, quae in iis oppidis bello diruta fuerant.</p><p><span class="">section 4</span> cum hic status <span class="corr">[rerum]</span> in Italia Hispaniaque esset, T. Quinctio in Graecia ita hibernis actis, ut exceptis Aetolis, quibus nec pro spe victoriae praemia contigerant, nec diu quies placere poterat, universa Graecia simul pacis libertatisque perfruens bonis egregie statu suo gauderet <span class="">section 5</span> nec magis in bello virtutem Romani ducis quam in victoria temperantiam iustitiamque et moderationem miraretur, senatus consultum, quo bellum adversus Nabim Lacedaemonium decretum erat, <span class="">section 6</span> adfertur. quo lecto Quinctius conventum Corinthum omnium sociarum civitatium legationibus in diem certam edicit. ad quam ubi frequentes undique principes convenerunt, ita uti ne Aetoli quidem abessent, tali <span class="pagebreak" id="index.xml-pb-d30e1256">[Page p.159]</span> oratione est usus: ' <span class="">section 7</span> bellum adversus Philippum non <span class="corr">[magis]</span> communi animo consilioque Romani et Graeci gesserunt, quam utrique suas causas belli habuerunt. <span class="">section 8</span> nam et Romanorum amicitiam nunc Carthaginiensis hostis eorum iuvando, nunc hic sociis <span class="corr">[nostris]</span> <span class="corr">[oppugnandis]</span> violaverat et in vos talis fuit, <span class="">section 9</span> ut nobis, etiam si nostrarum oblivisceremur iniuriarum, vestrae iniuriae satis digna causa belli fuerit. hodierna consultatio tota ex vobis pendet. <span class="">section 10</span> refero enim ad vos, utrum Argos, sicut scitis ipsi, ab Nabide occupatos pati <span class="corr">[velitis]</span> sub dicione eius esse, <span class="">section 11</span> an aequum censeatis nobilissimam vetustissimamque civitatem, in media Graecia sitam, repeti in libertatem et eodem statu quo ceteras urbes Peloponnesi et Graeciae esse. <span class="">section 12</span> haec consultatio, ut videtis, tota de re pertinente ad vos est; Romanos nihil contingit, nisi quatenus liberatae Graeciae unius civitatis servitus non plenam nec integram gloriam esse sinit. <span class="">section 13</span> ceterum, si vos nec cura eius civitatis nec exemplum nec periculum movet, ne serpat latius contagio eius mali, nos aequi bonique facimus. de hac re vos consulo, staturus eo, quod plures censueritis.'</p><p><span class="">chapter 23</span> <span class="">section 1</span> post orationem Romani imperatoris percenseri aliorum sententiae coeptae sunt. <span class="">section 2</span> cum legatus Atheniensium, quantum poterat, gratiis agendis Romanorum in Graeciam merita extulisset, 'imploratos <span class="strikethrough">auxilium</span> adversus Philippum tulisse opem, <span class="">section 3</span> non rogatos ultro adversus tyrannum Nabim offerre auxilium' <span class="">section 4</span> indignatusque esset haec tanta merita sermonibus tamen aliquorum carpi futura calumniantium, cum fateri <span class="corr">[potius]</span> praeteritorum gratiam deberent, apparebat incessi Aetolos. <span class="">section 5</span> igitur Alexander, princeps gentis, invectus primum in Atheniensis, libertatis quondam duces <span class="corr">[et]</span> auctores, adsentationis propriae gratia communem <span class="corr">[causam]</span> prodentis, <span class="">section 6</span> questus deinde <span class="strikethrough">est</span> Achaeos, Philippi quondam milites, ad postremum inclinata fortuna <span class="corr">[eius]</span> transfugas, et Corinthum recepisse et id agere, <span class="pagebreak" id="index.xml-pb-d30e1346">[Page p.160]</span> <span class="">section 7</span> ut Argos habeant, Aetolos, primos hostis Philippi semper socios Romanorum, pactos in foedere suas urbes agrosque fore devicto Philippo, fraudari Echino et Pharsalo, <span class="">section 8</span> insimulavit fraudis Romanos, quod vano titulo libertatis ostentato Chalcidem et <span class="corr">[Demetriadem]</span> praesidiis tenerent, qui Philippo cunctanti deducere inde praesidia obicere semper soliti sint ' <span class="">section 9</span> numquam donec Demetrias Chalcisque et Corinthus tenerentur liberam Graeciam fore', <span class="">section 10</span> postremo quia manendi in Graecia retinendique exercitus Argos et Nabim causam facerent. <span class="">section 11</span> deportarent legiones in Italiam; Aetolos polliceri aut condicionibus et voluntate sua Nabim praesidium Argis deducturum, aut vi atque armis coacturos <span class="corr">[in]</span> potestate consentientis Graeciae esse.</p><p><span class="">chapter 24</span> <span class="">section 1</span> haec vaniloquentia primum Aristaenum praetorem Achaeorum, excitavit. ' <span class="">section 2</span> ne istuc' inquit 'Iuppiter optimus maximus sirit Iunoque regina, cuius in tutela Argi sunt, ut illa civitas inter tyrannum Lacedaemonium et latrones Aetolos praemium sit posita in eo discrimine, ut miserius a vobis recipiatur, quam ab illo capta est. <span class="">section 3</span> mare interiectum ab istis praedonibus non tuetur nos, T. Quincti; quid, si in media Peloponneso arcem sibi fecerint, futurum nobis est? linguam tantum Graecorum habent, sicut speciem hominum; <span class="">section 4</span> moribus ritibusque efferatioribus quam ulli barbari, immo quam immanes beluae vivunt. itaque vos rogamus, Romani, ut et ab Nabide Argos reciperetis et ita res Graeciae constituatis, ut ab latrocinio quoque Aetolorum satis pacata haec relinquatis.' <span class="">section 5</span> Romanus, cunctis undique increpantibus Aetolos, responsurum se fuisse iis dixit, nisi ita infensos omnis in eos videret, ut sedandi potius quam irritandi essent. <span class="">section 6</span> contentum itaque opinione ea, quae de Romanis Aetolisque esset, referre se dixit, quid de Nabidis bello placeret, nisi redderet Achaeis Argos. <span class="">section 7</span> cum omnes bellum decressent, auxilia ut pro viribus suis quaeque civitates mitterent, est hortatus. ad Aetolos legatum <span class="pagebreak" id="index.xml-pb-d30e1390">[Page p.161]</span> etiam misit, magis ut nudaret animos, id quod evenit, quam spe impetrari posse.</p><p><span class="">chapter 25</span> <span class="">section 1</span> tribunis militum, ut exercitum ab Elatia arcesserent, imperavit. <span class="">section 2</span> per eosdem dies et Antiochi legatis de societate agentibus respondit nihil se absentibus decem legatis sententiae habere; Romam eundum ad senatum iis esse. <span class="">section 3</span> ipse copias adductas ab Elatia ducere Argos pergit; atque ei circa Cleonas Aristaenus praetor cum decem milibus Achaeorum, equitibus mille occurrit, et <span class="corr">[haud]</span> procul inde iunctis exercitibus posuerunt castra. <span class="">section 4</span> postero die in campum Argivorum descenderunt et quattuor ferme milia ab Argis locum castris capiunt. <span class="">section 5</span> praefectus praesidii Laconum erat Pythagoras, gener <span class="corr">[idem]</span> tyranni et uxoris eius frater, qui sub adventum Romanorum et utrasque arces — nam duas habent Argi—et loca alia, quae aut opportuna aut suspecta erant, validis praesidiis firmavit; <span class="">section 6</span> sed inter haec agenda pavorem iniectum adventu Romanorum dissimulare haudquaquam poterat; et ad externum terrorem intestina etiam seditio accessit. <span class="">section 7</span> Damocles erat Argius, adulescens maioris animi quam consilii, qui primo, iureiurando interposito, de praesidio expellendo cum idoneis conlocutus, dum vires adicere coniurationi studet, incautior fidei aestimator fuit. <span class="">section 8</span> conloquentem eum cum suis satelles a praefecto missus cum accerseret, sensit proditum consilium esse hortatusque <span class="italics">est</span> coniuratos, <span class="">section 9</span> qui aderant, ut potius, quam extorti morerentur, arma secum caperent. atque ita cum paucis in forum pergit ire clamitans, ut, qui salvam rem publicam vellent, auctorem et ducem se libertatis sequerentur. <span class="">section 10</span> haud sane movit quemquam, quia nihil usquam spei propinquae, nedum satis firmi praesidii cernebant. <span class="">section 11</span> haec vociferantem eum Lacedaemonii circumventum cum suis interfecerunt. comprensi deinde quidam et alii. <span class="">section 12</span> ex iis occisi plures, pauci in custodiam coniecti; <span class="italics">multi</span> proxima nocte funibus per murum demissi ad Romanos perfugerunt. <span class="">chapter 26</span> <span class="">section 1</span> Quinctius <span class="pagebreak" id="index.xml-pb-d30e1445">[Page p.162]</span> adfirmantibus iis, si ad portas exercitus Romanus fuisset, <span class="">section 2</span> non sine effectu futurum eum motum fuisse et, si propius castra admoverentur, non quieturos Argivos, misit <span class="corr">[expeditos]</span> pedites equitesque, qui circa Cylarabim—gymnasium id est minus trecentos passus ab urbe— <span class="">section 3</span> cum erumpentibus a porta Lacedaemoniis proelium commiserunt atque eos haud magno certamine compulerunt in urbem. et castra eo ipso loco ubi pugnatum erat, imperator Romanus posuit. <span class="">section 4</span> diem inde unum in speculis fuit, si quid novi motus oreretur; postquam oppressam metu civitatem vidit, advocat consilium de oppugnandis Argis. <span class="">section 5</span> omnium principum Graeciae praeter Aristaenum eadem sententia erat, <span class="corr">[cum]</span> causa belli non alia esset, inde potissimum ordiendum bellum. <span class="">section 6</span> Quinctio id nequaquam placebat, et Aristaenum contra omnium consensum disserentem cum haud dubia approbatione audivit; <span class="">section 7</span> et ipse adiecit, cum pro Argivis adversus tyrannum bellum susceptum sit, quid minus conveniens esse, quam omisso hoste Argos oppugnari? <span class="">section 8</span> se vero caput belli Lacedaemonem et tyrannum petiturum. et dimisso consilio frumentatum expeditas cohortes misit. quod maturi erat circa, demessum et convectum est; viride, ne hostes mox haberent, protritum et corruptum. <span class="">section 9</span> castra deinde movit et Parthenio superato monte praeter Tegeam tertio die ad Caryas posuit castra. ibi, priusquam hostium intraret agrum, <span class="">section 10</span> sociorum auxilia expectavit. venerunt Macedones a Philippo mille et quingenti et Thessalorum equites quadringenti. nec iam auxilia, quorum adfatim erat, sed commeatus finitumis urbibus imperati morabantur Romanum. <span class="">section 11</span> navales quoque magnae copiae conveniebant; iam ab Leucade L. Quinctius quadraginta navibus venerat, iam Rhodiae <span class="corr">[duodeviginti]</span> tectae naves, iam Eumenes rex circa Cycladas insulas erat cum decem tectis navibus, triginta lembis mixtisque <span class="corr">[aliis]</span> minoris formae navigiis. <span class="">section 12</span> ipsorum quoque Lacedaemoniorum exules permulti, tyrannorum iniuria pulsi, spe <span class="pagebreak" id="index.xml-pb-d30e1496">[Page p.163]</span> reciperandae patriae in castra Romana convenerunt. <span class="">section 13</span> multi autem erant, iam per aliquot aetates, ex quo tyranni tenebant Lacedaemonem, alii ab aliis expulsi. <span class="">section 14</span> princeps erat exulum Agesipolis, cuius iure gentis regnum Lacedaemone erat, pulsus infans ab Lycurgo tyranno post mortem Cleomenis, qui primus tyrannus Lacedaemone fuit.</p><p><span class="">chapter 27</span> <span class="">section 1</span> cum terra marique tantum belli circumstaret tyrannum, et prope nulla spes esset vere suas hostiumque aestimanti vires, <span class="">section 2</span> non tamen omisit bellum, sed a Creta mille delectos iuventutis eorum excivit, cum mille iam haberet, et tria milia mercennariorum militum, decem milia popularium cum castellanis agrestibus in armis habuit et fossa valloque urbem communivit; <span class="">section 3</span> et, ne quid <span class="corr">[intestini]</span> motus oreretur, metu et acerbitate poenarum tenebat animos, quoniam, ut salvum vellent tyrannum, sperare non poterat. <span class="">section 4</span> cum suspectos quosdam civium haberet, eductis in campum omnibus copiis— <span class="">section 5</span> Dromon ipsi vocant—positis armis ad contionem vocari iubet Lacedaemonios atque eorum contioni satellites armatos circumdedit; <span class="">section 6</span> et pauca praefatus, cur sibi omnia timenti caventique ignoscendum in tali tempore foret, et ipsorum referre, si quos suspectos status praesens rerum faceret, prohiberi potius, ne quid moliri possint, quam puniri molientis; <span class="">section 7</span> itaque quosdam se in custodia habiturum, donec ea, quae instet, tempestas praetereat; hostibus repulsis, a quibus, si modo proditio intestina satis caveatur, <span class="">section 8</span> minus periculi esse, extemplo eos emissurum—: sub haec citari nomina octoginta ferme principum iuventutis iussit atque eos, ut quisque ad nomen responderat, in custodiam tradidit; nocte insequenti omnes interfecti. <span class="">section 9</span> Ilotarum deinde quidam—hi sunt iam inde antiquitus castellani, agreste genus—, transfugere voluisse insimulati per omnis vicos sub verberibus acti necantur. hoc terrore obstipuerant multitudinis animi ab omni conatu novorum consiliorum. <span class="">section 10</span> intra <span class="pagebreak" id="index.xml-pb-d30e1534">[Page p.164]</span> munitiones copias continebat, nec parem se ratus, si dimicare acie vellet, et urbem relinquere tam suspensis et incertis omnium animis metuens.</p><p><span class="">chapter 28</span> <span class="">section 1</span> Quinctius satis iam omnibus paratis profectus ab stativis die altero ad Sellasiam super Oenunta fluvium pervenit, quo in loco Antigonus, Macedonum rex, cum Cleomene, Lacedaemoniorum tyranno, signis conlatis dimicasse dicebatur. <span class="">section 2</span> inde cum audisset descensum difficilis et artae viae esse, brevi per montes circuitu praemissis, qui munirent viam, lato satis et patenti limite ad Eurotam amnem, sub ipsis prope fluentem moenibus, pervenit. <span class="">section 3</span> ubi castra metantis Romanos Quinctiumque ipsum cum equitibus atque expeditis praegressum auxiliares tyranni adorti in terrorem ac tumultum coniecerunt nihil tale expectantis, quia nemo iis obvius toto itinere fuerat, ac velut pacato agro transierant. <span class="">section 4</span> aliquamdiu peditibus equites, equitibus pedites vocantibus, cum in se cuique minimum fiduciae esset, trepidatum est; tandem signa legionum supervenerunt, <span class="">section 5</span> et, cum primi <span class="corr">[agminis]</span> cohortes inductae in proelium essent, qui modo terrori <span class="corr">[fuerant,]</span> trepidantes in urbem compulsi sunt. <span class="">section 6</span> Romani, cum tantum a muro recessissent, ut extra ictum teli essent, acie derecta paulisper steterunt; postquam nemo hostium contra exibat, redierunt in castra. <span class="">section 7</span> postero die Quinctius prope flumen praeter urbem sub ipsas Menelai montis radices ducere copias instructas pergit; primae legionariae cohortes ibant, levis armatura et equites agmen cogebant. <span class="">section 8</span> Nabis intra murum instructos paratosque sub signis habebat mercennarios milites, in quibus omnis fiducia erat, ut ab tergo hostem adgrederetur. <span class="">section 9</span> postquam extremum agmen praeteriit, tum ab oppido, eodem, quo pridie eruperant, tumultu pluribus simul locis erumpunt. <span class="">section 10</span> Ap. Claudius agmen cogebat; qui ad id, quod futurum erat, ne inopinatum accideret, praeparatis suorum animis signa extemplo convertit totumque in hostem agmen circumegit. <span class="">section 11</span> itaque, <span class="pagebreak" id="index.xml-pb-d30e1576">[Page p.165]</span> velut rectae acies concurrissent, iustum aliquamdiu proelium fuit; tandem Nabidis milites in fugam inclinarunt; quae minus infesta ac trepida fuisset, ni Achaei locorum prudentes institissent. ii et caedem ingentem ediderunt et dispersos passim fuga plerosque armis exuerunt. Quinctius prope Amyclas posuit castra; <span class="">section 12</span> unde cum perpopulatus omnia circumiecta urbi frequentis et amoeni agri loca esset, nullo iam hostium porta excedente castra movit ad fluvium Eurotam. inde vallem Taygeto subiectam agrosque ad mare pertinentis evastat.</p><p><span class="">chapter 29</span> <span class="">section 1</span> eodem fere tempore L. Quinctius maritimae orae oppida partim voluntate, partim metu aut vi recepit. <span class="">section 2</span> certior deinde factus Gytheum oppidum omnium maritimarum rerum Lacedaemoniis receptaculum esse nec procul a mari castra Romana abesse, omnibus id copiis adgredi constituit. <span class="">section 3</span> erat eo tempore valida urbs, et multitudine civium incolarumque et omni bellico apparatu instructa. <span class="">section 4</span> in tempore Quinctio rem haud facilem adgredienti rex Eumenes et classis Rhodiorum supervenerunt. <span class="">section 5</span> ingens <span class="corr">[multitudo]</span> navalium sociorum e tribus contracta classibus intra paucos dies <span class="corr">[omnia,]</span> quae ad oppugnationem urbis terra marique munitae faciunda opera erant, effecit. <span class="">section 6</span> iam testudinibus admotis murus subruebatur, iam arietibus quatiebatur. itaque una crebris ictibus eversa est turris quodque circa muri erat casu eius prostratum; <span class="">section 7</span> et Romani simul a portu, unde aditus planior erat, ut distenderent ab apertiore loco hostis, simul per patefactum ruina iter inrumpere conabantur. <span class="">section 8</span> nec multum afuit, quin, qua intenderant, penetrarent; sed tardavit impetum eorum spes obiecta dedendae urbis, mox deinde eadem turbata. <span class="">section 9</span> Dexagoridas et Gorgopas pari imperio praeerant urbi. Dexagoridas miserat ad legatum Romanum traditurum se urbem; <span class="">section 10</span> et cum ad eam rem tempus et ratio convenisset, a Gorgopa proditor interficitur, intentiusque ab uno urbs defendebatur. et difficilior <span class="pagebreak" id="index.xml-pb-d30e1618">[Page p.166]</span> facta oppugnatio erat, ni T. Quinctius <span class="corr">[cum]</span> quattuor milibus delectorum militum supervenisset. <span class="">section 11</span> is <span class="corr">[cum]</span> supercilio haud procul distantis tumuli ab urbe <span class="corr">[instructam]</span> aciem ostendisset, et ex altera parte L. Quinctius ab operibus suis terra marique instaret, <span class="corr">[tum]</span> vero desperatio Gorgopan quoque coegit id consilii, <span class="">section 12</span> quod in altero morte vindicaverat, <span class="">section 13</span> capere, et pactus, ut abducere inde milites, quos praesidii causa habebat, <span class="">section 14</span> liceret, tradidit Quinctio urbem. priusquam Gytheum traderetur, Pythagoras, praefectus Argis relictus, tradita custodia urbis Timocrati Pellenensi cum <span class="corr">[mille]</span> mercennariis militibus et duobus milibus Argivorum Lacedaemonem ad Nabim venit.</p><p><span class="">chapter 30</span> <span class="">section 1</span> Nabis sicut primo adventu Romanae classis et traditione oppidorum maritimae orae conterritus erat, <span class="">section 2</span> sic parva spe cum acquievisset Gytheo ab suis retento, postquam id quoque traditum Romanis audivit esse <span class="italics">et,</span> cum ab terra omnibus circa hostilibus nihil spei esset, <span class="">section 3</span> a mari quoque toto se interclusum, cedendum fortunae ratus caduceatorem primum in castra misit ad explorandum, si paterentur legatos ad se mitti. <span class="">section 4</span> qua impetrata re Pythagoras ad imperatorem venit nullis cum <span class="corr">[aliis]</span> mandatis, quam ut tyranno colloqui cum imperatore liceret. <span class="">section 5</span> consilio advocato cum omnes dandum colloquium censuissent, dies locusque constituitur. <span class="">section 6</span> in mediae regionis tumulos modicis copiis sequentibus cum venissent, relictis ibi in statione conspecta utrimque cohortibus Nabis cum delectis custodibus corporis, <span class="">section 7</span> Quinctius cum fratre et Eumene rege et Sosila Rhodio et Aristaeno, Achaeorum praetore, tribunisque militum paucis descendit. <span class="">chapter 31</span> <span class="">section 1</span> ibi permisso, <span class="strikethrough">ut</span> seu dicere prius seu audire mallet, ita coepit tyrannus: 'si ipse per me, T. Quincti vosque qui adestis, causam excogitare, cur mihi aut indixissetis bellum aut inferretis, possem, tacitus eventum fortunae meae expectassem; <span class="">section 2</span> nunc imperare animo nequivi, quin, priusquam perirem, cur <span class="corr">[periturus]</span> essem, scirem. et <span class="corr">[hercules,]</span> <span class="pagebreak" id="index.xml-pb-d30e1709">[Page p.167]</span> <span class="">section 3</span> si tales essetis, qualis esse Carthaginienses fama est, apud quos nihil societatis fides sancti haberet, in me quoque vobis quid faceretis minus pensi esse non mirarer; <span class="">section 4</span> nunc cum vos intueor, Romanos esse video, <span class="">section 5</span> qui rerum divinarum foedera, humanarum fidem socialem sanctissimam habeatis; cum me ipse respexi, eum <span class="italics">me</span> esse spero, cui et publice, sicut ceteris Lacedaemoniis, vobiscum vetustissimum foedus sit et meo nomine privatim amicitia ac societas, nuper Philippi <span class="corr">[bello]</span> renovata. <span class="">section 6</span> at enim ego eam violavi et everti, <span class="">section 7</span> quod Argivorum civitatem teneo. quo modo hoc tuear? re an tempore? res mihi duplicem defensionem praebet; nam et ipsis vocantibus ac tradentibus urbem eam accepi, non occupavi, et accepi, cum Philippi partium, non in vestra societate esset. <span class="">section 8</span> tempus autem eo me liberat, quod, cum iam Argos haberem, societas mihi vobiscum convenit, et, ut vobis mitterem ad bellum auxilia, non, ut Argis praesidium deducerem, <span class="">section 9</span> pepigistis. at hercule in ea controversia, quae de Argis est, superior sum et aequitate rei, quod non vestram urbem, <span class="">section 10</span> sed hostium, quod volentem, non vi coactam accepi, et vestra confessione, quod in condicionibus societatis Argos mihi reliquistis; <span class="">section 11</span> ceterum nomen tyranni et facta me premunt, quod servos ad libertatem voco, quod in agros inopem plebem deduco. <span class="">section 12</span> de nomine hoc respondere possum, me, qualiscumque sum, eundem esse, qui fui, cum tu ipse mecum, T. <span class="">section 13</span> Quincti, societatem pepigisti. tum me regem appellari a vobis memini, nunc tyrannum vocari video. itaque, si ego nomen <span class="corr">[imperii]</span> mutassem, mihi meae inconstantiae, cum vos mutetis, vobis vestrae reddenda ratio est. <span class="">section 14</span> quod ad multitudinem servis liberatis auctam et egentibus divisum agrum attinet, possum quidem et in hoc me iure temporis tutari: <span class="">section 15</span> iam feceram haec, qualiacumque sunt, cum societatem mecum pepigistis et auxilia in bello adversus Philippum accepistis; <span class="">section 16</span> sed si nunc ea fecissem, non dico 'quid in eo vos laesissem <span class="pagebreak" id="index.xml-pb-d30e1757">[Page p.168]</span> aut vestram amicitiam violassem?', sed illud, me more atque <span class="corr">[instituto]</span> maiorum fecisse. <span class="">section 17</span> nolite ad vestras leges atque instituta exigere ea, quae Lacedaemone fiunt. nihil comparare singula necesse est. vos a censu equitem, a censu peditem legitis, et paucos excellere opibus, plebem subiectam esse illis vultis; <span class="">section 18</span> noster <span class="corr">[legum]</span> lator non in paucorum manu rem publicam esse voluit, quem vos senatum appellatis, nec excellere unum aut alterum ordinem in civitate, sed per aequationem fortunae ac dignitatis fore credidit, ut multi essent qui arma pro patria ferrent. <span class="">section 19</span> pluribus me ipse egisse quam pro patria sermonis brevitate fateor; et breviter peroratum esse potuit, nihil me, postquam vobiscum institui amicitiam, cur eius vos paeniteret, commisisse.</p><p><span class="">chapter 32</span> <span class="">section 1</span> ad haec imperator Romanus: 'amicitia et societas nobis nulla tecum, sed cum Pelope, <span class="">section 2</span> rege Lacedaemoniorum iusto ac legitimo, facta est, cuius ius tyranni quoque, qui postea per vim tenuerunt Lacedaemone imperium, quia nos bella nunc Punica, nunc Gallica, nunc alia ex aliis occupaverant, usurparunt, sicut tu quoque hoc Macedonico bello fecisti. <span class="">section 3</span> nam quid minus conveniret quam eos, qui pro libertate Graeciae adversus Philippum gereremus bellum, cum tyranno instituere amicitiam? et tyranno qui umquam fuit saevissimo et violentissimo in suos? <span class="">section 4</span> nobis vero, etiam si Argos nec cepisses per fraudem nec teneres, liberantibus omnem Graeciam Lacedaemon quoque vindicanda in antiquam libertatem erat atque in leges suas, quarum modo tamquam <span class="corr">[aemulus]</span> Lycurgi mentionem fecisti. <span class="">section 5</span> an, ut ab Iaso et Bargyliis praesidia Philippi deducantur, curae erit nobis; Argos et Lacedaemonem, duas clarissimas urbes, lumina quondam Graeciae, sub pedibus tuis relinquemus, quae titulum nobis liberatae Graeciae servientes deforment? <span class="">section 6</span> at enim cum Philippo Argivi senserunt. remittimus hoc tibi, ne nostram vicem irascaris. satis compertum habemus duorum aut summum trium in ea re, non <span class="pagebreak" id="index.xml-pb-d30e1802">[Page p.169]</span> civitatis culpam esse, <span class="">section 7</span> tam hercule, quam in te tuoque praesidio accersendo accipiendoque in arcem nihil est publico consilio actum. <span class="">section 8</span> Thessalos et Phocensis et Locrensis consensu omnium scimus partium Philippi fuisse; tamen cum cetera liberavimus Graecia; quid tandem censes in Argivis, qui insontes publici consilii sint, facturos? <span class="">section 9</span> servorum ad libertatem vocatorum et egentibus hominibus agri divisi crimina tibi obici dicebas, non quidem nec ipsa mediocria; sed quid ista sunt prae iis, quae a te tuisque cotidie alia super alia facinora eduntur? <span class="">section 10</span> exhibe liberam contionem vel Argis vel Lacedaemone, si audire iuvat vera dominationis impotentissimae crimina. <span class="">section 11</span> ut alia omnia vetustiora omittam, quam caedem Argis Pythagoras iste, gener tuus, paene in oculis meis edidit? quam tu ipse, cum iam prope in finibus Lacedaemoniorum essem? <span class="">section 12</span> age dum, quos in contione comprehensos omnibus audientibus civibus tuis te in custodia habiturum esse pronuntiasti, <span class="">section 13</span> iube vinctos produci; miseri parentes, quos falso lugent, vivere sciant. at enim, ut iam ita sint haec, quid ad vos, Romani? hoc tu dicas liberantibus Graeciam? hoc iis, qui, ut liberare possent, mare traiecerunt, <span class="">section 14</span> terra marique gesserunt bellum? vos tamen, inquis, vestramque amicitiam ac societatem proprie non violavi. quotiens vis te id arguam fecisse? sed nolo pluribus; <span class="">section 15</span> summam rem complectar. quibus igitur rebus amicitia violatur? nempe his maxime duabus, si socios meos pro hostibus habeas, si cum hostibus te coniungas. <span class="">section 16</span> utrumque a te factum est; nam et Messenen, uno atque eodem iure foederis quo et Lacedaemonem in amicitiam nostram acceptam, socius ipse sociam nobis urbem vi atque armis cepisti et cum Philippo, <span class="">section 17</span> hoste nostro, <span class="">section 18</span> non societatem solum sed, si diis placet, adfinitatem etiam per Philoclen, praefectum eius, pepigisti et <span class="italics">ut</span> bellum adversus nos gerens mare circa Maleum infestum navibus piraticis fecisti et plures prope cives Romanos quam Philippus cepisti atque <span class="pagebreak" id="index.xml-pb-d30e1833">[Page p.170]</span> occidisti, <span class="">section 19</span> tutiorque Macedoniae ora quam <span class="corr">[promunturium]</span> Maleae commeatus ad exercitus nostros portantibus navibus fuit. <span class="">section 20</span> proinde parce, sis, fidem ac iura societatis iactare et omissa populari oratione tamquam tyrannus et hostis loquere.' <span class="">chapter 33</span> <span class="">section 1</span> sub haec Aristaenus nunc monere Nabim, nunc etiam orare, ut, dum liceret dum occasio esset, sibi ac fortunis suis consuleret; <span class="">section 2</span> referre deinde nominatim tyrannos civitatium finitimarum coepit, qui deposito imperio restitutaque libertate suis non tutam modo sed etiam honoratam inter civis senectutem egissent. <span class="">section 3</span> his dictis in vicem auditisque nox prope diremit colloquium. postero die Nabis Argis se cedere ac deducere praesidium, quando ita Romanis placeret, et captivos et perfugas redditurum dixit; <span class="">section 4</span> aliud si quid postularent, <span class="corr">[scriptum]</span> ut ederent petiit, ut deliberare cum amicis posset. <span class="">section 5</span> ita et tyranno tempus datum ad consultandum est, et Quinctius sociorum etiam principibus adhibitis habuit consilium. <span class="">section 6</span> maximae partis sententia erat perseverandum in bello esse et tollendum tyrannum; numquam aliter <span class="corr">[tutam]</span> libertatem Graeciae fore; <span class="">section 7</span> satius multo fuisse non moveri bellum adversus eum quam omitti motum; <span class="">section 8</span> et ipsum velut comprobata dominatione firmiorem futurum auctore iniusti imperii adsumpto populo Romano et exemplo multos in aliis civitatibus ad insidiandum libertati civium suorum incitaturum. <span class="">section 9</span> ipsius imperatoris animus ad pacem inclinatior erat. videbat enim compulso intra moenia hoste nihil praeter obsidionem restare, <span class="corr">[eam]</span> autem <span class="italics">ancipitem</span> fore et diuturnam; <span class="">section 10</span> non enim Gytheum, quod ipsum tamen traditum, non expugnatum esset, sed Lacedaemonem, validissimam urbem viris armisque, oppugnaturos. <span class="">section 11</span> unam spem fuisse, si qua admoventibus exercitum dissensio inter ipsos ac seditio excitari posset; cum signa portis prope inferri cernerent, neminem se movisse. <span class="">section 12</span> adiciebat et cum Antiocho infidam pacem Villium legatum inde redeuntem nuntiare; multo maioribus quam ante terrestribus <span class="pagebreak" id="index.xml-pb-d30e1896">[Page p.171]</span> <span class="corr">[navalibusque]</span> copiis in Europam eum transisse. <span class="">section 13</span> si occupasset obsidio Lacedaemonis exercitum, quibus aliis copiis adversus regem tam validum ac potentem bellum gesturos? <span class="">section 14</span> haec propalam dicebat; illa tacita suberat cura, ne novus consul Graeciam provinciam sortiretur et inchoata belli victoria successori tradenda esset. <span class="">chapter 34</span> <span class="">section 1</span> cum adversus tendendo nihil moveret socios, <span class="">section 2</span> simulando se transire in eorum sententiam omnis in adsensum consilii sui traduxit. 'bene vertat' inquit, 'obsideamus Lacedaemonem, quando ita placet; illud modo ne fallat: <span class="strikethrough">ceterum</span> cum res tam lenta, quam ipsi scitis, oppugnatio urbium sit et obsidentibus prius saepe quam obsessis taedium adferat, iam nunc hoc ita proponere vos animis oportet, hibernandum circa Lacedaemonis moenia esse. <span class="">section 3</span> quae mora si laborem tantum ac periculum haberet, ut et animis et corporibus ad sustinenda ea parati essetis, hortarer vos; <span class="">section 4</span> nunc impensa quoque magna eget in opera, in machinationes et tormenta, quibus tanta urbs oppugnanda est, in commeatus vobis nobisque in hiemem expediendos. <span class="">section 5</span> itaque, ne aut repente trepidetis aut rem inchoatam turpiter destituatis, scribendum ante vestris civitatibus censeo explorandumque, quid quaeque animi, quid virium habeat. <span class="">section 6</span> auxiliorum satis superque habeo; sed quo plures sumus, pluribus rebus egebimus. nihil iam praeter nudum solum ager hostium habet. ad hoc hiems accedet ad comportandum ex longinquo difficilis.' <span class="">section 7</span> haec oratio primum animos omnium ad respicienda <span class="italics">sua</span> cuiusque domestica mala convertit, segnitiam, invidiam et obtrectationem domi manentium adversus militantis, <span class="">section 8</span> libertatem difficilem ad consensum, inopiam publicam, malignitatem conferendi ex privato. <span class="">section 9</span> versis itaque subito voluntatibus faceret, quod e re publica populi Romani sociorumque esse crederet, imperatori permiserunt. <span class="">chapter 35</span> <span class="">section 1</span> inde Quinctius adhibitis legatis tantum tribunisque militum condiciones, <span class="">section 2</span> in quas pax cum tyranno fieret, has conscripsit: sex mensium indutiae <span class="pagebreak" id="index.xml-pb-d30e1943">[Page p.172]</span> ut essent Nabidi Romanisque et Eumeni regi et Rhodiis; legatos extemplo mitterent Romam T. Quinctius et Nabis, ut pax <span class="strikethrough">ex</span> auctoritate senatus confirmaretur; <span class="">section 3</span> et qua die scriptae condiciones pacis editae Nabidi forent, ea dies ut indutiarum principium esset, et ut ex ea die intra decimum diem ab Argis ceterisque oppidis, quae in Argivorum agro essent, praesidia omnia deducerentur vacuaque et libera traderentur Romanis, <span class="">section 4</span> et ne quod inde mancipium regium publicumve aut privatum educeretur, si qua ante <span class="corr">[educta]</span> forent, dominis recte restituerentur; <span class="">section 5</span> naves, quas civitatibus maritimis ademisset, redderet neve ipse <span class="corr">[navem]</span> ullam praeter duos lembos, qui non plus quam sedecim remis agerentur, haberet; <span class="">section 6</span> perfugas et captivos omnibus sociis populi Romani civitatibus redderet et Messeniis omnia, quae comparerent quaeque domini cognossent; <span class="">section 7</span> exulibus quoque Lacedaemoniis liberos <span class="italics">et</span> coniuges restitueret, quae earum viros sequi voluissent, invita ne qua exulis comes esset; <span class="">section 8</span> mercennariorum militum Nabidis, qui aut in civitates suas aut ad Romanos transissent, iis res suae omnes recte redderentur; <span class="">section 9</span> in Creta insula ne quam urbem haberet; quas habuisset, redderet Romanis; ne quam societatem cum ullo Cretensium aut quoquam alio institueret neu bellum gereret; <span class="">section 10</span> civitatibus omnibus, quasque <span class="strikethrough">et</span> ipse restituisset quaeque se suaque in fidem ac dicionem populi Romani tradidissent, omnia praesidia deduceret seque ipse suosque ab iis abstineret; <span class="">section 11</span> ne quod oppidum <span class="corr">[neu]</span> quod castellum in suo alienove agro conderet; obsides, ea ita futura, daret quinque, quos imperatori Romano placuisset, et filium in iis suum, et talenta centum argenti in praesenti et quinquaginta talenta in singulos annos per annos octo. <span class="">chapter 36</span> <span class="">section 1</span> haec conscripta castris propius urbem motis Lacedaemonem mittuntur. <span class="">section 2</span> nec sane quicquam eorum satis placebat tyranno, nisi quod praeter spem reducendorum exulum mentio nulla facta erat; maxime autem omnium ea res <span class="pagebreak" id="index.xml-pb-d30e1999">[Page p.173]</span> offendebat, quod et naves et maritimae civitates ademptae erant. <span class="">section 3</span> fuerat autem ei magno fructui mare, <span class="corr">[omnem]</span> oram a Maleo praedatoriis navibus infestam <span class="corr">[habenti;]</span> iuventutem praeterea civitatium earum ad supplementum longe optimi generis militum habebat. <span class="">section 4</span> has condiciones quamquam ipse in secreto volutaverat cum amicis, vulgo tamen omnes fama ferebant, <span class="corr">[vanis,]</span> ut ad ceteram fidem, sic ad secreta tegenda <span class="corr">[satellitum]</span> regiorum ingeniis. <span class="">section 5</span> non tam omnia universi, quam ea, quae ad quemque pertinerent, singuli carpebant. qui exulum coniuges in matrimonio habebant aut ex bonis eorum aliquid possederant, <span class="">section 6</span> tamquam amissuri, non reddituri indignabantur. servis liberatis a tyranno non irrita modo futura libertas, sed multo foedior, quam fuisset ante, servitus redeuntibus in iratorum dominorum potestatem ante oculos obversabatur. <span class="">section 7</span> mercennarii milites et pretia militiae casura in pace aegre ferebant et reditum sibi nullum in civitates videbant, infensas non <span class="corr">[tyrannis]</span> magis quam satellitibus eorum. <span class="">chapter 37</span> <span class="">section 1</span> haec inter se primo in circulis serentes fremere; deinde subito ad arma discurrerunt. <span class="">section 2</span> quo tumultu cum per se satis irritatam multitudinem cerneret tyrannus, contionem advocari iussit. <span class="">section 3</span> ubi cum ea, quae imperarentur ab Romanis, exposuisset et graviora atque indigniora quaedam falso adfinxisset, et ad singula nunc ab universis, nunc a partibus contionis acclamaretur, interrogavit, quid se respondere ad ea aut quid facere vellent. <span class="">section 4</span> prope una voce omnes nihil responderi et bellum geri iusserunt; et pro se quisque, qualia multitudo solet, bonum animum habere et bene sperare iubentes, fortis fortunam adiuvare aiebant. <span class="">section 5</span> his vocibus incitatus tyrannus et Antiochum Aetolosque adiuturos pronuntiat, et sibi ad obsidionem sustinendam copiarum adfatim esse. <span class="">section 6</span> exciderat pacis mentio ex omnium animis, et in stationes non ultra quieturi discurrunt. paucorum excursio lacessentium et emissa iacula extemplo <span class="pagebreak" id="index.xml-pb-d30e2058">[Page p.174]</span> et Romanis dubitationem, quin <span class="corr">[bellandum]</span> esset, exemerunt. <span class="">section 7</span> levia inde proelia per quadriduum primum sine ullo satis certo eventu commissa; <span class="">section 8</span> quinto die prope iusta pugna adeo paventes in oppidum Lacedaemonii compulsi sunt, ut quidam milites Romani terga fugientium caedentes per intermissa, <span class="corr">[ut]</span> tunc erant, moenia urbem intrarint. <span class="">chapter 38</span> <span class="">section 1</span> et tunc quidem Quinctius satis eo terrore coercitis excursionibus hostium nihil praeter ipsius oppugnationem urbis superesse ratus, missis, qui omnis navalis socios a Gytheo accerserent, ipse interim cum tribunis militum ad visendum urbis situm moenia circumvehitur. <span class="">section 2</span> fuerat quondam sine muro Sparta; tyranni nuper locis patentibus planisque obiecerant murum; altiora loca et difficilia aditu stationibus armatorum pro munimento obiectis tutabantur. <span class="">section 3</span> ubi satis omnia inspexit, corona oppugnandum ratus omnibus copiis—erant autem Romanorum sociorumque, simul peditum equitumque, simul terrestrium ac navalium copiarum, ad quinquaginta milia hominum—urbem cinxit. <span class="">section 4</span> alii scalas, alii ignem, alii alia, quibus non oppugnarent modo sed etiam terrerent, portabant. iussi sublato clamore subire undique omnes, ut, qua primum occurrerent quave opem ferrent, ad omnia simul paventes Lacedaemonii ignorarent. <span class="">section 5</span> quod roboris in exercitu erat, trifariam divisum; parte una a Phoebeo, altera a Dictynneo, tertia ab eo loco, quem Heptagonias appellant—omnia autem haec aperta sine muro loca sunt—adgredi iubet. <span class="">section 6</span> cum tantus undique terror urbem circumvasisset, primo tyrannus et ad clamores repentinos et ad nuntios trepidos motus, ut quisque maxime laboraret locus, aut ipse occurrebat aut aliquos mittebat; <span class="">section 7</span> deinde circumfuso undique pavore ita obtorpuit, ut nec dicere, quod in rem esset, nec audire posset nec inops modo consilii sed vix mentis compos esset. <span class="">chapter 39</span> <span class="">section 1</span> Romanos primo sustinebant in angustiis Lacedaemonii, ternaeque acies tempore uno locis diversis <span class="pagebreak" id="index.xml-pb-d30e2099">[Page p.175]</span> pugnabant; <span class="">section 2</span> deinde crescente certamine <span class="corr">[nequaquam]</span> erat proelium par. missilibus enim Lacedaemonii pugnabant, a quibus se et magnitudine scuti perfacile Romanus tuebatur miles, et quod alii vani, <span class="">section 3</span> alii leves admodum ictus erant. nam propter angustias loci confertamque turbam non modo ad emittenda cum procursu, quo plurimum concitantur, tela spatium habebant, sed ne ut de gradu quidem libero ac stabili conarentur. <span class="">section 4</span> itaque ex adverso missa tela nulla in corporibus, rara in scutis haerebant; <span class="">section 5</span> ab circumstantibus ex superioribus locis vulnerati quidam sunt; mox progressos iam etiam ex tectis non tela modo sed tegulae quoque inopinantis perculerunt. <span class="">section 6</span> sublatis deinde supra capita scutis continuatisque ita inter se, ut non modo ad caecos ictus sed ne ad inserendum quidem ex propinquo telum loci quicquam esset, testudine facta subibant. <span class="">section 7</span> et primae angustiae paulisper sua hostiumque refertae turba tenuerunt; postquam in patentiorem viam urbis paulatim urgentes hostem processere, non ultra vis eorum atque impetus sustineri poterant. <span class="">section 8</span> cum terga vertissent Lacedaemonii et fuga effusa superiora peterent loca, Nabis quidem, ut capta urbe trepidans, quanam ipse evaderet, circumspectabat; <span class="">section 9</span> Pythagoras cum ad cetera animo officioque ducis fungebatur, <span class="corr">[tum]</span> vero unus, ne caperetur urbs, causa fuit; succendi enim aedificia proxima muro iussit. <span class="">section 10</span> quae cum momento temporis arsissent, ut adiuvantibus ignem, qui alias ad exstinguendum opem ferre solent, <span class="">section 11</span> ruere in Romanos tecta, nec tegularum modo fragmenta sed etiam ambusta tigna ad armatos pervenire, et flamma late fundi, fumus terrorem etiam maiorem quam periculum facere. <span class="">section 12</span> itaque et qui extra urbem erant Romanorum, tum maxime impetum facientes recessere a muro, et qui iam intraverant, ne incendio ab tergo oriente intercluderentur ab suis, receperunt sese; <span class="">section 13</span> et Quinctius, postquam, quid rei esset, vidit, receptui canere iussit. ita iam capta prope urbe revocati in castra redierunt.</p><div class="pagebreak" id="index.xml-pb-d30e2139">[Page p.176]</div><p><span class="">chapter 40</span> <span class="">section 1</span> Quinctius plus ex timore hostium quam ex re ipsa spei nactus, per triduum insequens territavit eos nunc proeliis lacessendo, nunc operibus intersaepiendo quaedam, ne exitus ad fugam esset. <span class="">section 2</span> his comminationibus compulsus tyrannus <span class="corr">[Pythagoram]</span> rursus oratorem misit; quem Quinctius primo aspernatus excedere castris iussit, dein suppliciter <span class="corr">[orantem]</span> advolutumque genibus tandem audivit. <span class="">section 3</span> prima oratio fuit omnia permittentis arbitrio Romanorum; <span class="">section 4</span> dein cum ea velut vana et sine effectu nihil proficeret, eo deducta est res, ut iis condicionibus, quae ex scripto paucis ante diebus editae erant, indutiae fierent, pecuniaque et obsides accepti.</p><p><span class="">section 5</span> dum oppugnatur tyrannus, Argivi, nuntiis aliis <span class="strikethrough">prope</span> super alios adferentibus tantum non iam <span class="corr">[captam]</span> Lacedaemonem esse erecti et ipsi, <span class="">section 6</span> simul eo, quod Pythagoras cum parte validissima praesidii excesserat contempta paucitate eorum, qui in arce erant, duce Archippo quodam praesidium expulerunt; <span class="">section 7</span> Timocratem Pellenensem, quia clementer praefuerat, vivum fide data emiserunt. huic laetitiae Quinctius supervenit pace data tyranno dimissisque ab Lacedaemone Eumene et Rhodiis et L. Quinctio fratre ad classem. <span class="">chapter 41</span> <span class="">section 1</span> laeta civitas celeberrimum festorum dierum ac nobile ludicrum Nemeorum, die stata propter belli mala praetermissum, in adventum Romani exercitus ducisque indixerunt praefeceruntque ludis ipsum imperatorem. <span class="">section 2</span> multa erant, quae gaudium cumularent: reducti cives ab Lacedaemone erant, quos nuper Pythagoras quosque ante Nabis abduxerat; <span class="">section 3</span> redierant, qui post compertam a Pythagora coniurationem et caede iam coepta effugerant; libertatem ex longo intervallo libertatisque auctores Romanos, quibus causa bellandi cum tyranno ipsi fuissent, cernebant. testata quoque ipso Nemeorum die voce praeconis libertas est Argivorum. <span class="">section 4</span> Achaeis quantum restituti Argi in commune <span class="corr">[Achaiae]</span> concilium laetitiae adferebant, tantum serva Lacedaemon <span class="pagebreak" id="index.xml-pb-d30e2200">[Page p.177]</span> relicta et lateri adhaerens tyrannus non sincerum gaudium praebebant; <span class="">section 5</span> Aetoli vero eam rem omnibus conciliis lacerare: cum Philippo non ante desitum bellari, quam omnibus excederet Graeciae urbibus; tyranno relictam Lacedaemonem; <span class="">section 6</span> regem autem legitimum, qui in Romanis fuerit castris, ceterosque nobilissimos cives in exilio victuros; <span class="">section 7</span> Nabidis dominationis satellitem factum populum Romanum. Quinctius ab Argis Elatiam, unde ad bellum Spartanum profectus erat, copias reduxit.</p><p><span class="">section 8</span> sunt qui non ex oppido proficiscentem bellum gessisse tyrannum tradant, <span class="">section 9</span> sed castris adversus Romana positis castra diuque cunctatum, quia Aetolorum auxilia expectasset, coactum ad extremum acie confligere impetu in pabulatores suos a Romanis facto; <span class="">section 10</span> eo proelio victum castrisque exutum pacem petisse, cum cecidissent quattuordecim milia militum, capta plus quattuor milia essent.</p><p><span class="">chapter 42</span> <span class="">section 1</span> eodem fere tempore et a T. Quinctio de rebus ad Lacedaemonem gestis et a M. Porcio consule ex Hispania litterae adlatae. utriusque nomine in dies ternos supplicatio ab senatu decreta est. <span class="">section 2</span> L. Valerius consul, cum post fusos circa Litanam silvam Boios quietam provinciam habuisset, <span class="">section 3</span> comitiorum causa Romam rediit et creavit consules P. Cornelium Scipionem Africanum iterum et Ti. Sempronium Longum. <span class="">section 4</span> horum patres primo anno secundi Punici belli consules fuerant. praetoria inde comitia habita; creati P. Cornelius Scipio et duo Cn. Cornelii, Merenda et Blasio, et Cn. Domitius Ahenobarbus et Sex. Digitius et T. <span class="corr">[Iuventius]</span> Thalna comitiis perfectis consul in provinciam rediit.</p><p><span class="">section 5</span> Novum ius eo anno a Ferentinatibus temptatum, <span class="corr">[ut]</span> Latini, qui in coloniam Romanam nomina dedissent, <span class="">section 6</span> cives Romani essent. Puteolos Salernumque et Buxentum adscripti coloni, qui nomina dederant, et cum ob id se pro civibus Romanis ferrent, senatus iudicavit non esse eos civis Romanos.</p><div class="pagebreak" id="index.xml-pb-d30e2247">[Page p.178]</div><p><span class="">chapter 43</span> <span class="">section 1</span> principio anni, quo P. Scipio <span class="corr">[Africanus]</span> iterum et Ti. Sempronius Longus consules fuerunt, <span class="">section 2</span> legati Nabidis tyranni Romam venerunt. iis extra urbem in aede Apollinis senatus datus est. pax, quae cum T. Quinctio convenisset, ut rata esset, petierunt impetraruntque.</p><p><span class="">section 3</span> de provinciis cum relatum esset, senatus frequens in eam sententiam ibat, ut, quoniam in Hispania et Macedonia debellatum foret, consulibus ambobus Italia provincia esset. <span class="">section 4</span> Scipio satis esse Italiae <span class="corr">[unum]</span> consulem censebat; alteri Macedoniam decernendam esse. bellum grave ab Antiocho imminere. iam ipsum sua sponte in Europam transgressum; quid deinde facturum censerent, <span class="">section 5</span> cum hinc Aetoli, haud dubii hostes, vocarent ad bellum, illinc Hannibal, Romanis cladibus insignis imperator, stimularet? <span class="">section 6</span> dum de provinciis consulum disceptatur, praetores sortiti sunt; Cn. Domitio urbana iurisdictio, T. Iuventio peregrina evenit P. Cornelio Hispania ulterior, Sex. <span class="">section 7</span> Digitio citerior duobus Cn. Corneliis Blasioni Sicilia, Merendae Sardinia. in Macedoniam novum exercitum transportari non placuit, <span class="">section 8</span> eum, qui esset ibi, reduci in Italiam a Quinctio ac dimitti; item eum exercitum dimitti, qui cum M. Porcio Catone in Hispania esset; <span class="">section 9</span> consulibus ambobus Italiam provinciam esse, et duas urbanas scribere eos legiones, ut dimissis, quos senatus censuisset, exercitibus octo omnino Romanae legiones essent.</p><p><span class="">chapter 44</span> <span class="">section 1</span> ver sacrum factum erat priore anno, M. Porcio et L. Valerio consulibus. <span class="">section 2</span> id cum P. Licinius pontifex non esse recte factum collegio primum, deinde ex auctoritate collegii patribus renuntiasset, de integro faciendum arbitratu pontificum censuerunt, ludosque magnos, qui una voti essent, tanta pecunia, <span class="">section 3</span> quanta adsoleret, faciendos; ver sacrum videri pecus, quod natum esset inter kal. Martias et pridie kal. Maias P. Cornelio et Ti. Sempronio consulibus.</p><p><span class="">section 4</span> censorum inde comitia sunt habita. creati censores <span class="pagebreak" id="index.xml-pb-d30e2300">[Page p.179]</span> Sex. Aelius Paetus et C. Cornelius Cethegus. principem senatus P. Scipionem consulem, quem et priores censores legerant, legerunt. tris omnino senatores, neminem curuli honore usum, praeterierunt. <span class="">section 5</span> gratiam quoque ingentem apud eum ordinem pepererunt, quod ludis Romanis aedilibus curulibus imperarunt, ut loca senatoria secernerent a populo; nam antea in promiscuo spectabant. equitibus quoque perpaucis adempti equi, nec in ullum ordinem saevitum. atrium Libertatis et villa publica ab iisdem refecta amplifcataque.</p><p><span class="">section 6</span> <span class="corr">[ver]</span> sacrum ludique Romani votivi, quos voverat Ser. Sulpicius Galba consul, facti. cum spectaculo eorum occupati animi hominum essent, <span class="">section 7</span> Q. Pleminius, qui propter multa in deos hominesque scelera Locris admissa in carcerem coniectus fuerat, comparaverat homines, <span class="corr">[qui]</span> pluribus simul locis urbis nocte incendia facerent, ut in consternata nocturno tumultu civitate refringi <span class="corr">[carcer]</span> posset. <span class="">section 8</span> ea res indicio consciorum palam facta delataque ad senatum est. Pleminius in inferiorem demissus carcerem est necatusque.</p><p><span class="">chapter 45</span> <span class="">section 1</span> coloniae civium Romanorum eo anno deductae sunt Puteolos, Volturnum, Liternum, treceni homines in singulas. <span class="">section 2</span> item Salernum <span class="corr">[Buxentumque]</span> coloniae civium Romanorum deductae sunt. deduxere triumviri Ti. Sempronius Longus, qui tum consul erat, M. Servilius, Q. Minucius Thermus. ager divisus est, <span class="">section 3</span> qui Campanorum fuerat. Sipontum item in agrum, qui Arpinorum fuerat, coloniam civium <span class="corr">[Romanorum]</span> alii triumviri, D. <span class="corr">[Iunius]</span> Brutus, M. Baebius Tamphilus, M. Helvius, deduxerunt. Tempsam item et Crotonem coloniae civium Romanorum deductae. <span class="">section 4</span> Tempsanus ager de Bruttiis captus erat; <span class="">section 5</span> Bruttii Graecos expulerant; Crotonem Graeci habebant. triumviri Cn. Octavius, L. Aemilius Paulus, C. Laetorius Crotonem, Tempsam L. Cornelius Merula, Q. * *, C. Salonius deduxerunt.</p><div class="pagebreak" id="index.xml-pb-d30e2364">[Page p.180]</div><p><span class="">section 6</span> prodigia quoque alia visa eo anno Romae sunt alia nuntiata. in foro et comitio et Capitolio <span class="corr">[sanguinis]</span> guttae visae sunt. <span class="">section 7</span> et terra aliquotiens pluvit, et caput Vulcani arsit. nuntiatum est Nare amni lac fluxisse. pueros ingenuos Arimini sine oculis ac naso, et in Piceno agro non pedes, non manus habentem <span class="corr">[natum.]</span> <span class="">section 8</span> ea prodigia ex pontificum decreto procurata. et sacrificium novemdiale factum est, quod Hadriani nuntiaverant in agro suo lapidibus pluvisse.</p><p><span class="">chapter 46</span> <span class="">section 1</span> in Gallia L. Valerius Flaccus proconsul circa Mediolanium cum Gallis Insubribus et Bois, qui Dorulato duce ad concitandos Insubres Padum transgressi erant, signis collatis depugnavit. decem milia, <span class="">section 2</span> hostium sunt caesa. per eos dies collega eius M. Porcius Cato ex Hispania triumphavit. tulit in eo triumpho argenti infecti viginti quinque milia pondo, bigati centum viginti tria milia, Oscensis quingenta quadraginta, auri pondo mille quadringenta. <span class="">section 3</span> militibus ex praeda divisit in singulos ducenos septuagenos aeris, triplex equiti.</p><p><span class="">section 4</span> Ti. Sempronius consul in provinciam profectus in Boiorum primum agrum legiones duxit. Boiorix <span class="corr">[tum]</span> regulus eorum cum duobus fratribus tota gente concitata ad rebellandum castra locis apertis posuit, ut <span class="corr">[appareret]</span> dimicaturos, si hostis finis intrasset. <span class="">section 5</span> consul ubi, quantae copiae, quanta fiducia esset hosti, sensit, nuntium ad collegam mittit, ut, si videretur ei, maturaret venire: se tergiversando in adventum eius rem extracturum. <span class="">section 6</span> quae causa consuli cunctandi, eadem Gallis, praeterquam quod cunctatio hostium animos faciebat, rei maturandae erat, ut, priusquam coniungerentur consulum copiae, rem transigerent. <span class="">section 7</span> per biduum tamen nihil aliud quam steterunt parati ad pugnandum, si quis contra egrederetur; tertio subiere ad vallum castraque simul ab omni parte adgressi sunt. <span class="">section 8</span> consul arma extemplo capere milites iussit; armatos inde paulisper continuit, ut et stolidam fiduciam hosti <span class="pagebreak" id="index.xml-pb-d30e2420">[Page p.181]</span> augeret et disponeret copias, quibus quaeque portis erumperent. <span class="">section 9</span> duae legiones duabus principalibus portis signa efferre iussae. <span class="">section 10</span> sed in ipso exitu ita conferti obstitere Galli, ut clauderent viam. diu in angustiis pugnatum est; nec dextris magis gladiisque gerebatur res, quam scutis corporibusque ipsis obnixi urgebant, <span class="">section 11</span> Romani, ut signa foras efferrent, Galli, ut aut in castra ipsi penetrarent aut exire Romanos prohiberent. <span class="">section 12</span> nec ante in hanc aut illam partem moveri acies potuerunt, quam Q. Victorius primi pili centurio et C. Atinius tribunus militum, quartae hic, ille secundae legionis, rem in asperis proeliis saepe temptatam, signa adempta signiferis in hostis iniecerunt. <span class="">section 13</span> dum repetunt enixe signum, priores secundani se porta eiecerunt. <span class="">chapter 47</span> <span class="">section 1</span> iam hi extra vallum pugnabant quarta legione in porta haerente, cum alius tumultus ex aversa parte castrorum est exortus. <span class="">section 2</span> in portam quaestoriam irruperant <span class="corr">[Galli]</span> resistentisque pertinacius occiderant L. Postumium quaestorem, cui Tympano fuit cognomen, et M. Atinium et P. Sempronium, praefectos socium, et ducentos ferme milites. <span class="">section 3</span> capta ab ea parte castra erant, donec cohors extraordinaria, missa a consule ad tuendam quaestoriam portam, et eos, qui intra vallum erant, partim occidit, partim expulit castris et irrumpentibus obstitit. <span class="">section 4</span> eodem fere tempore et quarta legio cum duabus extraordinariis cohortibus porta erupit. ita simul tria proelia circa castra locis distantibus erant, clamoresque dissoni ad incertos suorum eventus a praesenti certamine animos pugnantium avertebant. <span class="">section 5</span> usque ad meridiem aequis viribus ac prope pari spe pugnatum est. labor et aestus mollia et fluida corpora Gallorum et minime patientia sitis cum decedere pugna coegisset, in paucos restantis impetum Romani fecerunt fusosque compulerunt in castra. <span class="">section 6</span> signum inde receptui ab consule datum est; ad quod pars maior receperunt sese, pars certaminis studio et spe potiundi castris hostium perstitit ad vallum. <span class="">section 7</span> eorum paucitate <span class="pagebreak" id="index.xml-pb-d30e2456">[Page p.182]</span> contempta Galli universi ex castris eruperunt; fusi inde Romani, quae imperio consulis noluerant, suo pavore ac terrore castra repetunt. ita varia hinc atque illinc nunc fuga, nunc victoria fuit; <span class="">section 8</span> Gallorum tamen ad undecim milia, Romanorum quinque milia sunt occisa. Galli recepere in intima finium sese; consul Placentiam legiones duxit. <span class="">chapter 48</span> <span class="">section 1</span> Scipionem alii coniuncto exercitu cum collega per Boiorum Ligurumque agros populantem isse, quoad progredi silvae paludesque passae sint, scribunt, alii nulla memorabili gesta re Romam comitiorum causa redisse.</p><p><span class="">section 2</span> eodem hoc anno T. Quinctius Elatiae, quo in hiberna reduxerat copias, totum hiemis tempus iure dicundo consumpsit mutandisque iis, quae aut ipsius Philippi aut praefectorum eius licentia in civitatibus facta erant, cum suae factionis hominum vires augendo ius ac libertatem aliorum deprimerent. <span class="">section 3</span> veris initio <span class="corr">[Corinthum]</span> conventu edicto venit. ibi omnium civitatium legationes in contionis modum circumfusas est adlocutus, <span class="">section 4</span> orsus ab inita primum Romanis amicitia cum Graecorum gente et imperatorum, qui ante se in Macedonia fuissent, suisque rebus gestis. <span class="">section 5</span> omnia cum approbatione ingenti sunt audita, praeterquam cum ad mentionem Nabidis ventum esset; id minime conveniens liberanti Graeciam videbatur, tyrannum reliquisse non suae solum patriae gravem, <span class="">section 6</span> sed omnibus circa civitatibus metuendum, haerentem visceribus nobilissimae civitatis. <span class="">chapter 49</span> <span class="">section 1</span> nec ignarus huius habitus animorum Quinctius, si sine excidio Lacedaemonis fieri potuisset, fatebatur pacis cum tyranno mentionem admittendam auribus non fuisse; <span class="">section 2</span> nunc, cum aliter quam ruina gravissimae civitatis opprimi non posset, satius visum esse, tyrannum debilitatum ac totis prope viribus ad nocendum cuiquam ademptis relinqui, <span class="">section 3</span> <span class="corr">[quam]</span> intermori vehementioribus, quam quae pati posset, remediis civitatem sinere, in ipsa vindicta libertatis perituram. praeteritorum commemorationi subiecit, <span class="pagebreak" id="index.xml-pb-d30e2499">[Page p.183]</span> <span class="">section 4</span> proficisci sibi in Italiam atque omnem exercitum deportare in animo esse; <span class="">section 5</span> Demetriadis Chalcidisque praesidia intra decimum diem audituros deducta, Acrocorinthum ipsis extemplo videntibus vacuam Achaeis traditurum, ut omnes scirent, utrum Romanis an Aetolis mentiri mos esset, <span class="">section 6</span> qui male commissam libertatem populo Romano sermonibus distulerint et mutatos pro Macedonibus Romanos dominos. <span class="">section 7</span> sed illis nec, quid dicerent, nec, quid facerent, quicquam umquam pensi fuisse; reliquas civitates monere, ut ex factis, non ex dictis amicos pensent intellegantque, <span class="">section 8</span> quibus credendum et a quibus cavendum sit. libertate modice utantur; temperatam <span class="corr">[eam]</span> salubrem et <span class="corr">[singulis]</span> <span class="italics">et</span> civitatibus esse, <span class="corr">[nimiam,]</span> et aliis gravem et ipsis qui habeant praecipitem <span class="strikethrough">et effrenatam</span> esse. <span class="">section 9</span> concordiae in civitatibus principes et ordines inter se, et in commune omnes civitates consulerent. adversus consentientis nec regem quemquam satis validum nec tyrannum fore; <span class="">section 10</span> discordiam et seditionem omnia opportuna insidiantibus facere, cum pars, quae domestico certamine inferior sit, externo potius se applicet quam civi cedat. <span class="">section 11</span> alienis armis partam, externa fide redditam libertatem sua cura custodirent servarentque, ut populus Romanus dignis datam libertatem ac munus suum bene positum sciret.</p><p><span class="">chapter 50</span> <span class="">section 1</span> has velut parentis voces cum audirent, manare omnibus gaudio lacrimae, adeo ut ipsum quoque confunderent dicentem. <span class="">section 2</span> paulisper fremitus approbantium dicta fuit monentiumque aliorum alios, ut eas voces velut oraculo missas in pectora animosque demitterent. <span class="">section 3</span> silentio deinde facto petiit ab iis, ut civis Romanos, si qui apud eos in servitute essent, conquisitos intra duos menses mitterent ad se in Thessaliam; <span class="">section 4</span> ne ipsis quidem honestum esse in liberata terra liberatores eius servire. omnes acclamarunt gratias se inter <span class="corr">[cetera]</span> etiam ob hoc agere, quod admoniti essent, ut tam pio, tam necessario officio fungerentur. <span class="">section 5</span> <span class="corr">[ingens]</span> <span class="pagebreak" id="index.xml-pb-d30e2570">[Page p.184]</span> numerus erat bello Punico captorum, quos Hannibal cum ab suis non redimerentur, venum dederat. <span class="">section 6</span> multitudinis eorum argumentum sit, quod Polybius scribit centum talentis <span class="corr">[eam]</span> rem Achaeis stetisse, cum quingenos denarios pretium in capita, quod redderetur dominis, statuissent. mille enim ducentos ea ratione Achaia habuit. <span class="">section 7</span> adice nunc pro portione, quot verisimile sit Graeciam totam habuisse.</p><p><span class="">section 8</span> nondum conventus dimissus erat, cum respiciunt praesidium ab Acrocorintho descendens protinus duci ad portam atque abire. <span class="">section 9</span> quorum agmen imperator secutus prosequentibus cunctis, servatorem liberatoremque acclamantibus, salutatis dimissisque iis eadem, <span class="">section 10</span> qua venerat, via Elatiam rediit. inde cum omnibus copiis Ap. Claudium legatum dimittit. per Thessaliam atque Epirum ducere Oricum iubet atque se ibi opperiri; <span class="">section 11</span> inde namque in animo esse exercitum in Italiam traicere. et L. Quinctio fratri, legato et praefecto classis, scribit, ut onerarias ex omni Graeciae ora eodem contraheret. <span class="">chapter 51</span> <span class="">section 1</span> ipse Chalcidem profectus, deductis non a Chalcide solum sed etiam ab Oreo atque Eretria praesidiis, conventum ibi Euboicarum habuit civitatium admonitosque, <span class="">section 2</span> in quo statu rerum accepisset eos et in quo relinqueret, dimisit. <span class="">section 3</span> Demetriadem inde proficiscitur; <span class="">section 4</span> deductoque praesidio prosequentibus cunctis, sicut Corinthi et Chalcide, pergit ire in Thessaliam, ubi non liberandae modo civitates erant, sed ex omni colluvione et confusione in aliquam tolerabilem formam redigendae. <span class="">section 5</span> nec enim temporum modo vitiis ac violentia et licentia regia turbati erant, sed inquieto etiam ingenio gentis, nec comitia nec conventum nec concilium ullum non per seditionem ac tumultum iam inde a principio ad nostram usque aetatem traducentis. <span class="">section 6</span> a censu maxime et senatum et iudices legit potentioremque <span class="corr">[eam]</span> partem civitatium fecit, cui salva et tranquilla omnia esse magis expediebat. <span class="">chapter 52</span> <span class="">section 1</span> ita cum percensuisset Thessaliam, <span class="">section 2</span> per Epirum Oricum, unde erat <span class="pagebreak" id="index.xml-pb-d30e2621">[Page p.185]</span> <span class="corr">[traiecturus,]</span> venit. ab Orico copiae <span class="corr">[omnes]</span> Brundisium transportatae. inde per totam Italiam ad urbem prope triumphantes non minore agmine rerum captarum quam suo prae se acto venerunt. <span class="">section 3</span> postquam Romam ventum est, senatus extra urbem Quinctio ad res gestas edisserendas datus est triumphusque meritus ab <span class="corr">[lubentibus]</span> decretus. <span class="">section 4</span> triduum triumphavit. die primo arma, tela <span class="corr">[signaque]</span> aerea et marmorea transtulit, plura Philippo adempta, quam quae ex civitatibus ceperat; secundo aurum argentumque factum infectumque et signatum. <span class="">section 5</span> infecti argenti fuit quadraginta tria milia pondo et ducenta septuaginta, facti vasa multa omnis generis, caelata pleraque, quaedam eximiae artis; et ex aere multa fabrefacta; <span class="">section 6</span> ad hoc clipea argentea decem. signati argenti octoginta quattuor milia fuere Atticorum; tetrachma vocant; trium fere denariorum in singulis argenti est pondus. <span class="">section 7</span> auri pondo fuit tria milia <span class="corr">[septingenta]</span> quattuordecim et clipeum unum ex auro totum et <span class="corr">[Philippei]</span> nummi aurei quattuordecim milia. <span class="">section 8</span> quingenti quattuordecim. tertio die coronae aureae, dona civitatium, tralatae centum quattuordecim; <span class="">section 9</span> et hostiae ductae et ante currum multi nobiles captivi obsidesque, inter quos Demetrius, regis Philippi filius, fuit et Armenes, Nabidis tyranni filius, Lacedaemonius. <span class="">section 10</span> ipse deinde Quinctius in urbem est invectus. secuti currum milites frequentes ut exercitu omni ex provincia deportato. <span class="">section 11</span> his duceni quinquageni aeris in pedites divisi, duplex centurioni, triplex equiti. <span class="">section 12</span> praebuerunt speciem triumpho capitibus rasis secuti, qui servitute exempti fuerant.</p><p><span class="">chapter 53</span> <span class="">section 1</span> exitu anni huius Q. Aelius Tubero tribunus plebis ex senatus consulto tulit ad plebem, plebesque scivit, uti duae Latinae coloniae una in Bruttios, altera in Thurinum agrum deducerentur. <span class="">section 2</span> his deducendis triumviri creati, quibus in triennium imperium esset, in Bruttios Q. Naevius, M. Minucius Rufus, M. Furius Crassipes, in Thurinum agrum A. Manlius, Q. Aelius, <span class="pagebreak" id="index.xml-pb-d30e2690">[Page p.186]</span> L. Apustius. ea bina comitia Cn. Domitius praetor urbanus in Capitolio habuit.</p><p><span class="">section 3</span> aedes eo anno aliquot dedicatae sunt: una Iunonis Matutae in foro olitorio, vota locataque <span class="corr">[quadriennio]</span> ante a C. Cornelio consule Gallico bello; censor idem dedicavit; <span class="">section 4</span> altera Fauni; aediles eam biennio ante ex multaticio argento faciendam locarant C. Scribonius et Cn. Domitius, qui praetor urbanus <span class="corr">[eam]</span> dedicavit. <span class="">section 5</span> et aedem Fortunae Primigeniae in colle Quirinali dedicavit Q. Marcius Ralla, duumvir ad id ipsum creatus; <span class="">section 6</span> voverat <span class="corr">[eam]</span> decem annis ante Punico bello P. Sempronius Sophus consul, locaverat idem censor. <span class="">section 7</span> et in insula Iovis aedem C. Servilius duumvir dedicavit; vota erat sex annis ante Gallico bello ab L. Furio Purpurione praetore, ab eodem postea <span class="corr">[consule]</span> locata. haec eo anno acta.</p><p><span class="">chapter 54</span> <span class="">section 1</span> P. Scipio ex provincia Gallia ad consules subrogandos venit. comitia consulum fuere, quibus creati sunt L. Cornelius Merula et Q. Minucius Thermus. <span class="">section 2</span> postero die creati sunt praetores L. Cornelius Scipio, M. Fulvius Nobilior, C. Scribonius, M. Valerius Messala, L. Porcius Licinus et C. Flaminius. <span class="">section 3</span> Megalesia ludos scaenicos A. Atilius Serranus, L. Scribonius Libo aediles curules primi fecerunt. <span class="">section 4</span> horum aedilium ludos Romanos primum senatus a populo secretus spectavit, praebuitque sermones, sicut omnis novitas solet, aliis tandem, quod multo ante debuerit, tributum existimantibus amplissimo ordini, <span class="">section 5</span> aliis demptum ex dignitate populi, quidquid maiestati patrum adiectum esset, interpretantibus et omnia discrimina talia, quibus ordines discernerentur, et concordiae et libertatis aequae minuendae esse. <span class="">section 6</span> ad quingentesimum <span class="italics">quinquagesimum</span> octavum annum in promiscuo spectatum esse; quid repente factum, cur immisceri sibi in cavea patres plebem nollent? <span class="">section 7</span> cur dives pauperem consessorem fastidiret? novam, superbam libidinem, ab nullius ante gentis senatu neque desideratam neque <span class="pagebreak" id="index.xml-pb-d30e2752">[Page p.187]</span> institutam. <span class="">section 8</span> postremo ipsum quoque Africanum, quod consul auctor eius rei fuisset, paenituisse ferunt. adeo nihil motum ex antiquo probabile est; veteribus, nisi quae usus evidenter arguit, <span class="corr">[stari]</span> malunt.</p><p><span class="">chapter 55</span> <span class="">section 1</span> principio anni, quo L. Cornelius Q. Minucius consules fuerunt, terrae motus ita crebri nuntiabantur, ut non rei tantum ipsius sed feriarum quoque ob id indictarum homines taederet; <span class="">section 2</span> nam neque senatus haberi <span class="corr">[neque]</span> res publica administrari poterat sacrificando expiandoque occupatis consulibus. <span class="">section 3</span> postremo decemviris adire libros iussis, ex responso eorum supplicatio per triduum fuit. <span class="">section 4</span> coronati ad omnia pulvinaria supplicaverunt, edictumque est, ut omnes, qui ex una familia essent, supplicarent pariter. item ex auctoritate senatus consules edixerunt, ne quis, quo die terrae motu nuntiato feriae indictae essent, eo die alium terrae motum nuntiaret. <span class="">section 5</span> provincias deinde consules prius, <span class="">section 6</span> tum praetores sortiti. Cornelio Gallia, <span class="corr">[Minucio]</span> Ligures <span class="corr">[evenerunt;]</span> sortiti praetores C. Scribonius <span class="corr">[urbanam,]</span> M. Valerius peregrinam, L. Cornelius Siciliam, L. Porcius Sardiniam, <span class="corr">[C.]</span> Flaminius Hispaniam citeriorem, M. Fulvius Hispaniam ulteriorem.</p><p><span class="">chapter 56</span> <span class="">section 1</span> nihil eo anno belli expectantibus consulibus litterae M. Cinci— <span class="">section 2</span> praefectus is Pisis erat—adlatae, Ligurum viginti milia armatorum coniuratione per omnia conciliabula universae gentis facta Lunensem primum agrum depopulatos, Pisanum deinde finem transgressos omnem oram maris peragrasse. <span class="">section 3</span> itaque Minucius consul, cui Ligures provincia evenerat, ex auctoritate senatus in rostra escendit et edixit, <span class="">section 4</span> ut legiones duae urbanae, quae superiore anno conscriptae essent, post diem decimum Arretii adessent; in earum locum se duas legiones urbanas scripturum. <span class="">section 5</span> item sociis et Latino nomini, magistratibus legatisque eorum, qui milites dare debebant, edixit, ut in Capitolio se adirent. <span class="">section 6</span> iis quindecim milia peditum et quingentos <span class="corr">[equites,]</span> <span class="">section 7</span> pro numero cuiusque iuniorum, discripsit et <span class="pagebreak" id="index.xml-pb-d30e2836">[Page p.188]</span> inde ex Capitolio protinus ire ad portam et, ut maturaretur res, proficisci ad dilectum iussit. <span class="">section 8</span> Fulvio Flaminioque terna milia Romanorum peditum, centeni equites in supplementum et quina milia socium Latini nominis et duceni equites decreti, mandatumque praetoribus, ut veteres dimitterent milites, cum in provinciam venissent. <span class="">section 9</span> cum milites, qui in legionibus urbanis erant, frequentes tribunos plebei adissent, uti causas cognoscerent eorum, quibus aut emerita stipendia aut morbus causae essent, quo minus militarent, <span class="corr">[eam]</span> rem litterae Ti. Sempronii discusserunt, <span class="">section 10</span> in quibus <span class="corr">[scriptum]</span> erat, Ligurum decem milia in agrum Placentinum venisse et eum usque ad ipsa coloniae moenia et Padi ripas cum caedibus et incendiis perpopulatos esse; <span class="">section 11</span> Boiorum quoque gentem ad rebellionem spectare. ob eas res tumultum esse decrevit senatus; tribunos plebei non placere causas militaris cognoscere, quo minus ad edictum conveniretur. <span class="">section 12</span> adiecerunt etiam, ut socii nominis Latini, qui in exercitu P. Cornelii Ti. Sempronii fuissent et dimissi ab iis consulibus essent, ut, ad quam diem L. Cornelius consul edixisset et in quem locum edixisset Etruriae, <span class="">section 13</span> convenirent, et uti L. Cornelius consul in provinciam proficiscens in oppidis agrisque, qua iturus esset, si quos ei videretur, milites scriberet armaretque et duceret secum dimittendique ei, quos eorum quandoque vellet, ius esset.</p><p><span class="">chapter 57</span> <span class="">section 1</span> postquam consules dilectu habito profecti in provincias sunt, tum T. Quinctius postulavit, ut de iis, quae cum decem legatis ipse statuisset, senatus audiret eaque, si videretur, auctoritate sua confirmaret; <span class="">section 2</span> id eos facilius facturos, si legatorum verba, qui ex universa Graecia et magna parte Asiae quique ab regibus venissent, audissent. <span class="">section 3</span> eae legationes a C. Scribonio praetore urbano in senatum introductae sunt, <span class="">section 4</span> benigneque omnibus responsum. cum Antiocho quia longior disceptatio erat, decem legatis, quorum pars aut in Asia aut Lysimachiae apud regem fuerant, delegata <span class="pagebreak" id="index.xml-pb-d30e2877">[Page p.189]</span> est. <span class="">section 5</span> T. Quinctio mandatum, ut adhibitis iis legatorum regis verba audiret responderetque iis, quae ex dignitate atque utilitate populi Romani responderi possent. <span class="">section 6</span> Menippus et Hegesianax principes regiae legationis erant. ex <span class="corr">[iis]</span> Menippus ignorare se dixit, quidnam perplexi sua legatio haberet, cum simpliciter ad amicitiam petendam iungendamque societatem venissent. <span class="">section 7</span> esse autem tria genera foederum, quibus inter se paciscerentur amicitias civitates regesque: unum, cum bello victis dicerentur leges; ubi enim omnia ei, qui armis plus posset, dedita essent, quae ex iis habere victos, quibus multari eos velit, ipsius ius atque arbitrium esse; <span class="">section 8</span> alterum, cum pares bello aequo foedere in pacem atque amicitiam venirent; tunc enim repeti reddique per conventionem res et, si quarum turbata bello possessio sit, eas aut ex formula iuris antiqui aut ex partis utriusque commodo componi; <span class="">section 9</span> tertium esse genus, cum, qui numquam hostes fuerint, ad amicitiam sociali foedere inter se iungendam coeant; eos neque dicere nec accipere leges; id enim victoris et victi esse. <span class="">section 10</span> ex eo genere cum Antiochus esset, mirari se, quod Romani aequum censeant leges ei dicere, quas Asiae urbium liberas et immunis, quas stipendiarias esse velint, quas intrare praesidia regia regemque vetent. <span class="">section 11</span> cum Philippo enim hoste pacem, non cum Antiocho amico societatis foedus ita sanciendum esse.</p><p><span class="">chapter 58</span> <span class="">section 1</span> ad ea Quinctius: 'quoniam vobis distincte agere libet et genera iungendarum amicitiarum enumerare, ego quoque duas condiciones ponam, extra quas nullam esse regi nuntietis amicitiae cum populo Romano iungendae, <span class="">section 2</span> unam, si nos nihil, quod ad urbes Asiae attinet, curare velit, ut et ipse omni Europa abstineat; <span class="">section 3</span> alteram, si se ille Asiae finibus non contineat et in Europam transcendat, ut et Romanis ius sit Asiae civitatium amicitias et tueri, quas habeant, <span class="">section 4</span> et novas complecti.' enimvero id auditu etiam dicere indignum esse Hegesianax, Thraciae et Chersonesi <span class="pagebreak" id="index.xml-pb-d30e2913">[Page p.190]</span> urbibus arceri Antiochum, <span class="">section 5</span> <span class="italics">cum,</span> quae Seleucus, <span class="corr">[proavus]</span> eius, Lysimacho rege bello victo et in acie caeso per summum decus parta reliquerit, pari cum laude eadem ab Thracibus possessa, partim armis receperit Antiochus, partim deserta, sicut ipsam Lysimachiam, et revocatis cultoribus frequentaverit et, quae strata ruinis atque incendiis erant, ingentibus impensis aedificaverit. <span class="">section 6</span> quid igitur simile esse ex ea possessione, ita parta ita recuperata, deduci Antiochum, et Romanos abstinere Asia, quae numquam eorum fuerit? <span class="">section 7</span> amicitiam expetere Romanorum Antiochum, sed quae impetrata gloriae sibi, non pudori sit. <span class="">section 8</span> ad haec Quinctius 'quando quidem' inquit 'honesta pensamus, sicut aut sola aut prima certe pensari decet principi orbis terrarum populo et tanto regi, <span class="">section 9</span> utrum tandem videtur honestius, liberas velle omnis, quae ubique sunt, Graeciae urbis, <span class="">section 10</span> an servas et vectigalis facere? si sibi Antiochus pulchrum esse censet, quas urbes proavus belli iure habuerit, avus paterque numquam usurpaverint pro suis, <span class="">section 11</span> eas repetere in servitutem, et populus Romanus susceptum patrocinium libertatis Graecorum non deserere fidei constantiaeque suae ducit esse. <span class="">section 12</span> sicut a Philippo Graeciam liberavit, ita et ab Antiocho Asiae urbes, quae Graii nominis sint, liberare in animo habet. <span class="">section 13</span> neque enim in Aeolidem Ioniamque coloniae in servitutem regiam missae sunt, sed stirpis augendae causa gentisque vetustissimae per orbem terrarum propagandae' <span class="">chapter 59</span> <span class="">section 1</span> cum haesitaret Hegesianax nec infitiari posset honestiorem causam libertatis quam servitutis praetexi titulo, 'quin mittimus ambages?' inquit P. Sulpicius, qui maximus natu ex decem legatis erat; ' <span class="">section 2</span> alteram ex duabus condicionibus, quae modo diserte a Quinctio latae sunt, legite aut supersedete de amicitia agere.' ' <span class="">section 3</span> nos vero' inquit Menippus 'nec volumus nec possumus pacisci quicquam, quo regnum Antiochi minuatur.'</p><p><span class="">section 4</span> postero die Quinctius legationes universas Graeciae <span class="pagebreak" id="index.xml-pb-d30e2956">[Page p.191]</span> <span class="corr">[Asiaeque]</span> cum in senatum introduxisset, ut scirent, quali animo populus Romanus, quali Antiochus erga civitates Graeciae essent, postulata et regis et sua exposuit: <span class="">section 5</span> renuntiarent civitatibus suis populum Romanum, qua virtute quaque fide libertatem eorum a Philippo vindicaverit, eadem ab Antiocho, nisi decedat Europa, vindicaturum. <span class="">section 6</span> tum Menippus deprecari et Quinctium et patres institit, ne festinarent decernere, <span class="">section 7</span> quo decreto turbaturi orbem terrarum essent; tempus et sibi sumerent et regi ad cogitandum darent; cogitaturum, cum renuntiatae condiciones essent, et impetraturum aliquid aut pacis causa concessurum. ita integra dilata res est. <span class="">section 8</span> legatos mitti ad regem eosdem, qui Lysimachiae apud eum fuerant, placuit, P. Sulpicium, P. <span class="corr">[Villium,]</span> P. Aelium.</p><p><span class="">chapter 60</span> <span class="">section 1</span> vixdum <span class="corr">[hi]</span> profecti erant, cum a Carthagine legati bellum haud dubie parare Antiochum Hannibale <span class="corr">[ministro]</span> attulerunt <span class="corr">[inieceruntque]</span> curam, ne simul et Punicum excitaretur bellum. <span class="">section 2</span> Hannibal patria profugus pervenerat ad Antiochum, sicut ante dictum est, et erat apud regem in magno honore, nulla alia arte, nisi quod volutanti diu consilia de Romano bello nemo aptior super tali re particeps esse sermonis poterat. <span class="">section 3</span> sententia eius <span class="corr">[una]</span> atque eadem semper erat, ut in Italia bellum <span class="corr">[gereretur:]</span> <span class="">section 4</span> Italiam et commeatus et militem praebituram externo hosti; si nihil ibi moveatur, liceatque populo Romano viribus et copiis Italiae extra Italiam bellum gerere, neque regem neque gentem ullam parem Romanis esse. <span class="">section 5</span> sibi centum tectas naves et decem milia peditum, mille equites deposcebat; ea se classe primum Africam petiturum; magno opere confidere et Carthaginienses ad rebellandum ab se compelli posse; <span class="">section 6</span> si <span class="corr">[illi]</span> cunctentur, se aliqua parte Italiae excitaturum Romanis bellum. regem cum ceteris omnibus transire in Europam debere et in aliqua parte Graeciae copias continere neque traicientem et, quod in speciem famamque belli satis sit, paratum traicere. <span class="pagebreak" id="index.xml-pb-d30e3033">[Page p.192]</span> <span class="">chapter 61</span> <span class="">section 1</span> in hanc sententiam cum adduxisset <span class="corr">[regem,]</span> praeparandos sibi ad id popularium animos ratus litteras, ne quo casu interceptae palam facerent conata scribere non est ausus; <span class="">section 2</span> Aristonem quendam <span class="corr">[Tyrium]</span> nanctus Ephesi expertusque sollertiam levioribus ministeriis, partim donis, partim spe praemiorum oneratum, quibus etiam ipse rex adnuerat, Carthaginem cum mandatis mittit. <span class="">section 3</span> edit nomina eorum, quibus conventis opus esset; instruit etiam secretis notis, per quas haud dubie agnoscerent sua mandata esse. <span class="">section 4</span> <span class="corr">[hunc]</span> Aristonem Carthagine obversantem non prius amici quam inimici Hannibalis, qua de <span class="corr">[causa]</span> venisset, cognoverunt. <span class="">section 5</span> et primo in circulis conviviisque celebrata sermonibus res est; <span class="">section 6</span> deinde in senatu quidam <span class="corr">[nihil]</span> actum esse dicere exilio Hannibalis, si absens quoque novas moliri res et sollicitando animos hominum turbare statum civitatis posset; <span class="">section 7</span> Aristonem quendam, Tyrium advenam, instructum mandatis ab Hannibale et rege Antiocho venisse; certos homines cotidie cum eo secreta colloquia serere; in occulto coqui, quod mox in omnium perniciem erupturum esset. <span class="">section 8</span> conclamare omnes vocari Aristonem debere, et quaeri, quid venisset, et, nisi expromeret, cum legatis Romam mitti; satis pro temeritate unius hominis suppliciorum pensum esse; <span class="">section 9</span> privatos suo periculo peccaturos; rem publicam non extra noxam modo sed etiam extra famam noxae conservandam esse. <span class="">section 10</span> vocatus Aristo purgare sese et firmissimo propugnaculo uti, quod litterarum nihil ad quemquam attulisset; <span class="">section 11</span> ceterum nec causam adventus satis expediebat et in eo maxime haesitabat, quod cum Barcinae solum factionis hominibus collocutum eum arguebant. <span class="">section 12</span> orta inde altercatio est aliis pro speculatore comprehendi iam et custodiri iubentibus, <span class="corr">[aliis]</span> negantibus tumultuandi causam esse; <span class="">section 13</span> mali rem exempli esse de nihilo hospites corripi; idem Carthaginiensibus et Tyri et in aliis emporiis, quo frequenter commeent, eventurum. <span class="">section 14</span> dilata eo die res est. Aristo Punico <span class="pagebreak" id="index.xml-pb-d30e3105">[Page p.193]</span> ingenio inter Poenos usus tabellas conscriptas celeberrimo loco super sedem cotidianam magistratuum prima vespera suspendit, ipse de tertia vigilia navem conscendit et profugit. <span class="">section 15</span> postero die cum sufetes ad ius dicendum consedissent, conspectae tabellae demptaeque et lectae. scriptum erat Aristonem privatim ad neminem, publice ad seniores—ita senatum vocabant — mandata habuisse. <span class="">section 16</span> publicato crimine minus intenta de paucis quaestio erat; mitti tamen legatos Romam, qui rem ad consules et senatum deferrent, placuit, simul qui de iniuriis Masinissae quererentur.</p><p><span class="">chapter 62</span> <span class="">section 1</span> Masinissa <span class="corr">[postqum]</span> et infames Carthaginiensis et inter se ipsos discordes <span class="italics">sensit,</span> principibus propter colloquia Aristonis senatui, senatu propter indicium eiusdem Aristonis populo suspecto, <span class="">section 2</span> locum iniuriae esse ratus agrum maritimum eorum et depopulatus est et quasdam urbes vectigalis <span class="corr">[Carthaginiensium]</span> sibi coegit stipendium pendere. <span class="">section 3</span> Emporia vocant eam regionem; ora est minoris Syrtis et agri uberis; una civitas eius Leptis; ea singula in dies talenta vectigal Carthaginiensibus dedit. <span class="">section 4</span> hanc tum regionem et totam infestam Masinissa et ex quadam parte dubiae possessionis, sui regni an Carthaginiensium esset, <span class="">section 5</span> effecerat. et quia simul ad purganda crimina et questum de se Romam eos ituros comperit, qui et illa onerarent suspicionibus et de iure vectigalium disceptarent, legatos et ipse Romam mittit. <span class="">section 6</span> auditi de Tyrio advena primum Carthaginienses curam iniecere patribus, ne cum Antiocho simul et Poenis bellandum esset. <span class="">section 7</span> maxime ea suspicio crimen urgebat, quod, quem comprensum Romam mitti placuisset, nec ipsum nec navem eius custodissent. <span class="">section 8</span> de agro deinde cum regis legatis disceptari coeptum. <span class="">section 9</span> Carthaginienses iure finium causam tutabantur, quod intra eos terminos esset, quibus P. <span class="">section 10</span> Scipio victor agrum, qui iuris esset Carthaginiensium, finisset, et confessione regis, qui, cum Aphthirem, profugum ex regno suo, cum parte Numidarum vagantem <span class="pagebreak" id="index.xml-pb-d30e3152">[Page p.194]</span> circa Cyrenas persequeretur, precario ab se iter per eum ipsum agrum tamquam <span class="corr">[haud]</span> dubie Carthaginiensium iuris petisset. <span class="">section 11</span> Numidae et de terminatione Scipionis mentiri eos arguebant, et, si quis veram originem iuris exigere vellet, quem proprium agrum Carthaginiensium in Africa esse? <span class="">section 12</span> advenis, quantum secto bovis tergo amplecti loci potuerint, tantum ad urbem communiendam precario datum; quidquid Bursam, sedem suam, excesserint, vi atque iniuria partum habere. <span class="">section 13</span> neque eum, de quo agitur, probare eos posse, non modo semper, ex quo coeperint, sed ne diu quidem possedisse. per opportunitates nunc illos, nunc reges Numidarum usurpasse ius, semperque penes eum possessionem fuisse, qui plus armis potuisset. <span class="">section 14</span> cuius condicionis res fuerit, priusquam hostes Romanis Carthaginienses, socius atque amicus rex Numidarum esset, eius sinerent esse nec se interponerent, quo minus, qui posset, teneret. <span class="">section 15</span> responderi legatis utriusque partis placuit missuros se in Africam, qui inter populum Carthaginiensem et regem in re praesenti disceptarent. <span class="">section 16</span> missi P. Scipio Africanus et C. Cornelius Cethegus et M. Minucius Rufus audita inspectaque re omnia suspensa neutro inclinatis sententiis reliquere. <span class="">section 17</span> id utrum sua sponte fecerint, an quia mandatum ita fuerit, non tam certum est, quam videtur tempori aptum fuisse, integro certamine eos is relinqui; <span class="">section 18</span> nam ni ita esset, unus Scipio vel notitia rei vel auctoritate, ita de utrisque meritus, finire nutu disceptationem potuisset.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Titus Livius (Livy).
	    Date: 2014-10-09<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:25:23Z.
	       SAXON HE 9.8.0.5.
		 --></address></div></body></html>