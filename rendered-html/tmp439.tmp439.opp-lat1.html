<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">DE ORIGENIANO LEXICO NOMINUM HEBRAICORUM D. JOANNIS MARTIANAEI PRAEFATIO</a></li></ul><!--TEI body--><div class="edition" id="index.xml-body.1_div.1"><div class="pagebreak" id="index.xml-pb-d30e80">[Page 1255]</div><div class="pagebreak" id="index.xml-pb-d30e81">[Page 1256]</div><h2><span class="headingNumber">1. </span><span class="head"><span class="titlem">DE ORIGENIANO LEXICO NOMINUM HEBRAICORUM D. JOANNIS MARTIANAEI PRAEFATIO</span></span></h2><p>Ut compertum fiat omnibus studiosis, Origenem condidisse librum <span style="font-style:italic">Nominum Hebraicorum</span>, et in eo saepius violentas ac inductas etymologias proposuisse, testem proferam virum doctissimum, de Origene quidem optime meritum, sed ejusdem erroribus nequaquam blandientem. Praevia hujus Auctoris testi- ficatione facilius mihi venia concedetur, si quando necessitate veritatisque judicio compulsus, Origenis redarguero etymologias, ejusque inscitiam in lingua Hebraica manifestam facere legentibus non recu- sem. Itaque Origenianorum libro tertio, cap. 3, n. 7, de praesenti Syntagmate ita disserit Daniel Hue- tius : « Aliarum praeterea, inquit, quarumdam scriptionum Origenis mentionem apud veteres invenio. Philo Judaeus ediderat librum <span style="font-style:italic">Hebraicorum Nominum Veteris Testamenti</span>, eorumque etymologias et in- terpretationes adjecerat : quem librum Latina oratione Hieronymus expressit. Quod in Testamento Veteri fecerat Philo, idem in Novo factitavit Origenes, suumque opus ad opus Philonis adjunxit, in eoque Hieronymum imitatorem habuit : cujus verba haec sunt in Praefat. ad <span style="font-style:italic">Hebraic. Nomin</span>. librum : <span style="font-style:italic">Ac ne forte consummato aedificio quasi extrema deesset manus, Novi Testamenti verba et nomina interpretatus sum, imitari volens ex parte Origenem, quem post apostolos Ecclesiarum magistram nemo nisi imperitus negat. Inter caetera enim ingenii sui praeclara monumenta etiam in hoc laboravit, ut quod Philo quasi Ju- daeus omiserat, hic ut Christianus impleret</span>. Libri ejusdem meminit auctor <span style="font-style:italic">Quaestionum ad Orthodoxos</span>, qui falso tribuitur Justino, Quaest. 82 et 86, in coque praeter Hebraica nomina, mensuras etiam inter- pretatas esse docet. Videat ergo Rufinus, qua fide scripserit Invect. 2 in Hieronymum, ne unum quidem Scripturae verbum Origenem vertisse. »</p><p>Auctorem libri <span style="font-style:italic">Nominum Hebraicorum in Noco Testamento</span>, viro eruditionis fama celeberrimo atte- stante, jam nosti Origenem : nunc quaenam fuerit in eodem Origene linguae Hebraicae peritia, paucis te doceat idem Petrus Daniel Huetius Origenianorum libro secundo, cap. 1, n. 11 : « Quod si plus sese (Origenes) in Hebraicis exercuisset, majoremque linguae hujus fuisset peritiam consecutus, nihil ei ad perfectam Sacrae Legis cognitionem defuisset. Sed tantum decerpsit ex ea gloria, quantum ex loquelae hujus studio detraxit. Dicam enim vere : vel Hebraismi parum scientes sunt, vel in lectione Origenianorum operum perfunctorie versati, qui eximium quid ipsi, vel in sanctae linguae, vel in carum, quae ex hoc fonte profectae sunt, dialectorum peritia tribuunt. Nec opinioni nostrae contradicit Hieronymus (epist. 25, <span style="font-style:italic">ad Paulam</span>), etsi videtur contradicere, cum ait singularem loquelae hujus notitiam demiratam ineo fuisse totam Graeciam : mirum id quippe videri potuit Graecis Hebraismi rudibus et imperitis, nec quantum in eo profecisset Origenes existimare scientibus. Minime vero suam ipse linguae hujus ignorationem dissimulat Homil. 14 in Num. : <span style="font-style:italic">Aiunt ergo, inquit, qui Hebraicas litteras legunt, in hoc loco, Deus, non sub signo tetragrammati esse positum : de quo, qui potest, requirat</span>. Multa in observationibus nostris animadvertimus, quae inscitiam ejus in Hebraicis demonstrant; cujus- modi est frivola illa distinctio, <span class="foreign" lang="grc">oupavbv</span> inter et <span class="foreign" lang="grc">ουρανούς</span>, quam comminiscitur ad Matth, <span class="smallcap">xviii</span>, 18, et ad quam Christum respexisse tradit, quasi hanc distinctionem ferat Syriaca dialectus, quam Christus usurpabat : cujusmodi est falsa illa nominis <span style="font-style:italic">Aser</span> interpretatio, quae habetur in Comment, ad Matth, <span class="smallcap">xviii</span>, 19, quasi derivetur a <span class="foreign" lang="grc">ΊΟ*</span> <span style="font-style:italic">erudivit</span>, cum fiat ab <span class="foreign" lang="grc">ΊΟΝ</span> <span style="font-style:italic">ligavit</span>. Quanquam auctoritate senum Septua- ginta excusari id potest, qui <span class="foreign" lang="grc">ΊΟΝ</span> aliquando ita reddiderunt, quasi idem esset ac <span class="foreign" lang="grc">ΊΟ*</span>. Ut psalm, <span class="smallcap">civ</span> (Hebr. <span class="smallcap">cv</span>), 22, pro Hebraeo <span class="foreign" lang="grc">νΊΦ</span> habent <span class="foreign" lang="grc">τοΰ παιδεΟσαι τους Αρχοντας αυτου</span>. Vulgata, <span style="font-style:italic">Ut erudiret principes ejus</span>. Et Os. <span class="smallcap">x</span>, 10, <span class="foreign" lang="grc">ΟΊΟΝ*I</span>; LXX, <span class="foreign" lang="grc">-παιδεΰσαι αυτούς</span>; Vulgata, <span style="font-style:italic">Corripiant eos :</span> cujusmodi est depravata illa lectio loci Interpretum LXX, II Esdr. <span class="smallcap">i</span>, 11, <span class="foreign" lang="grc">ευνούχος τω βασΰεϊ</span>. Quod si in Hebraicis ut- cumque fuisset versatus, quae habent <span class="foreign" lang="grc">“|SoS npltfQ</span>, emendasset, utique in <span class="foreign" lang="grc">τοίς θ', οίνοχόος τφ βασιλεί</span>, si modo hunc ipse errorem non invexit, qui certe in LXX seniorum exemplaribus nuspiam exstat : cujusmodi est inepta illa expositio vocabuli, <span style="font-style:italic">Joannes</span>, quod formari existimavit a nomine <span class="foreign" lang="grc">ίΤΠ&gt;</span> praefixo et <span class="foreign" lang="grc">pn</span>, cum ex solo <span class="foreign" lang="grc">pn</span> praefixis servilibus litteris derivatum sit. Plerumque itidem peccat in perscrutandis nominum Hebraicorum originibus. Proclive id nempe fuit viro ad mutuatitiam lucem vestigia sua in locis ignotis re- genti : praestabat autem lucem Judaeus Philo, qui Hebraica Veteris Testamenti nomina peculiari libro fuerat interpretatus; cui libro parem subjunxit Origenes, Hebraicorum Novi Testamenti expositionem com- plexum. Qui vero non offendisset Origenes, Philonem sequens ducem, qui Judaeus licet, Judaeis pro- gnatus, ne mediocri quidem litterarum Hebraicarum aura, uti neque Hellenistae fere reliqui, fuerat afflatus? Id si minus in hominibus Alexandriae natis et educatis novum est, quorum naturae repugnare <span class="pagebreak" id="index.xml-pb-d30e204">[Page 1257]</span> <span class="pagebreak" id="index.xml-pb-d30e206">[Page 1258]</span> scribit Hieronymus (H<span class="smallcap">ieron</span>., <span style="font-style:italic">de Scriptor, Eccles</span>, in <span style="font-style:italic">Origene</span>), Hebraicam linguam addiscere, pro more Graecorum omnium, qui linguarum exoticarum studium aspernari consueverunt; at in Josepho illo Hebraeo Mattathiae filio plane mirum videri debet; facile quippe ex ejus scriptis deprehendere licet, ad magnam illam et singularem Judaicarum originum cognitionem noo parem ipsum patriae loquelae peritiam contulisse, quamvis se nonnulla Hebraice scripsisse dicat, quae lapsu temporum intercide- runt. »</p><p>Quid ad haec reponunt Josephi assertores indocti, qui vix quamdam aurulam Hebraicarum litterarum capientes, de intimis sacrae Legis sensibus judicium ferre non verentur, et huic ascribere scriptori pe- ritiam Hebraei sermonis, quam nec ipsi a longe salutarunt? At sufficit eis ad plausum popularem, ut ex hac occasione longam ingrediantur disputationem, et ut tanta operositate, quod volunt intelligi, utantur persuadendi, quanta semper falsitas indiget, ut vera videatur. Nos autem cordatorum hominum, ac eru- ditorum sententiis adhaerentes, nec Philonem, nec Josephum, nec Origenem, ubicunque veritatis ratio postulaverit, reprehendere pertimescimus. Sed ne reprehensioni nos quoque videamur obnoxii in pro- ponendo Origeniano Lexico, nonnulla de eo generatim hic observamus.</p><p>Prior quippe notandus venit ordo <span style="font-style:italic">Hebraicorum Nominum</span>, quae juxta seriem litterarum alphabeti Grae- corum positia leguntur in toto praedicto Dictionario, nulla facta distinctione nec mentione sacrorum vo- luminum. An vero Origenes ipse hunc ordinem persecutus sit, non salis elucet : quin etiam verosimi- lior apparet opinio contraria, tum ex Hieronymo Origenis vestigia saepius terente, tum ex Graeco Fra- gmento Origeniano supra a nobis edito, quod nomina Hebraica uniuscujusque evangelistae seorsim habet posita secundum seriem elementorum Graeci alphabeti, ita ut quae in Matthaeo legentur hujuscemodi vocabula, ante caetera scripta sint, deinde quae sunt Marci, et sic consequenter usque ad Joannem. Vix autem adduci possum ut mihi persuadeam distinctum ex libris sacris ordinem observasse Origenem in Fragmento libri <span style="font-style:italic">Nominum</span>, et in Lexico, quod superest integrum, aliam viam ingressum, ut confuse et promiscue sub unaquaque littera omnium librorum Veteris ac Novi Testamenti nomina collocaret. Facilius igitur crederem, importuna Graecorum quorumdam diligentia hoc Lexicon concinnatum fuisse, sed totum mutuatum ex Origeniano libro <span class="smallcap">Nominum Hebraicoram</span>, quem ipse cum distinctione, et velu- minum Scripturae, et vocabulorum ediderat. In eam sententiam eo magis propendeo, quo certior factus sum Latinorum quosdam id factitasse in libro Hieronymiano <span style="font-style:italic">Nominum Hebraicorum</span>. Nam <span style="font-style:italic">Venetiis per fratres Joannem et Gregarium de Gregariis, anno Domini</span> 1498, <span style="font-style:italic">die</span> 25 <span style="font-style:italic">Augusti</span>, cum haec perturbatione ac subversione prodiit inter Opera Hieronymi liber Nominum Hebraicorum, in quo sublata universi di- stinctione ac mentione voluminum Scripturae, omnia prorsus vocabula tam Veteris, quam Novi Testa- menti sub littera quam habent ab initio, posita leguntur. Series igitur nominum in Lexico Origeniano adventitia est, et subversoris Graeculi cujusdam, qui ordinem perversum, non nativum secutus, e medio sustulit adnotatiuncutas et citationes librorum, ut quae distincte ac partite scripti fuerant apud Pai- lonem ac Origenem, ipse salivae propriae indulgens, separata consociare, distinctaque confundere sibi permitteret. Sed etsi ordo nominum vitiosus sit in Lexico, res tamen et interpretationes dictionum om- nino genuinae sunt, aquave ex suo fonte nativa. Quod manifestum ratumque facio e duobus locis <span style="font-style:italic">Quaestionum et Responsionum ad Orthodoxos</span> falso ascriptarum Justino Martyri.</p><p>Ad Quaestionem igitur 82, <span style="font-style:italic">Quae sil nominis Beelzebub expositio</span>, talis responsio ab auctore Graeco est adbibita : <span class="foreign" lang="grc">Του τε Βεελ£εβουλ, κα\ του Β«λίαρ, λέγει τά όνδμανα... εΓρηται δέ τφ Όριγένει τούτων τών ονομάτων ήέρμηνεία έν τζ των'Εβραϊκών όνομά των</span>. Id est, <span style="font-style:italic">Exprimit vero nomina Beelzebul et Beliar..... dicitur autem ab Origene horum nominum interpretatio in Interpretatione Nominum He- braicorum</span>, Haec Graeci scriptoris, quicunque fuerit, responsio vera omnino comprobatur ex Lexico Ori- geniano mox consequenti, ubi nomina <span style="font-style:italic">Beelzebut</span> et <span style="font-style:italic">Beliar</span> corrupte leguntur eodem plane modo ac in Responsione recitata, diversasque inibi habent interpretationes ab Origene subjunctas.</p><p>Quaestio 86, <span style="font-style:italic">Quae est interpretatio vocabulorum istorum</span>, Mna, Ephi, Nebel, Gomor, Siclus, Basilicon, Sanctum, Stater, Drachma, Quadram, Hormiscus, Didrachma, Talentum, Assis, Seraphim, Bezel, Sa- baoth, Adonai, Ephud? Utiorumque enim nobis pernecessaria est cognitio : utraque namque in Scripturis continentur.</p><p>Responsio : <span class="foreign" lang="grc">ΕΓρηται τφ'βρςγένει, άνδρΊ έπισταμένψτήν των Εβραίων διάλεκτον, πάντων των έν τοίς Οείαις ΓραφαΤ; φερομένων Εβραϊκών Ονομάτων ή μέτρων ή έρμηνεία · έχείνην ζητήσας, βύρήσβις έν αύτίs τήν πάντο&gt;ν έρμηνείαν ων έζήτησα;</span>. Hoc est, <span style="font-style:italic">Exposita est ab Origene, viro Hebraicae linguae perito, omnium quac in sacris Scripturis feruntur Hebraicorum nominum et mensurarum interpretatio. Eam si requisieris, in ea invenies omnium eorum, de quibus quaesivisti, explanationem Nominum</span>.</p><p>Lexicum certe quod Origenianum dixi, non solum etymologias Hebraicorum nominum, sed mensura- tum etiam interpretationes complectitur : unde ipsissimum videtur opus Adamantii, quamvis nominum, ut antea observabam, confusus sit ordo atque mutatus. Quibus si addas, nomina Hebraica Novi Testa menti in eodem Lexico scripta esse et interpretata, nullus ambigendi locus relinquitur, quin hoc opus parentem habuerit Origenem, qui ut Christianus suppleverat nomina a Judaeo Philone praetermissa. Praeviis itaque hisce generalibus documentis ad Lexicon ipsum manum mittamus, multis aliis peculia- ribus pro modulo nostro inferius illustrandum adnotationibus.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:33:06Z.
	       SAXON HE 9.8.0.5.
		 --></address></div></body></html>