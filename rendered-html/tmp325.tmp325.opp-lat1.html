<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">EXHORTATIO AD SPONSAM CHRISTI.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">EXHORTATIO AD SPONSAM CHRISTI.</span></span></h2><p>1. Quantam in coelestibus beatiludinem virginitas sancta possideat, praeter Scripturarum testimonia. Ecclesiae etiam consuetudine edocemur : quia disci- mus peculiare illi subsistere meritum, cujus specialis est consecratio. Nam cum universa turba credentium paria gratiae dona percipiat, et eisdem omnes Sacra- mentorum benedictionibus glorientur, istae proprium aliquid prae caeleris habent, cum de illo sancio et im- maculato Ecclesiae grege, quasi sanctiores puriores- <span class="">PLSection B</span> que hostiae pro voluntatis suae meritis a sancio Spi- ritu eliguntur, ei per summum Sacerdotem Del offe- runtur altario. Digna revera Domino hostia tam pre- tiosi animalis oblatio, et nulla magis ei quam imaginis suae hostia placitura. De ejusmodi enim Apostolum praecipue dixisse reor : <span style="font-style:italic">Obsecro autem vos, fratres, per misericordiam Dei, ut exhibeatis corpora vestra hostiam-viventem, sanctam, Deo pla- centem</span> (<span style="font-style:italic">Rom.</span> <span class="smallcap">xii</span>, 1). Possidet eigo virginitas et quod alii habent, el quod alii non habent : dum et com- munem ei peculiarem obtinet gratiam, et proprio, ut ita dixerim, consecrationis privilegio gaudet. Nam et Christi sponsas virgines dicere Ecclesiastica nobis permittit auctoritas; dum in sponsarum modum quas consecrat Domino velat : ostendens cas vel maxime <span class="">PLSection C</span> habituras spiritale connubium, quae subterfugerint carnale consortium. Et digne Deo per matrimonii comparationem spiritaliter copulantur, quae ejus di– lectionis causa humana connubia spreverunt. In his quam maxime impletur illud Apostoli : <span style="font-style:italic">Qui autem ad(??)ret Domino unus spiritus est</span> (I <span style="font-style:italic">Cor.</span> <span class="smallcap">vi</span>, 17).</p><p>2. Grande eat et immortale, et pene ultra natu- ram corpoream, sopire luxuriam et concupiscentiae flammam adolescentiae facibus accensam animi vir- tute restinguere, et spiritali conatu vim genuinae oblectationis excludere, vivere contra humani generis morem, despicere solatia conjugum, dulcedinem con- temnere liberorum, et qu(??)cunque praesentis vitae esse commoda possunt, pro nihilo spe futurae beati- tudinis computare. Magna haec, ut dixi, et admira- <span class="">PLSection D</span> bilis virtus est, el non immerito pro magnitudine. laboris sui ingenti praemio destinata. <span style="font-style:italic">Dabo</span>, inquit Dominus, <span style="font-style:italic">spadonibus meis in domo mea, et in muro meo locum nominatum meliorem a filiis et filiabus Israel, nomen alternum dabo eis quod non deficiet</span> (<span style="font-style:italic">Isai</span>. <span class="smallcap">lvi</span>, 4). De quibus spadonibus Dominus in Evangelio repetii, dicens : <span style="font-style:italic">Sunt enim spadones qui scipsos castraverunt propter regnum coelorum</span> (<span style="font-style:italic">Matth.</span> <span class="smallcap">xix</span>, 12). Magnus quidem est pudicitiae labor, sed majus praemium : temporalis custodia, sed remune- ratio aeterna. De his enim et beatus Joannes apostolus loquitor, quod <span style="font-style:italic">sequuntur agnum quocunque ierit</span> (<span style="font-style:italic">Ap(??)c</span>. <span class="smallcap">XIV</span>, (??)). Quod ita intelligendum puta, nullum eis locum in coelesti aula claudendum, et cuncta eis divinarum mansionum habitacula reseranda. Sed ut illustrius virginitatis meritum clareat, et quam Deo digna sit manifestius possit intelligi, illud cogitetur, quod Dominus et salvator noster Deus, cum propter humani generis salutem hominem dignaretur assu- mere, non alium quam virginalem elegerit uterum. Et ut hujusmodi plurimum sibi placere monstraret, et pudicitiae bonum utrique sexui intimaret, virginem habuit matrem virgo mansurus; in se viris, et in <span class="">PLSection B</span> matre feminis praebuit virginitatis exemplum : quo demonstraretur in utroque sexu beatam integritatem divinitatis haberi, et plenitudinem meruisse; dum totum in matre fuit, quidquid habebatur in filio. Sed quid ego satago excellens ac sublime pudicitiae me- ritum revelare, et gloriosae virginitatis bonum osten- dere; cum de hac re plerosque perorasse non ne- sciam, et ejus beatitudinem manifestissimis rationi- bus comprobasse, et nulli sapienti venire in dubium posse, eam rem majoris esse meriti quae sit amplio- ris laboris? Quisquis enim pudicitiam aut nullius praemii, aut parvi existimat, certum est illum aut ignorare, aut non voluntarium ferre laborem. Unde illi semper castitati derogant, qui eam aut non ha- bent, aut habere coguntur inviti.</p><span class="">PLSection C</span><p>3. Nunc itaque quoniam paucis licet, tam labo- rem quam merituin integritatis ostendimus; ne res quae grandi virtute constat, et ingenti praemio desti- natur, carere fructu suo possit, diligentius excuban- dum est. Quanto enim quaecunque species pretiosior fuerit, tanto majori sollicitudine custoditur. Et quo- niam multae sunt quae bono proprio carent, nisi aliarum rerum juventur auxilio ut est mellis species, quae nisi cerarum custodia et favorum cellulis conser- vetur, et (ut verius dixerim) nutriatur, naturalem gratiam perdit, et subsistere per se ipsam non potest. Sicut et vini species, quod nisi boni odoris vas sit, et reparatis crebrius picibus foveatur, genuinae vim suavitatis amittit. Attentius ergo providendum est, ne forte et virginitati alia sint necessaria, sine qui- <span class="">PLSection D</span> bus nequaquam fructum afferre sufficiat : et tantus nihil proderit labor, dum vane prodesse creditur quod absque rebus necessariis possidetur. Nisi enim fallor, ob coelestis regni praemium pudicitiaae servatur integritas, quod sine aeternae vitae merito neminem consequi posse salis certum est. AEternam vero vitam non nisi per omnem divinorum praece- ptorum custodiam promereri posse Scriptura testa- tur, dicens : <span style="font-style:italic">Si vis ad vitam venire, serva mandata</span> (<span style="font-style:italic">Matth.</span> <span class="smallcap">xix</span>, 17). Vitam ergo non habet nisi qui cuncta legis mandata servaverit : et qui vitam non habuerit, coelestis regni non potest esse possessor, in quo non mortui, sed vivi quique regnabunt. Nihil ergo virginitas sola proficiet, quae coelestis regni glo- <span class="pagebreak" id="index.xml-pb-d30e162">[Page 79]</span> <span class="">PLSection A</span> riam sperat; nisi et illud habuerit, cui perpetua vita promit(??)itur, per quam coelestis regni praemium pos- side(??)ur. Ante ergo omnia pudicitiam integritatemque servantibus et ejus remunerationem a Dei aequitate sperantibus mandatorum sunt custodienda praecepta, ne gloriosae castitatis et continentiae labor in irritum deducatur. Supra mandatum vel praeceptum esse vir- ginitatem., sapiens et legens nullus ignorat; Apo- stolo dicente : <span style="font-style:italic">De virginibus autem proeceptum Domini non habeo, consilium autem do</span> (I <span style="font-style:italic">Cor.</span> <span class="smallcap">VII</span>, 25). Cum ergo obtinendae virginitatis consilium dat, non prae- ceptum statuit; supra mandatum vel praeceptum eam esse professus est. Quicunque ergo virginitatem servant, magis quam praeceptum est faciunt. Tunc enim proderit amplius fecisse quam jussum est, si <span class="">PLSection B</span> quod jussum est facia(??). Cupiens divinum implere consilium, ante omnia serva mandatum : volens vir- ginitati(??) praemium consequi, vitae amplectere merita, ut tua remunerari castitas possit. Nam ut vitam prae- stat remuneratio mandatorum; ita e contrario eorum generat praevaricatio mortem. Et qui per praevarica- tionem in mortem fuerit deputatus, virginitatis coro- nam sperare non poterit; neque pudicitiae praemium exspectare constitutus in poena.</p><p>4. Tres enim species sunt, per quas coelestis regni possessio introitur. Prima est pudicitia; secunda mundi contemptus; tertia vero justitia : quae ut con- nexae plurimum se possidentibus praestant; ita di- visae prodesse difficile possunt : dum unaquaeque earum non propter se tantum, sed propter aliam ef- <span class="">PLSection C</span> flagitatur. In primis ergo quaeritur pudicitia, ut faci- lius subsequatur mundi contemptus : quia ab illis mundus contemni levius potest, qui matrimonii ne- xibus non tenentur. Mundi vero contemptus exposci- tur, ut justitia conservetur; quam implere difficile possunt, qui saecularium bonorum et mundanarum voluptatum negotiis implicantur! Quisquis ergo pos- sidet primam speciem pudicitiae, et secundam quae est mundi contemptus, non obtinet, pene sine causa possidet primam, quando secundam non habet, pro- pter quam prima quaesita est. Et si primam et secun- dam habeat, cui tertia, quae est justitia, desit; fru- stra laborat : quoniam superiores duae propter justi- tiam praecipue requiruntur. Quid enim prodest propter mundi contemptum pudicitiam habere, et <span class="">PLSection D</span> propter quod eam hal eas non habere; vel cur res mundi contemnas, si justitiam, propter quam pudi- citiam et mundi contemptum habere te convenit, non custodias? Quia ut prima species propter secundam est; ita prima et secunda propter tertiam : quae si non fuerit, nec prima nec secunda proficiet.</p><p>5. Dicis forsitan, doce ergo me quid sit justitia; ut eam si cognoverim facilius implere sufficiam. Di- cam breviter ut valeo, et verborum utar simplicitate communium : quia causa de qua agimus talis est, quae disertioribus facundiae sermonibus nequaquam debet obscurari, sed simplicioribus eloquentiae nar- rationibus pandi : res enim in commune necessaria communi debet sermone monstrari. Justitia ergo non <span class="pagebreak" id="index.xml-pb-d30e186">[Page 80]</span> <span class="">PLSection A</span> est aliud quam non peccare. Non peccare aulem, est legis praecepta servare. Praeceptorum autem obser- vatio duplici genere custoditur : ut nihil eorum quae prohibentur facias, et cuncta quae jubentur implere contendas. Hoc est quod dicit : <span style="font-style:italic">Recede a malo, et fac bonum</span> (<span style="font-style:italic">Psalm</span>. <span class="smallcap">xxxiii</span>, 15). Nolo enim putes in hoc constare justitiam, ut malum non facias; cum et bo- num non facere malum sit, et in utroque legis prae- varicatio committatur. Quoniam qui dixit : <span style="font-style:italic">Recede a malo;</span> et ipse dixit, <span style="font-style:italic">fac bonum.</span> Si a malo recesse- ris et non feceris bonum, transgressores Legis; quae non tantum in malorum actuum abominatione, sed et in bonorum operum perfectione completur. Neque enim hoc solum libi praecipitur, ut vestitum suis non spolies indumentis; sed et ut spoliatum operias tuis : <span class="">PLSection B</span> neque ut habenti panem, non auferas suum, sed ut non habenti, tuum libenter impertias : neque solum ut pauperem suo non pellas hospitio; sed ut pulsum et non habentem recipias tuo. Praeceptum enim nobis est, <span style="font-style:italic">Flere cum flentibus</span> (<span style="font-style:italic">Rom.</span> <span class="smallcap">xii</span>, 15). Quomodo cum illis flemus, si in nullo eorum necessitatibus participa- mus, nec aliquod eis in his propter quas lacrymantur causis praebemus auxilium? Neque enim fletuum nostrorum Deus infructuosum quaerit humorem; sed quia lacrymae doloris indicium sunt, vult te ita alte- rius augustias sentire ut tuas; ct quomodo tibi in tali tribulatione si esses subveniri cuperes, ita alteri sub- venias propter illud : <span style="font-style:italic">Quoecunque vultis ut faciant vobis homines bona, ita et vos facile illis similiter</span> (<span style="font-style:italic">Matth.</span> <span class="smallcap">vii</span>, 11). Nam eum flente flere, et nihil, cum <span class="">PLSection C</span> possis, flenti conferre, subsannationis, non pietatis indicium est. Denique Salvator noster cum Maria et Martha Lazari sororibus flevit; et immensae miseri- cordiae affectum lacrymarum contestatione monstra- vit, ct verae pietatis indicia mox opera subsecuta sunt, cum suscitatus Lazarus, cujus causa fundebantur, sororibus redditur. Hoc fuit pie eum flentibus flere, occasionem fletus auferre. Sed quasi potens, inquies, fecit. Verum nec tibi impossibile aliquid imperatur : implevit omnia qui quod potuit fecit.</p><p>6. Sed, ut dicere coeperamus, non sufficit Chri- stiano a malis se abstinere, nisi etiam bonorum ope- rum officia perfecerit. Quod illo vel maxime testi- monio comprobatur, quod comminatur Dominus aeterni ignis reos fore, qui quamvis mali nihil gesse- <span class="">PLSection D</span> rint, non fecerint omne quod bonum est, dicens : <span style="font-style:italic">Tunc dicet Rex his qui ad sinistram sunt : Discedite a me, moledicti, in ignem oeternum, quem proeparavit Pater meus diabolo et angelis ejus. Esurivi enim, et non dedistis mihi manducare</span>, etc. (<span style="font-style:italic">Matth.</span> <span class="smallcap">xxv</span>, 41). Non dixit : Discedite a me, maledicit, quia homicidium, quia adulterium, aut quia furta fecistis : non enim quia malum fecissent; sed quia bonum non fecerant condemnantur et aeternae gehennae suppliciis addi- cuntur : nec quia quae prohibita sunt admisissent; sed quia quae praecepta erant implere noluere. Unde advertendum est, quam spem habere possint qui adhuc aliquid eorum faciunt quae prohibentur; cum etiam rei sunt qui non fecerunt quae jubentur. Nolo <span class="pagebreak" id="index.xml-pb-d30e242">[Page 81]</span> <span class="">PLSection A</span> enim tibi in hoc blandiaris, si aliqua non feceris quia aliqua feceris, cum scriptum est : <span style="text-decoration:underline">Qui universam le- gem servaverit, offendat autem in uno, factus est om- nium reus</span> (<span style="font-style:italic">Jac.</span> <span class="smallcap">ii</span>, 10). Adam enim semel peccavit, et mortuus est : et tu te vivere existimas illud saepe committens, quod alium dum semel perpeirasset oc- cidit? An grande illum commisisse crimen putas, unde merito poena damnatus sil acriori? Videamus ergo quid fecerit contra mandatum. De fructu arboris edit. Quid ergo? Propter arboris fructum Deus hominem morte mulctavit? Non propter arboris fructum, sed propter mandati contemptum. Ergo non agitur de qualitate peccati, sed de transgressione mandati. Et qui dixit Adae, ut de arboris fructu non ederet; ipse tibi praecepit ut non maledicas, non mentiaris, non <span class="">PLSection B</span> detrahas, non detrahentem auscultes, ut omnino non jures, ut non concupiscas, non invideas, non sis tepi- dus, non sis avarus; ut nulli malum pro malo reddas, ut inimicos tuos diligas, ut maledicentibus benedicas, ut pro calumniatoribus et pro persecutoribus tuis ores, ut percutienti maxillam alleram praebeas, ut in judicio saeculari non litiges, ut si quis tua auferre vo- luerit, gratanter amittas, ut nec iracundiae, nec zeli, nec livoris malum intra pectus admittas, ut crimen avaritiae fugias, ut omnis superbiae ac jactantiae ma- lum caveas, et humilis ac mitis Christi vivas exem- plo : malorum consortia in tantum vitans, ut cum fornicatoribus, aut avaris, aut maledicentibus, aut invidis, aut detractoribus, aut ebriosis, aut rapacibus nec cibum capias. Quem si in aliquo conteinpseris, si <span class="">PLSection C</span> pepercit Adae, parcet et tibi. Imo illi magis parcendum fuerat, qui adhuc rudis et novellus erat, et nullius ante peccantis et propter peccatum suum morientis retrahebatur exemplo : tibi vero post tanta docu- mema, post legem, post Propheta's, post Evangelia, post Apostolos, si delinquere volueris : quomodo indulgere possit ignoro.</p><p>7. An tibi de virginitatis praerogativa blandiris? memento Adam et Eram virgines deliquisse, nec inte– gritatem corporis profuisse peccantibus. Virgo quiae peccat, Evae, non Mariae comparanda est. Non nega- mus in praesenti tempore poenitentiae remedium; sed hertamur magis praemium sperare debere quam veniam. Turpe est enim illis delicti indulgentiam postulare, quae palmam virginitatis exspectant; et <span class="">PLSection D</span> illicitum aliquid incurrere, quae se etiam a licitis ca- stravere. Licitum quippe est matrimonii inire con- (??)tium. Et ut laudandae sunt, quae propter Christi amorem et coelestis regni gloriam copulam contem- pserint nuptiarum; ita damnandae non sunt, quae propter innocentiae voluntatem nondum Deo devotae remedio aposlolico abutuntur. Ergo, ut diximus, quae connubia deserunt, non illicita, sed licita spernunt. E(??)usmodi autem si jurent, si maledicant, si detra- hant, si detrahentes patiantur audire, si malum pro malo reddant, si cupiditatis in alienis, aut avaritiae in propriis crimen incurrant, si zeli aut livoris ve- nena possideant, si contra legalia et apostolica insti- tuta indecens aliquid aut loquantur aut cogitent; si <span class="pagebreak" id="index.xml-pb-d30e264">[Page 82]</span> <span class="">PLSection A</span> in carne placendi studio compte et ornate procedant; si aliqua quae, ut assolet, illicita sunt faciant, quid proderit eis sprevisse quod licuit, et exercere quod non licet? Si vis prodesse tibi quod licitum contem- psisti; vide ne quid eorum quae non licent facias. Stultum enim est timuisse quod minus est, et non timere quod majus est : aut ab his non vitari quae prohibentur, si subterfugerint quae conceduntur. Dicit enim Apostolus : <span style="font-style:italic">Innupta cogitat quoe Domini sunt, quomodo placeat Deo, ut sit sancta corpore et spiritu. Quoe autem nupta est, cogitat quoe sunt hujus mundi, quomodo placeat viro</span> (I <span style="font-style:italic">Cor.</span> <span class="smallcap">vii</span>, 34). Nuptam placere viro asserit, cogitando quae mundi sunt : innuptam vero Deo, eo quod nulla cura illi sit sae- culi. Dicat ergo mihi quae virum non habet, et tamen <span class="">PLSection B</span> quae sunt mundi cogitat, cui placere desiderat? Nonne incipiet illi nupta praeponi? quia illa cogi- tando quae mundi sunt, complacet vel marito : ista vero non marito, quem non habet, potest placere, nec Deo.</p><p>8. Sed nec illud silentio praeterire nos convenit, quod dixit : <span style="font-style:italic">Innupta cogitat quoe Domini sunt, quo- modo placeat Deo, ut sit sancta corpore et spiritu</span> (I <span style="font-style:italic">Cor.</span> <span class="smallcap">vii</span>, 34). Quae sunt ergo Domini, dicat Apo- stolus : <span style="font-style:italic">Quoecunque sunt sancta, quoecunque justa, quoecunque amabilia, quoecunque bonoe famoe. Si qua virtus, si qua laus disciplinoe</span> (<span style="font-style:italic">Psal.</span> <span class="smallcap">iv</span>, 8). Ista sunt Domini, quae sanctae et verae, et apostolicae virgines die noctuque sine ullo temporis intervallo meditantur et cogitant. Domini est regnum coelorum; Domini <span class="">PLSection C</span> est resurrectio mortuorum; Domini immortalitas; incorruptio Domini est; splendor solis qui sanctis promittitur Domini est, sicut in Evangelio scriptum est : <span style="font-style:italic">Tunc justi fulgebunt sicut sol in regno patris eorum</span> (<span style="font-style:italic">Matth.</span> <span class="smallcap">xiii</span>). Domini sunt plures sanctorum in coelestibus fnansiones; Domini est fructus trice- simus et sexagesimus atque centesimus. Haec cogi- tant, et quibas possint opetibus promereri quae Do- mini sunt cogitant. Domini est etiam lex Novi et Veteris Testamenti, in quibus oris ejus eloquia sancta refulgent; quae si quae virgines sine intermissione meditantur, quae Domini sunt cogitant; et completur in eis illud propheticum : <span style="font-style:italic">Fundamenta oeterna super petram solidam : et mandata Domini in corde mulieris sanctoe</span> (<span style="font-style:italic">Eccles.</span> <span class="smallcap">xxvi</span>, 24). Sequitur : <span style="font-style:italic">Quomodo placea(??)</span> <span class="">PLSection D</span> <span style="font-style:italic">Deo.</span> Deo, inquam, non hominibus : <span style="font-style:italic">Ut sit sancta corpore et spiritu</span> (I <span style="font-style:italic">Cor.</span> <span class="smallcap">vii</span>, 34). Non dixit, ut sit sancta membro aut corpore tantum; sed,<span style="font-style:italic">ut sit sancta corpore et spiritu</span>. Membrum enim una corporis pars est : corpus vero omnium compago membrorum est. Cum ergo dicit : <span style="font-style:italic">ut sit sancta corpore</span>, ex omnibus membris eam sanctificari debere testatur. Quia non proderit eoeterorum sanctificatio membrorum, si in- veniatur vel in uno corruptio. Et jam non erit sancta corpore, quod ex omnibus constat membris, quae vel unius fuerit coinquinatione polluta.</p><p>9. Sed ut quod dico manifestius et lucidius fiat; esto, sit quaecunque omnium membrorum sanctifi- catione (??) urgata, et lingua tantummodo peccet, qua <span class="pagebreak" id="index.xml-pb-d30e348">[Page 83]</span> <span class="">PLSection A</span> (??)ut blasphemet, aut falsum testimonium dicat; nun-, quid liberabunt omnia membra unum? an propter unum judicabuntur et caetera? Ergo si nec aliorum membrorum sanctificatio proderit, cum in uno sit vilium; quanto magis si diversorum flagilio pecca- torum omnia corrumpantur, unius nihil proderit integritas? Unde quaeso te, virgo, neque in sola tibi pudicitia blandiaris, ne in unius membri integritate confidas : sed secundum Apostolum soli Deo conserva corporis sanctitatem. Munda ab omni inquinamento caput : quia crimen est illud post chrismatis sancti- acationem, aut croci, aut alterius cujuslibet pigmenti fuco vel pulvere sordidari; aut auro vel gemmis cujuscunque terrenae speciei comi : quod jam coe- lestis ornatus splendore refulget. Grandis quippe <span class="">PLSection B</span> divinae gratiae contumelia est mundani et saecularis ornamenti praelatio. Munda frontem, ut humana non divina opera erubescat, et illam confusionem reci- piat, quae non peccatum, sed Dei gloriam parit. Scriptura dicente; <span style="font-style:italic">Est confusio adducens peccatum : et est confusio adducens gloriam</span> (<span style="font-style:italic">Eccli.</span> <span class="smallcap">iv</span>, 25). Munda collum, ut non aurea reticula capillus portet, et suspensa monilia, sed illa potius ornamenta circum- ferat, de quibas Scriptura dicit : <span style="font-style:italic">Misericordia et fides non deficiant (??)'te, suspende autem illa in corde velut in collo tuo</span> (<span style="font-style:italic">Prov.</span> <span class="smallcap">iii</span>, 15). Munda oculos, dum cos ab omni concupiscentia retrahis, et ab intuitu pauperum nunquam avertis, et ab omnibus fucis liberos ea quae a Deo fac(??)i sunt sinceritate custodias. Munda linguam a mendacio : quia, <span style="font-style:italic">os quod mentitur occidit</span> <span class="">PLSection C</span> <span style="font-style:italic">animam</span> (<span style="font-style:italic">Sap.</span> <span class="smallcap">i</span>, 11). Munda eam a detractione, a juramento, ab adulatione, a perjurio. Nolo praepo- sterum ordinem putes, quod prius a juramento, quam a perjurio linguam dixi debere mundari : quia tunc perjurium facilius effugies, si in toto non jures. Impleatur in te illa sententia : <span style="font-style:italic">Cohibe linguam tuam a malo, et labia tua ne loquantur dolum</span> (<span style="font-style:italic">Psal.</span> <span class="smallcap">xxxiii</span>). Et memor esto dicentis Apostoli : <span style="font-style:italic">Benedicite, et no- lite maledicere</span> (<span style="font-style:italic">Rom.</span> <span class="smallcap">xii</span>, 14). Sed illud crebrius recordare : <span style="font-style:italic">Videte ne quis malum pro bono alicui red- dat, neque maledictum pro maledicto; sed econtrario benedicentes : quia in hoc vocati estis, ut benedictionem hoereditate possideatis</span> (I <span style="font-style:italic">Petr.</span> <span class="smallcap">iii</span>, 9); et illud : <span style="font-style:italic">Si quis autem in lingua non offendit, hic perfectus est</span> (<span style="font-style:italic">Jac</span>. <span class="smallcap">iii</span>, 2). Nefas est enim ut labia illa quibus Dominum <span class="">PLSection D</span> confiteris, rogas, benedicis, et laudas, alicujus pol- luantur sorde peccati. Nescio qua conscientia et lingua quis Deum rogat, qua aut mentitur, aut ma- ledicit, aut detrahit. Labia sancta exaudit Deus; et ipsis annuit cito precibus, quas lingua immaculata pronuntiat. Munda aures, ut non nisi sermonibus sanctis et veris auditum praebeant; ut nunquam ob- scena, aut turpia, aut saecularia verba suscipiant, aut aliquem de altero audiant derogantem, propter illud quod scriptura est : <span style="font-style:italic">Sepi aures tuas spinis, et noli audire linguam nequam</span> (<span style="font-style:italic">Eccli.</span> <span class="smallcap">xxviii</span>, 29); ut cum eo habere partem possis, de quo dicitur, quoniam auditu et visu justus erat; hoc est, nec auribus, nec oculis delinquebat. Manus ne porrectae ad accipien- <span class="pagebreak" id="index.xml-pb-d30e438">[Page 84]</span> <span class="">PLSection A</span> dum sint, ad dandum autem collectae, nec ad ferien- dum paratae, sed ad omnia misericordiae et pietatis opera satis promptae. Munda pedes, ne latam et spa- tiosam pergant viam, quae ducit ad splendida saeculi et pretiosa convivia; sed arduum magis et angustum gradiantur iter, quod tendit ad coelum, quia scriptum est : <span style="font-style:italic">Iter rectum facite pedibus vestris</span> (<span style="font-style:italic">Isai.</span> <span class="smallcap">LVII</span>, 14). Agnosce tibi a Deo artifice non ad vitia, sed ad virtutem membra formata : et cum universos artus mundaveris ab omni sorde peccati, et toto fueris sanctificata corpore, tunc tibi castitatem intel(??)igas profuturam, et cum omni fiducia palmam virginitatis, exspecta.</p><p>10. Quid sit sanciam esse <span style="font-style:italic">corpore</span>, breviter qui- dem, sed plene me exposuisse arbitror : nunc quod <span class="">PLSection B</span> sequitur, <span style="font-style:italic">et spiritu</span>, nosse debemus : hoc est, ut quod opere nefas est fleri, nec fas sit cogitatione concipere. Illa enim est sancta tam corpore quam spiritu, quae nec mente, nec corde delinquit; sciens etiam cordis esse inspectorem Deum : et idcirco satagit ut omnimodo etiam animum cum corpore mundum habeat a peccato, sciens scriptum esse : <span style="font-style:italic">Omni custodia serva cor tuum</span> (<span style="font-style:italic">Prov.</span> <span class="smallcap">iv</span>, 23); et ite- rum : <span style="font-style:italic">Diligit Dominus sancta corda; accepti sunt au- tem ei omnes immaculati;</span> et alibi : <span style="font-style:italic">Beati mundo corde, quoniam ipsi Deum videbunt</span> (<span style="font-style:italic">Matth.</span> <span class="smallcap">v</span>, 8). Quod de illis dici arbitror, quos conscientia in nulla redar- guit culpa peccati. De quibus joannem in Epistola dixisse reor : <span style="font-style:italic">Si cor nostrum nos non reprehendit, fiduciam habemus ad Deum, et quoecunque petierimus</span> <span class="">PLSection C</span> <span style="font-style:italic">accipiemus ab eo</span> (I Joan. <span class="smallcap">III</span>, 20). Nolo existimes tė crimen fugisse peccati, si voluniatatem non sequatur effectus, cum scriptum sit : <span style="font-style:italic">Quicunquė viderit mulie- rem ad concupiscendam eam, jam moechatus est in— corde suo</span> (<span style="font-style:italic">Matth.</span> <span class="smallcap">v</span>, 17). Nec dicas, cogitavi quidem, sed non perfeci : quia etiam concupiscere nefas est. Unde beatus Petrus praecepit dicens. <span style="font-style:italic">Animas vestras castificantes</span> (I Petr. <span class="smallcap">i</span>, 22), qui si nullam animae con- stuprationem nosset, nec castificári eam desiderasset. Sed et locum illum quo continetur : <span style="font-style:italic">Hi sunt qui se cum mulieribus non coinquinaverunt, virgines enim permanserunt : hi sequuntur Agnum, quocunque ierit</span> (<span style="font-style:italic">Apoc.</span> <span class="smallcap">xiv</span>, 4), attentius considerare debemus et animadvertero, si solius integritatis pudicitiae merito ipsi divino comitatui copulentur, et per omnia coe- <span class="">PLSection D</span> lorum tabulata discurrant : an et alia sint, quibus adjuncta virginitas tantae bealiludinis gloriam con- sequatur. Sed unde hoc scire poterimus? De sequen- tibus, nisi fallor, in quibus scriptum est : <span style="font-style:italic">Hi empti sunt ex hominibus primitioe Deo et Agno, et in ore ipsorum non est inventum mendacium : sine macula enim sunt</span> (<span style="font-style:italic">Ibid.</span> <span class="smallcap">iv</span>, 5). Vides ergo quod non in uno tantum membro dominicis referantur inhaerere vesti- giis; sed illi qui praeter virginitatem abo uni conta- gione peccati immaculatam g(??)sserint vitam. Idcirco virgo vel maxime nuptias spernit, ut dum securior est, facilius, quod etiam a nubentibus quaeritur, ab omni se delicto custodiat, et universa legis mandata perficiat. Nam si non nubat, et ea nihilominus faciat <span class="pagebreak" id="index.xml-pb-d30e533">[Page 85]</span> <span class="">PLSection A</span> a quibus et nuptae esse jubentur immunes, non nupsisse quid proderit? Quanquam enim nulli Chri- stianorum peccare liceat, et omnes quicunque spi- ritalis lavacri sanctificatione purgantur, immaculata decurrere conveniat vita; ut Ecclesiae quae sine ma- cula, sine ruga, sine aliquo ejusmodi esse describitur, possint visceribus intimari : multo magis tamen hoc Virginem implere necesse est, quam nec mariti, nec filiorum, nec alterius necessitatis causa prohibet, quo- minus divinam Scripturam perficiat; nec aliqua, si peccet, poterit excusatione defendi.</p><p>11. O Virgo, serva propositum tibi magno praemio destinatum. Praeclara est apud Deum virginitatis et pudicitiae vinus, si non aliis peccatorum et malorum lapsibus infirmetur. Agnosce staturo tuum, agnosce <span class="">PLSection B</span> locum, agnosce propositum. Christi sponsa diceris; vide ne quid indignum co, cui desponsata videris, admittas : cito scribet repudium, si in te vel unum viderit adulterium. Quaecunque enim humanorum sponsaliorum pignoribus subarrhatur, slatim a do- mesticis, a familiaribus, ab amicis sponsi sollicite et diligenter requirit et a servulis, quales juvenis ha- beat morės, quid potissimum diligat, quid accipiat, quo usu vivat, qua se consuetudine regat, quibus utatur dapibus, quibus praecipue rebus delectetur et gaudeat. Quae cum didicerit, ita se in omnibus tem- perat, ut sponsi moribus suum obsequium, sua ju- cunditas, sua diligentia; sua vita concordet. Et tu quae Christum sponsum habes, a domesticis et fami- liaribus ejus, sponsi tui mores interroga, et strenue <span class="">PLSection C</span> ac solerter inquire; in quibus praecipue delectetur, qualem compositionem in te vestium dlligal, cujus- modi concupiscat ornatum. Dicat tibi ejus familia- rissimus Petrus, qui ne nuptis quidem corporalem permittit ornatum, sicut in epistola sua scripsit : <span style="font-style:italic">Mulieres similiter subjectoe viris suis, ut si qui non credunt verbo, per mulierum conversationem sine verbo lucrifiant : considerantes in timore Dei castam conver- sationem vestram, quarum sit non extrinsecus capilla- tura, aut circumdatio auri, aut indumenti vestimen- torum cultus; sed qui absconsus cordis est homo, in incorruptibilitate qu (??) et modesti spiritus, quod est in conspectu Dei locuples</span> (I <span style="font-style:italic">Petr.</span> <span class="smallcap">III</span>, 1 <span style="font-style:italic">seqq.</span>). Dicat et alius apostolus beatus Paulus, qui ad Timotheum scribens episcopum, eadem de fidelium feminarum <span class="">PLSection D</span> disciplina testatur : <span style="font-style:italic">Mulieres similiter in habitu ornato cum verecundia et sobrietate ornantes se, non intortis crinibus, aut auro, aut margaritis, aut veste pretiosa; sed quod decet mulieres promittentes castitatem per bonam conversationem</span> (I <span style="font-style:italic">Tim.</span> <span class="smallcap">II</span>, 9).</p><p>12. Sed forsitan dicis : cur haec iisdem apostoli virginibus non jusserunt? Quia non necessarium ju- dicabant : ne talis virginibus commonitio potius in- juria quam emendatio videretur. Sed nec eas un- quam tantae temeritatis fore credidissent, ut ne nuptis quidem concessa carnalia ornamenta et terrena prae- sumerent. Revera ornare se et componere Virgo deb(??)t : nam quomodo sponso suo placere poterit, nisi composita et oruata processerit? ornetur plane, <span class="pagebreak" id="index.xml-pb-d30e569">[Page 86]</span> <span class="">PLSection A</span> sed interioribus ornamentis, et spirituali ter, non carnaliter componatur : quia Deus non corporis, sed animae decorem in illa considerat. Ergo et tu, quae- cunque animam tuam a Deo diligi et inhabitari concupiscis, omni eam diligentia compone, et spiri- talibus indumentis exorna. Nihil in ea dedecorum, nihil foedum appareat. Resplendeat auro justitiae, gemmis refulgeat sanctitatis, ac pretiosissimo pu- dicitiae margarito coruscet. Pro bysso ct serico, misericordiae et pietatis tunica vestiatur, secundum quod scriptum est : <span style="font-style:italic">Induite ergo vos, sicut electi Dei, sancti et dilecti, viscera misericordoe;, benignitatem, humilitatem</span>, etc. (<span style="font-style:italic">Colos.</span> <span class="smallcap">III</span>, 12). Et non decorem cerussae aut alterius pigmenti quaerat, sed innocentiae ac simplicitatis candorem habeat. Roseum verecundiae <span class="">PLSection B</span> colorem et purpureum ruboris pudorisque possideat. Coelesti abluatur nitro doctrinae, et lamentis spiritua- libus emundetur. Nulla in ea malitiae, nulla diaboli macula relinquatur; et ne quando male redoleat odore peccati, unguento suavissimae sapientiae et scientiae perfundatur.</p><p>13 Hujusmodi Deus quaerit ornatum, et animam taliter compositam concupiscit. Memento te Dei filiam dici secundum quod ait : <span style="font-style:italic">Audi, filia, et vide</span> (<span style="font-style:italic">Psal.</span> <span class="smallcap">xliv</span>, 11). Sed et tu ipsa quotiescunque Deum patrem nominas. Dei te filiam esse testaris. Ergo si Dei filia es, vide ne quid eorum facias, quae Deo Patri incongrua sint; sed age omnia quasi filia Dei. Cognosce quomodo hujus saeculi nobilium se filiae gerant, quibus assuescant moribus, quibusve se disci- <span class="">PLSection C</span> plinis instituant. Tanta quibusdam verecundia est, tanta gravitas, ta(??)ta modestia, ut caeterorum homi- num ritum intuitu humanae ingenuitatis excedant : et ne quam honestis parentibus suis per lapsum suum infamiae inurant notam, alteram sibi quodam- modo inter homines consuetudinis studeant facere naturam. Et tu ergo originem tuam respice, genus intuere, gloriam nobilitatis adverte : agnosce te non hominis, sed Dei filiam, et divinae nativitatis nobi- litate decoratam. Ita te exhibe, ut in te coelestis nativitas pareat, et ingenuitas divina clárescat. Sit in te nova gravitas, honestas admirabilis, stupenda Verecundia, mira patientia, virginalis incessus, et verae pudicitiae habitus et sermo semper modestus, et suo in tempore proferendus; ut quisquis te vide- <span class="">PLSection D</span> rit, admiretur et dicat : quae haec novae inter homi- nes gravitatis patientia est? Quae pudoris verecundia? Quae honestatis modestia? Quae maturitas sapientiae? Non est ita humana institutio, nec disciplina morta- lis : coeleste mihi aliquid in terreno corpore redolet. Puto quod habitet in quibusdam hominibus Deus. Et cum te Christi famulam esse cognoverit, majore stupore tenebitur, et cogitabit qualis ille sit Domi- nus, cujus talis ancilla est.</p><p>14. Si vis ergo esse cum Christo, et partem ha- bere cum Christo, Christi libi exemplo vivendum est, qui ab omni malitia et nequitia ita fuit extra- neus, ut nec inimicis quidem vicem redderet, quin potius et pro ipsis oraret. Nolo enim cas animas <span class="pagebreak" id="index.xml-pb-d30e602">[Page 87]</span> <span class="">PLSection A</span> Christianas existimes, quae aut fratres aut sorores non dico oderunt, sed quae proximos toto corde et conscientia coram Dei testimonio non diligunt; cum Christianis, Christi similitudine, inimicos etiam amare necesse sit. Si sanctorum cupis habere consortium, a malitiae et nequitiae cogitatu pectus emunda. Nemo te circumveniat, nemo te fallaci sermone seducat. Non nisi sanctos et justos et simplices et innocentes et puros coelestis aula suscipiet. Nullum apud Deum habet malitia locum. Ab omni nequitia et dolo mun- dum esse necesse est, qui cupit regnare cum Christo. Nihil tam contrarium, nihil tam exsecrabile Deo, quam aliquem odisse, aliquem velle laedere : nihil tam probabile, quam omnes amare. Quod Propheta sciens testatur dicens : <span style="font-style:italic">Qui diligitis Dominum, odite</span> <span class="">PLSection Β</span> <span style="font-style:italic">malum</span> (<span style="font-style:italic">Psal.</span> <span class="smallcap">xcvi</span>, 10).</p><p>15. Vide ne in aliquo humanam gloriam diligas; ne et tua inter illos portio computetur, quibus dictum est : <span style="font-style:italic">Quomodo vos potestis credere, gloriam ab invicem quaerentes</span> (<span style="font-style:italic">Joan.</span> <span class="smallcap">v</span>, 44)? Et de quibus per Prophetam dicitur : <span style="font-style:italic">Auge eis mala, auge mala gloriosis terrae</span>. Et alibi : <span style="font-style:italic">Confundimini a gloriatione vestra, ab opprobrio in conspectu Dei</span> (<span style="font-style:italic">Isai.</span> <span class="smallcap">xlv</span>). Nolo enim illas respicias, quae saeculi, non Christi sunt virgines; quae propositi sui et professionis immemores gaudent in deliciis, in opibus delectantur, et corporeae nobilitatis origine delectantur. Quae si profecto Dei filias se esse crede- rent, nunquam post divinos natales nobilitatem ad- mirarentur humanam, nec gloriarentur in patre quo- libet honorato : si Patrem Deum se habere sentirent, <span class="">PLSection C</span> nobilitatem carnis (??)on amarent. Quid libi in generis nobilitate blandiris et complaces? Duos homines fecit ab exordio Deus, ex quibus totius generis humani silva descendit : mundanam nobilitatem non naturae aequitas praestitit, sed cupiditatis ambitio. Certe omnes per divini lavacri generationem aequales efficimur, et nulla inter eos potest esse discretio, quos nativitas secunda generavit; per quam tam dives quam pau- per, tam liber quam servus, tam nobilis quam igno- bilis, Dei efficitur Filius; et terrena nobilitas splen- dore coelestis gloriae adumbratur, et nusquam omnino jam comparet : dum qui retro in saecularibus hono- ribus impares fuerant, coelestis et divinae nobilitatis gloria aequaliter vestiuntur. Nullus jam ignobilitati locus, nec degener quisquam est, quem divinae nati- <span class="">PLSection D</span> vitatis sublimius ornat, nisi apud illos, qui non pu- tant humanis coelestia praeponenda : aut si putant, quam vanum est, ut se illis in minoribus praeferant, quos sibi in majoribus pares sciunt, et quasi infra se positos in terra existiment, quos sibi aequales in coe- lestibus credunt? Tu autem quaecunque Christi, non saeculi virgo es, omnem praesentis vitae gloriam fuge, ut eam quae in futuro promittitur consequaris.</p><p>16. Contentionum verba, et animositatis causas evita; discordiarum quoque et litium occasiones sub- terfuge. Nam si juxta Apostoli doctrinam : <span style="font-style:italic">Servum Domini litigare non oportet</span> (II <span style="font-style:italic">Tim.</span> <span class="smallcap">II</span>, 24); quanto magis Dei ancillam? cujus quo verecundior est sexus, animus debet esse modestior. Linguam a maliloquio <span class="pagebreak" id="index.xml-pb-d30e660">[Page 88]</span> <span class="">PLSection A</span> Cohibe, et ori tuo frenum Legis impone; ut tunc, s(??) forte loquaris, quando tacere peccatum sit, cave ne quid quod in reprehensionem veniat dicas. Lapis emissus est sermo prolatus; quapropter diu ante- quam proferatur cogitandus est. Beata quippe labia sunt, quae nunquam quod revocare iterum velint, emittunt. Pudicae mentis sermo etiam debet esse pu- dicus, qui aedificet semper magis, quam aliquando destruat audientes, secundum quod praecepit Apo- stolus dicens : <span style="font-style:italic">Omnis sermo malus ex ore vestro non procedat : sed si quis bonus ad aedificationem fidei, u(??) det gratiam audientibus</span> (<span style="font-style:italic">Ephes.</span> <span class="smallcap">iv</span>, 29). Pretiosa Deo lingua est, quae non sine divinis rebus novit verba construere; et sanctum os, unde coelestia semper eloquia proferuntur. Absentium obtrectatores quasi <span class="">PLSection B</span> malignos, Scripturae auctoritate deterre : quia hoc inter virtutes perfecti hominis Propheta commemo- rat, si ante conspectum justi malignus ad nihilum deducatur, qui contra proximum non probanda pro- tulerit. Non licet tibi alterius vituperationem patien- ter audire; quia nec ab aliis optas recipi tuam (<span style="font-style:italic">Psal.</span> <span class="smallcap">lxxiv</span>, 5). Injustum quippe est quidquid contra Chri- sti Evangelium venit, si alteri quod tibi ab alio fieri molestum est, patiaris inferri. Semper linguam tuam de bonis loqui adsuesce, et auditum tuum ad bono- rum magis laudem, quam ad malorum vituperationem accommoda. Vide ut omnia quaecunque benefacis, propter Deum facias; sciens ejus rei tantum te a Do- mino recepturam esse mercedem, quam ejus timoris et dilectionis causa perfeceris. Sancta magis esse <span class="">PLSection C</span> quam videri stude : quia nihil prodest aestimari quod non sit : et duplicis peccati reatus est, non habere quod creditur, et quod non habeas simulare.</p><p>17. In jejuniis magis quam in epulis delecta(??)e, illius viduae memor, quae non discedebat de templo jejuniis et obsecrationibus Deo serviens die ac nocte. Et si vidua quidem in Judaea talis erat; qualem nunc virginem convenit esse Christi. Divinae magis lectio- nis convivium dilige, et spiritalibus te saturari da- pibus concupisce; et illos potius quaere cibos, quib(??)s anima magis quam corpus reficiatur. Carnis et vini species quasi caloris fomenta et libidinis incitamenta fuge, et tunc, si forte, vino exiguo utere, cum sto- machi dolor et nimia corporis compellat infirmitas. Iracundiam vince; animositatem cohibe; et quidquid <span class="">PLSection D</span> illud est, quod post factum poenitentiam ingerit, velut proximi criminis abominationem declina. Salis tran- quillam et quietam convenit esse mentem, et ab omni perturbatione furoris alienam, quae Dei habitaculum esse desiderat; qui per Prophetam testatur et dicit : <span style="font-style:italic">Super quem requiescam alium, nisi super humilem et quietum, et trementem verba mea</span> (<span style="font-style:italic">Isai.</span> <span class="smallcap">lxvi</span>, 3)? Omnium operum et cogitationum tuarum specula- torem Deum crede, et cave ne quidquam quod divinis oculis indignum sit, aut opereris, aut cogites.</p><p>18. Cum orationem celebrare desideras, talem te exhibe quasi quae sis cum Domino locutura. Cum psal- mum dicis, cujus verba dicis agnosce; et in cum- punctione magis animi quam in ti(??)nulae : <span class="smallcap">v</span> cis dulce- <span class="pagebreak" id="index.xml-pb-d30e703">[Page 89]</span> <span class="">PLSection A</span> dine delectare. Lacrymas enim psallentis Deus magis quam vocis gratiam comprobat, sicut Propheta dicit : <span style="font-style:italic">Servile Domino in timore, et exsultate ei cum timore</span> (<span style="font-style:italic">Psal.</span> <span class="smallcap">II</span>, 11). Ubi timor et tremor est, ibi non vocis elatio est, sed animae flebilis et lacrymosa dejectio. Omnibus actibus tuis diligentiam adhibe, quia scri- ptum est : <span style="font-style:italic">Maledicius homo qui facit opus Domini ne• gligenter</span> (<span style="font-style:italic">Jerem.</span> <span class="smallcap">xlvi</span>, 10). Crescat in te cum annis gratia, crescat curo aetate justitia; et fides eo perfe- etior videatur, quo senior es : quia Dominus noster Jesus, qui nobis vivendi reliquit exemplum, proficie- bat non <span style="font-style:italic">oetate</span> tantum corporea, sed et <span style="font-style:italic">sapientia et gratia</span> spiritali <span style="font-style:italic">coram Deo et hominibus</span> (<span style="font-style:italic">Luc.</span> <span class="smallcap">II</span>, 25). Omne tempus in quo te non meliorem senseris, hoc te aestimo perdidisse. Coeptum virginitatis propositum <span class="">PLSection B</span> ad finem usque conserva; quia non inchoasse tan- tum, sed perfecisse virtutis est, sicut in Evangelio Dominus ait : <span style="font-style:italic">Qui perseveraverit usque in finem hic salvus erit</span> (<span style="font-style:italic">Matth.</span> <span class="smallcap">xxii</span>, 10).•Cave ne cui vel concu- piscendi occasionem tribuas : quia sponsus tuus Deus zelans est : criminosior est enim Christi adultera, <span class="pagebreak" id="index.xml-pb-d30e754">[Page 90]</span> <span class="">PLSection A</span> quam mariti. Unde pulchre Romana Ecclesia, Aposto- lico sine dubio, cujus sedem obtinet, spiritu animata, tam severam nuper hujusmodi sententiam statuit, ut vix, vel poenitentia dignam judicaret, quae sanclifica- tum Deo corpus libidinosa coinquinatione violasset.</p><p>19. Esto ergo omnibus vivendi forma, esto exem- plum; praecede et in actu quos In castitatis sanctifi- catione praecurris. Virginem te in omnibus exhibe; nihil corruptionis objiciatur capiti tuo, cujus corpus integrum est, ut et tua sit inviolabilis conversatio. Et quoniam sicut in exordio epistolae praefati sumus, te Dei sacrificium factum; quod utique sanctitatem suam etiam aliis impertit; ut quisquis ex eo digne sumpserit, sanctificationis et ipse sit particeps; ita ergo et per te, quasi per divinam hostiam sanctifi- <span class="">PLSection B</span> centur et caeterae, cum quibus te ita in omnibus exhi(??) beas, ut quisquis vitam tuam aut auditu contigerit aut viso, sanctificationis vim sentiat, et in tantum sibi intelligat gratiam ex tua conversatione transfundi, ut dum te imitari concupiscit, Dei sacrificio et ipse sit dignus.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:24:05Z.
	       SAXON HE 9.8.0.5.
		 --></address></div></body></html>