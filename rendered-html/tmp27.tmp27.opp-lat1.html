<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">CONCILIUM VIII, HABITUM CIRCA ANNUM CCLVII</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem"><span style="font-style:italic">CONCILIUM VIII, HABITUM CIRCA ANNUM CCLVII</span></span></span></h2><p>Quamvis persuasum omnino habeam S. Hieronymum lapsum fuisse quum scripsit eosdem episcopos Africanos qui rebaptizationem cum S. Cypriano sanciverant, rursum convenientes, novum emisisse de- cretum, ac sententiam de Baptismo suam mutasse, putavi tamen dandum esse in hac nostra collectione locum huic episcoporum conventui, quemadmodum nonnulla concilia referuntur in vulgatis editionibus conciliorum, quae tamen constat habita non fuisse, tantum ne quid istius argumenti praetermittatur, sive verum illud, sive falsum sit. Ait ergo Hieronymus in <span style="font-style:italic">Dialogo advers. Lucifer</span>., illos ipsos episcopos qui cum beato Cypriano statuerant haereticos esse rebaptizandos, ad antiquam consuetudinem revolutos, novum emisisse decretum, quo videlicet damnabatur superioris concilii doctrina de baptismo haereti- corum.</p><p>Huic Hieronymi opinioni multa repugnare videntur. Primum enim, constat auctoritate concilii Are- latensis, viguisse per multa tempora post Cyprianum doctrinam de rebaptizatione apud Afros. Deinde, istud ipsum probatur etiam ex concilio Carthagine habito apud Gratum episcopum; quod licet constiterit ex episcopis quorum animus abhorrens erat a rebaptizatione, evincit tamen eam doctrinam nondum abolitam fuisse apud Afros, tametsi plerique contra sentirent. Praeterea, concilium Cypriani adhuc aevo Vincentii Lirinensis in auctoritate fuisse, probat exemplum Donatistarum, qui, ut ait idem Vincentius, et constat ex gestis collationis Carthaginiensis et ex pluribus Augustini locis, illius auctoritate concilii rebaptizare se jactitabant. Denique, nullum novi istius decreti testimonium alibi exstat in tota antiquitate. Quod tamen si fuisset, haud dubie eo usi frequenter essent adversarii Dona- tistarum. Contra, Augustinus in <span style="font-style:italic">Epistola</span> <span class="smallcap">XLVII</span>, annotat non inveniri Cyprianum sententiam de rebapti- zandis haereticis suam correxisse; quod etiam colligi abunde potest ex cap. 8 lib. <span class="smallcap">II</span>, <span style="font-style:italic">contra Gauden- tium</span>. Itaque fleri potest ut Hieronymus, cum videret rebaptizationem a Catholicis Afris rejici, fortassis odio adversus Donatistas, putaverit Afros ad antiquam consuetudinem revolutos esse statim post con- cilium habitum sub Cypriano, quemadmodum Augustinus in lib. <span class="smallcap">III</span> <span style="font-style:italic">de Baptismo</span>, cap. 2, ait illos ad pristinam consuetudinem rediisse post Agrippinum. S<span class="smallcap">TEPH</span>. B<span class="smallcap">ALUZIUS</span>. (<span style="font-style:italic">Nova Collectio Concil</span>)</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a>Â </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:33:16Z.
	       SAXON HE 9.8.0.5.
		 --></address></div></body></html>