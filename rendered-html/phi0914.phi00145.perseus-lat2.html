<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Ab urbe condita, books 41-45 - 45</title><meta name="author" content="Titus Livius (Livy)" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Ab urbe condita, books 41-45 - 45" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Ab urbe condita, books 41-45 - 45</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">liber XLV</a></li></ul><!--TEI body--><div class="book" id="index.xml-body.1_div.1"><h2><span class="headingNumber">1. </span><span class="head">liber XLV</span></h2><p><span class="">chapter 1</span> <span class="">section 1</span> victoriae nuntii, Q. Fabius et L. Lentulus et Q. Metellus, quanta potuit adhiberi festinatio, celeriter Romam cum venissent, praeceptam tamen eius rei laetitiam invenerunt. <span class="">section 2</span> quarto post die, quam cum rege est pugnatum, cum in circo ludi fierent, murmur repente populi tota spectacula pervasit pugnatum in Macedonia et devictum regem esse; <span class="">section 3</span> dein fremitus increvit; postremo clamor plaususque velut certo nuntio victoriae allato est exortus. <span class="">section 4</span> mirari magistratus et quaerere auctorem repentinae laetitiae; qui postquam nullus erat, evanuit quidem tamquam certae rei gaudium, omen tamen laetum insidebat animis. <span class="">section 5</span> quod postquam veris nuntiis Fabi Lentulique et Metelli adventu firmatum est, cum victoria ipsa, tum augurio animorum suorum laetabantur. <span class="">section 6</span> et altera traditur circensis turbae non minus similis veri laetitia. ante diem quintum decimum kalendas Octobres, ludorum Romanorum secundo die, C. Licinio consuli ad quadrigas mittendas escendenti tabellarius, qui se ex Macedonia venire diceret, laureatas litteras <span class="italics">reddidisse</span> dicitur. <span class="">section 7</span> quadrigis missis consul currum conscendit et, cum per circum reveheretur ad foros publicos, laureatas tabellas populo ostendit. <span class="">section 8</span> quibus conspectis repente inmemor spectaculi populus in medium decurrit. eo senatum consul vocavit recitatisque tabellis ex auctoritate patrum pro foris <span class="pagebreak" id="index.xml-pb-d30e105">[Page p.165]</span> publicis denuntiavit populo L. Aemilium collegam signis conlatis cum rege Perseo pugnasse; <span class="">section 9</span> Macedonum exercitum caesum fusumque; regem cum paucis fugisse; civitates omnes Macedoniae in dicionem populi Romani venisse. <span class="">section 10</span> his auditis clamor cum ingenti plausu ortus; ludis relictis domos magna pars hominum ad coniuges liberosque laetum nuntium portabant. <span class="">section 11</span> tertius decimus dies erat ab eo, quo in Macedonia pugnatum est.</p><p><span class="">chapter 2</span> <span class="">section 1</span> postero die senatus in curia habitus, supplicationesque decretae et senatus consultum factum est, ut consul, quos praeter milites sociosque navales coniuratos haberet, dimitteret: <span class="">section 2</span> de militibus sociisque navalibus dimittendis referretur, cum legati ab L. Aemilio consule, a quibus praemissus tabellarius esset, <span class="italics">venissent.</span> ante diem sextum kal. <span class="">section 3</span> Octobres hora fere secunda legati urbem ingressi sunt; ingentem secum occurrentium, quacumque ibant, prosequentiumque trahentes turbam in forum perrexerunt. <span class="">section 4</span> senatus forte in curia erat; eo legatos consul introduxit. ibi tantum temporis retenti, dum exponerent, quantae regiae <span class="italics">copiae</span> peditum equitumque fuissent, quot milia ex iis caesa, quot capta forent, quam paucorum militum iactura tanta hostium strages facta, quam praeceps rex fugisset; <span class="">section 5</span> existimari Samothraciam petiturum; paratam classem ad persequendum esse, neque terra neque mari elabi posse. <span class="">section 6</span> eadem haec paulo post in contionem traducti exposuerunt; renovataque laetitia, cum consul edixisset, ut omnes aedes sacrae aperirentur, pro se quisque ex contione ad gratias agendas ire dis, <span class="">section 7</span> ingentique turba non virorum modo sed etiam feminarum conpleri tota urbe deorum immortalium templa. <span class="">section 8</span> senatus revocatus in curiam supplicationes ob rem egregie gestam ab L. Aemilio consule in quinque dies circa omnia pulvinaria decrevit hostiisque maioribus sacrificari iussit. <span class="">section 9</span> naves, quae in Tiberi paratae instructaeque stabant, ut, si res posceret, in Macedoniam mitterentur, subduci et in navalibus <span class="pagebreak" id="index.xml-pb-d30e144">[Page p.166]</span> conlocari, <span class="">section 10</span> socios navalis dato annuo stipendio dimitti et cum iis omnes, qui in consulis verba iuraverant; <span class="">section 11</span> et quod militum Corcyrae, Brundisi, ad mare superum aut in agro Larinati esset—omnibus his locis dispositus exercitus fuerat, cum quo, si res posceret, C. Licinius collegae ferret opem—, hos omnes milites dimitti placuit. <span class="">section 12</span> supplicatio pro contione populo indicta est ex ante diem quintum idus Octobres cum eo die in quinque dies.</p><p><span class="">chapter 3</span> <span class="">section 1</span> ex Illyrico duo legati, C. Licinius Nerva et P. Decius, nuntiarunt exercitum Illyriorum caesum, Gentium regem captum, in dicione populi Romani <span class="strikethrough">et</span> Illyricum esse. <span class="">section 2</span> ob eas res gestas ductu auspicioque L. Anici praetoris senatus in triduum supplicationes decrevit. indictae a consule sunt in ante <span class="italics">diem</span> quartum et tertium et pridie idus Novembres.</p><p><span class="">section 3</span> tradidere quidam legatos Rhodios nondum <span class="italics">dimissos</span> post victoriam nuntiatam velut ad ludibrium stolidae superbiae in senatum vocatos esse; <span class="">section 4</span> ibi Agepolim principem eorum, ita locutum: missos esse legatos ab Rhodiis ad pacem inter Romanos et Persea faciendam, <span class="">section 5</span> quod id bellum grave atque incommodum Graeciae omni, sumptuosum ac damnosum ipsis Romanis esset. <span class="">section 6</span> fortunam populi Romani bene fecisse, quod finito aliter bello gratulandi sibi de victoria egregia Romanis opportunitatem dedisset. haec ab Rhodio dicta. responsum ab senatu esse: Rhodios nec utilitatium Graeciae cura neque inpensarum populi Romani sed pro Perseo legationem eam misisse. <span class="">section 7</span> nam si ea fuisset cura, quae simularetur, tum mittendos legatos fuisse, cum Perseus in Thessaliam exercitu inducto per biennium Graecas urbes alias obsideret, alias denuntiatione armorum terreret; <span class="">section 8</span> tum nullam pacis ab Rhodiis mentionem factam. postquam superatos saltus transgressosque in Macedoniam Romanos audissent et inclusum teneri Persea, tunc Rhodios legationem misisse, non ad ullam aliam rem quam ad Persea ex inminenti periculo eripiendum. cum hoc responso legatos dimissos.</p><div class="pagebreak" id="index.xml-pb-d30e184">[Page p.167]</div><p><span class="">chapter 4</span> <span class="">section 1</span> per eosdem dies et M. Marcellus, ex provincia Hispania decedens Marcolica nobili urbe capta, decem pondo auri et argenti ad summam sestertii deciens <span class="italics">in</span> aerarium rettulit.</p><p><span class="">section 2</span> Paulus Aemilius consul cum castra, ut supra dictum est, ad Siras terrae Odomanticae haberet, litterae ab rege Perseo per ignobiles tres legatos <span class="italics">ei allatae sunt. quos cum flentes ac sordidatos</span> cerneret, et ipse inlacrimasse dicitur sorti humanae, <span class="">section 3</span> quod, qui paulo ante non contentus regno Macedoniae Dardanos Illyriosque oppugnasset, Bastarnarum <span class="italics">accivisset</span> auxilia, is tum amisso exercitu, extorris regno, in parvam insulam conpulsus, supplex, fani religione, non viribus suis tutus esset. <span class="">section 4</span> sed postquam regem Persea consuli Paulo salutem legit, miserationem omnem stultitia ignorantis fortunam suam exemit. <span class="">section 5</span> itaque, quamquam in reliqua parte litterarum minime regiae preces erant, tamen sine responso ac sine litteris ea legatio dimissa est. <span class="">section 6</span> sensit Perseus, cuius nominis obliviscendum victo esset; itaque alterae litterae cum privati nominis titulo missae et petiere et impetravere, ut aliqui ad eum mitterentur, cum quibus loqui de statu et condicione suae fortunae posset. <span class="">section 7</span> missi sunt tres legati, P. Lentulus, A. Postumius Albinus, A. Antonius. nihil ea legatione perfectum est, Perseo regium nomen omni vi amplectente, Paulo, ut se suaque omnia in fidem et clementiam populi Romani permitteret, tendente.</p><p><span class="">chapter 5</span> <span class="">section 1</span> <span class="italics">quae</span> dum aguntur, classis Cn. Octavi Samothracam est adpulsa. is quoque praesenti admoto terrore modo minis, modo spe perlicere, ut se traderet, <span class="italics">cum</span> conaretur, adiuvit in hoc eum res seu casu contracta seu consilio. <span class="">section 2</span> L. Atilius, inlustris adulescens, cum in contione esse populum Samothracum animum advertisset, a magistratibus petit, ut sibi paucis adloquendi populi potestatem facerent. <span class="">section 3</span> permisso" utrum nos, hospites Samothraces, vere accepimus an falso sacram hanc insulam et augusti totam atque inviolati soli esse? <span class="">section 4</span> <span class="q">‘cum creditae sanctitati <span class="pagebreak" id="index.xml-pb-d30e236">[Page p.168]</span> adsentirentur omnes,’</span> cur igitur <span class="q">‘inquit’</span> polluit eam homicida, sanguine regis Eumenis violavit, et, cum omnis praefatio <span class="italics">sacrorum</span> eos, quibus non sint purae manus, sacris arceat, vos penetralia vestra contaminari cruento latronis corpore sinetis? <span class="">section 5</span> " nobilis fama erat apud omnes Graeciae civitates Eumenis regis per Euandrum Delphis prope perpetrata caedes. <span class="">section 6</span> itaque, praeterquam quod in potestate Romanorum sese insulamque totam et templum cernebant esse, ne inmerito quidem ea sibi exprobrari rati, Theondan, qui summus magistratus apud eos erat— regem ipsi appellant—, ad Persea mittunt, qui nuntiaret argui caedis Euandrum Cretensem; <span class="">section 7</span> esse autem iudicia apud sese more maiorum conparata de iis, qui incestas manus intulisse intra terminos sacratos templi dicantur; <span class="">section 8</span> si confideret Euander innoxium se rei capitalis argui, veniret ad causam dicendam; si committere se iudicio non auderet, liberaret religione templum ac sibimet ipse consuleret. <span class="">section 9</span> Perseus sevocato Euandro iudicium subeundi nullo pacto <span class="italics">auctor</span> esse: nec causa nec gratia parem fore. suberat et ille metus, ne damnatus auctorem se nefandi facinoris protraheret. reliqui quid esse, nisi ut fortiter moriatur? <span class="">section 10</span> nihil palam abnuere Euander; sed cum veneno se malle mori quam ferro dixisset, occulte fugam parabat. quod cum renuntiatum regi esset, metuens, ne tamquam a se subtracto poenae reo iram Samothracum in se converteret, interfici Euandrum iussit. <span class="">section 11</span> qua perpetrata temere caede subit extemplo animum, in se nimirum receptam labem, quae Euandri fuisset; ab illo Delphis volneratum Eumenen, ab se Samothracae Euandrum occisum; ita duo sanctissima in terris templa se uno auctore sanguine humano violata. <span class="">section 12</span> huius rei crimen corrupto pecunia Theonda avertit, ut renuntiaret populo Euandrum sibi ipsum mortem conscisse.</p><p><span class="">chapter 6</span> <span class="">section 1</span> ceterum tanto facinore in unicum relictum amicum admisso, per tot casus expertum proditumque, <span class="pagebreak" id="index.xml-pb-d30e272">[Page p.169]</span> quia non prodiderat, omnium ab se abalienavit animos. <span class="">section 2</span> pro se quisque transire ad Romanos; fugaeque consilium capere solum prope relictum coegerunt; Oroandem <span class="italics">denique </span> Cretensem, cui nota Threciae ora erat, quia mercaturas in ea regione fecerat, appellat, ut se sublatum <span class="italics">in</span> lembum ad Cotym deveheret. <span class="">section 3</span> Demetrium est portus in promunturio quodam Samothracae; ibi lembus stabat. sub occasum solis deferuntur, quae ad usum necessaria erant; defertur et pecunia, quanta clam deferri poterat. <span class="">section 4</span> rex ipse nocte media cum tribus consciis fugae <span class="italics">per</span> posticum aedium in propincum cubiculo hortum atque inde maceriam aegre transgressus ad mare pervenit. <span class="">section 5</span> Oroandes tantum <span class="italics">moratus,</span> dum pecunia deferretur, primis tenebris solverat navem ac per altum Cretam petebat. <span class="">section 6</span> postquam in portu navis non inventa est, vagatus Perseus aliquamdiu in litore, postremo timens lucem iam adpropinquantem, in hospitium redire non ausus in latere templi prope angulum obscurum delituit. <span class="">section 7</span> pueri regii apud Macedonas vocabantur principum liberi ad ministerium electi regis; ea cohors persecuta regem fugientem ne tum quidem abscedebat, donec iussu Cn. Octavi pronuntiatum est per praeconem regios pueros Macedonasque alios, <span class="">section 8</span> qui Samothracae essent, si transirent ad Romanos, incolumitatem libertatemque et sua omnia servaturos, <span class="italics">quae</span> aut secum haberent aut in Macedonia reliquissent. <span class="">section 9</span> ad hanc vocem transitio omnium facta est, nominaque dabant ad C. Postumium tribunum militum. liberos quoque parvos regios Ion Thessalonicensis Octavio tradidit, nec quisquam praeter Philippum, maximum natu e filiis, cum rege relictus. <span class="">section 10</span> tum sese filiumque Octavio tradidit, fortunam deosque, quorum <span class="italics">in</span> templo erat, nulla ope supplicem iuvantis accusans. <span class="">section 11</span> in praetoriam navem inponi iussus, eodem et pecunia, quae superfuit, delata est; <span class="">section 12</span> extemploque classis Amphipolim repetit. inde Octavius regem in castra ad consulem misit praemissis litteris, ut in potestate cum esse et adduci sciret.</p><div class="pagebreak" id="index.xml-pb-d30e317">[Page p.170]</div><p><span class="">chapter 7</span> <span class="">section 1</span> secundam eam Paulus, sicut erat, victoriam ratus victimas cecidit eo nuntio, et consilio advocato <span class="italics">litteras</span> praetoris cum recitasset, Q. Aelium Tuberonem obviam regi misit, ceteros manere in praetorio frequentis iussit. <span class="">section 2</span> non alias ad ullum spectaculum tanta multitudo occurrit. patrum aetate Syphax rex captus in castra Romana adductus erat; praeterquam quod nec sua nec gentis fama conparandus, † tunc quod accessio Punici belli fuerat, sicut Gentius Macedonici: <span class="">section 3</span> Perseus caput belli erat, nec ipsius tantum patris avique <span class="italics">ceterorumque,</span> quos sanguine et genere contingebat, fama conspectum eum efficiebat, sed effulgebant Philippus ac magnus Alexander, qui summum inperium in orbe terrarum Macedonum fecerant. <span class="">section 4</span> pullo amictu <span class="italics">cum</span> filio Perseus ingressus est castra nullo suorum alio comite, qui socius calamitatis miserabiliorem eum faceret. progredi prae turba occurrentium ad spectaculum non poterat, donec a consule lictores missi sunt, qui summoto iter ad praetorium facerent. <span class="">section 5</span> consurrexit consul <span class="strikethrough">et</span> iussis sedere aliis progressusque paulum introeunti regi dextram porrexit summittentemque se ad pedes sustulit nec attingere genua passus introductum in tabernaculum adversus advocatos in consilium considere iussit.</p><p><span class="">chapter 8</span> <span class="">section 1</span> prima percontatio fuit, qua subactus iniuria contra populum Romanum bellum tam infesto animo suscepisset, quo se regnumque suum ad ultimum discrimen adduceret? <span class="">section 2</span> cum responsum expectantibus cunctis terram intuens diu tacitus fleret, rursus consul: <span class="">section 3</span> "si iuvenis regnum accepisses, minus equidem mirarer ignorasse te, quam gravis aut amicus aut inimicus esset populus Romanus; <span class="">section 4</span> nunc vero, cum et bello patris tui, quod nobiscum gessit, interfuisses, et pacis postea, quam cum summa fide adversus eum coluimus, meminisses, <span class="italics">quod fuit</span> consilium, quorum et vim <span class="italics">in</span> bello et fidem in pace expertus esses, cum iis tibi bellum esse quam pacem malle? <span class="">section 5</span> " nec interrogatus nec accusatus cum <span class="pagebreak" id="index.xml-pb-d30e367">[Page p.171]</span> responderet, "utcumque tamen haec, sive errore humano seu casu seu necessitate inciderunt, bonum animum habe. multorum regum <span class="italics">populorumque</span> casibus cognita populi Romani clementia non modo spem tibi, sed prope certam fiduciam salutis praebet. <span class="">section 6</span> <span class="q">‘haec Graeco sermone Perseo; Latine deinde suis’</span> exemplum insigne cernitis <span class="q">‘inquit’</span> mutationis rerum humanarum. vobis hoc praecipue dico, iuvenes. ideo in secundis rebus nihil in quemquam superbe ac violenter consulere decet nec praesenti credere fortunae, cum, quid vesper ferat, incertum sit. <span class="">section 7</span> is demum vir erit, cuius animum neque prosperae <span class="italics">res</span> flatu suo efferent nec adversae infringent." consilio dimisso tuendi cura regis Q. Aelio mandatur. <span class="">section 8</span> eo die et invitatus ad consulem Perseus et alius omnis ei honos habitus est, qui haberi in tali fortuna poterat. exercitus deinde in hiberna dimissus est. <span class="">chapter 9</span> <span class="">section 1</span> maximam partem copiarum Amphipolis, reliquas propinquae urbes acceperunt.</p><p><span class="">section 2</span> hic finis belli, cum quadriennium continuum bellatum esset, inter Romanos ac Persea fuit idemque finis incluti per Europae plerumque atque Asiam omnem regni. <span class="">section 3</span> vicensimum ab Carano, qui primus regnabat, Persea numerabant. Perseus Q. Fulvio <span class="italics">L.</span> Manlio consulibus regnum accepit, a senatu rex est appellatus M. Iunio A. Manlio consulibus; regnavit undecim annos. <span class="">section 4</span> Macedonum <span class="italics">gens</span> obscura admodum fama usque ad Philippum, Amyntae filium, fuit; inde ac per eum crescere cum coepisset, Europae se tamen finibus continuit, Graeciam omnem et partem Threciae atque Illyrici amplexa. <span class="">section 5</span> superfudit deinde se in Asiam, et tredecim annis, quibus Alexander regnavit, primum omnia, qua Persarum prope inmenso spatio imperium fuerat, suae dicionis fecit; <span class="">section 6</span> Arabas hinc Indiamque, qua terrarum ultumos finis rubrum mare amplectitur, peragravit. <span class="">section 7</span> tum maximum in terris Macedonum regnum nomenque; inde morte Alexandri distractum <span class="italics">in</span> multa regna, dum ad se quisque opes rapiunt, laceratis viribus <span class="pagebreak" id="index.xml-pb-d30e417">[Page p.172]</span> a summo culmine fortunae ad ultimum finem centum quinquaginta annos stetit.</p><p><span class="">chapter 10</span> <span class="">section 1</span> victoriae Romanae fama cum pervasisset in Asiam, Antenor, qui cum classe lemborum ad Phanas stabat, Cassandriam inde traiecit. <span class="">section 2</span> C. Popilius, qui Deli in praesidio navibus Macedoniam petentibus erat, postquam debellatum in Macedonia et statione summotos hostium lembos audivit, dimissis et ipse Attali navibus ad susceptam legationem peragendam navigare Aegyptum pergit, <span class="">section 3</span> ut prius occurrere Antiocho posset, quam ad Alexandreae moenia accederet. <span class="">section 4</span> cum praeterveherentur Asiam legati et Loryma venissent, qui portus viginti paulo amplius milia ab Rhodo abest, ex adverso urbi ipsi positus, principes Rhodiorum occurrunt—iam enim eo quoque victoriae fama perlata erat—orantes, ut Rhodum deveherentur: <span class="">section 5</span> pertinere id ad famam salutemque civitatis, noscere ipsos omnia, quae acta essent <span class="italics">quaeque</span> agerentur Rhodi, et conperta per se, non volgata fama Romam referre. <span class="">section 6</span> diu negantes perpulerunt, ut moram navigationis brevem pro salute sociae urbis paterentur. postquam Rhodum ventum est, in contionem quoque eos iidem precibus pertraxerunt. <span class="">section 7</span> adventus legatorum auxit potius timorem civitati quam minuit; omnia enim Popilius, quae singuli universique eo bello hostiliter dixerant fecerantque, <span class="">section 8</span> rettulit, et vir asper ingenio augebat atrocitatem eorum, quae dicerentur, <span class="">section 9</span> voltu truci et accusatoria voce, ut, cum propriae simultatis nulla causa cum civitate ei esset, ex unius senatoris Romani acerbitate, qualis in se universi senatus animus esset, coniectarent. <span class="">section 10</span> C. Decimi moderatior <span class="italics">oratio</span> fuit, qui in plerisque eorum, quae commemorata a Popilio essent, culpam non penes populum, sed penes paucos concitores volgi esse dixit: <span class="">section 11</span> eos, venalem linguam habentis, decreta plena regiae adsentationis fecisse et eas legationes misisse, quarum Rhodios semper non minus puderet quam paeniteret. quae omnia, si sana mens populo foret, in capita noxiorum versura. <span class="">section 12</span> cum magno <span class="pagebreak" id="index.xml-pb-d30e455">[Page p.173]</span> adsensu auditus est, non magis eo, quod multitudinem noxa levabat, quam quod culpam in auctores verterat. <span class="">section 13</span> itaque cum principes Rhodiorum Romanis responderent, nequaquam tam grata oratio eorum fuit, qui, quae Popilius obiecerat, diluere utcumque conati sunt, quam eorum, qui Decimio in auctoribus ad piaculum noxae obiciendis adsensi sunt. <span class="">section 14</span> decretum igitur extemplo, ut, qui pro Perseo adversus Romanos dixisse quid aut fecisse convincerentur, capitis condemnarentur. excesserant urbe sub adventum Romanorum quidam, alii mortem sibi consciverunt. <span class="">section 15</span> legati non ultra quam quinque dies Rhodi morati Alexandream proficiscuntur. nec eo segnius iudicia ex decreto coram iis facto Rhodii exercebant; quam perseverantiam in exequenda re tam Decimi lenitas quam <span class="italics">Popili effecerat asperitas.</span></p><p><span class="">chapter 11</span> <span class="">section 1</span> <span class="italics">cum</span> haec gererentur, Antiochus frustra temptatis moenibus Alexandreae abscesserat ceteraque Aegypto potitus, relicto Memphi maiore Ptolemaeo, cui regnum quaeri suis viribus simulabat, ut victorem mox adgrederetur, in Syriam exercitum abduxit. <span class="">section 2</span> nec huius voluntatis eius ignarus Ptolemaeus, dum conterritum obsidionis metu minorem fratrem haberet, posse se recipi Alexandreae et sorore adiuvante et non repugnantibus fratris amicis ratus primum ad sororem, <span class="">section 3</span> deinde ad fratrem amicosque eius non prius destitit mittere, quam bus fratris amicosque eius non prius destitit mittere, quam pacem cum iis confirmaret. <span class="">section 4</span> suspectum Antiochum effecerat, quod cetera Aegypto sibi tradita Pelusi validum relictum erat praesidium. <span class="">section 5</span> apparebat claustra Aegypti teneri, ut, cum vellet, rursus exercitum induceret; bello intestino cum fratre eum exitum fore, ut victor fessus certamine nequaquam par Antiocho futurus esset. <span class="">section 6</span> haec prudenter animadversa <span class="italics">a</span> maiore cum adsensu minor frater quique cum eo erant acceperunt; soror plurimum adiuvit non consilio modo, sed etiam precibus. <span class="">section 7</span> itaque consentientibus cunctis pace facta Alexandream recipitur, ne multitudine quidem adversante, quae in bello non per obsidionem modo, sed etiam, postquam a moenibus <span class="pagebreak" id="index.xml-pb-d30e492">[Page p.174]</span> abscessum est, quia nihil ex Aegypto subvehebatur, omnium rerum adtenuata inopia erat. <span class="">section 8</span> his cum laetari Antiochum conveniens esset, si reducendi eius causa exercitum Aegyptum induxisset, quo specioso titulo ad omnis Asiae et Graeciae civitates legationibus recipiendis litterisque dimittendis usus erat, adeo est offensus, ut multo acrius infestiusque adversus duos, quam ante adversus unum pararet bellum. <span class="">section 9</span> Cyprum extemplo classem misit; ipse primo vere cum exercitu Aegyptum petens in Coelen Syriam processit. <span class="">section 10</span> circa Rhinocolura Ptolemaei legatis agentibus gratias, quod per eum regnum patrium recepisset, petentibusque, ut suum munus tueretur et diceret potius, quid fieri vellet, quam hostis ex socio factus vi atque armis ageret, respondit non aliter neque classem revocaturum neque exercitum reducturum, nisi sibi et tota Cypro et Pelusio agroque, qui circa Pelusiacum ostium Nili esset, cederetur; <span class="">section 11</span> diemque praestituit, intra quam de condicionibus peractis responsum acciperet.</p><p><span class="">chapter 12</span> <span class="">section 1</span> postquam dies data indutiis praeteriit, navigantibus ostio Nili ad Pelusium <span class="italics">praefectis ipse</span> per deserta Arabiae <span class="italics">est profectus receptusque et ab iis, qui</span> ad Memphim incolebant, <span class="">section 2</span> et ab ceteris Aegyptiis, partim voluntate partim metu, ad Alexandream modicis itineribus descendit. <span class="">section 3</span> ad Eleusinem transgresso flumen, qui locus quattuor milia ab Alexandrea abest, legati Romani occurrerunt. <span class="">section 4</span> quos cum advenientis salutasset dextramque Popilio porrigeret, tabellas ei Popilius <span class="italics">senatus consultum</span> scriptum habentis tradit atque omnium primum id legere iubet. <span class="">section 5</span> quibus perlectis cum se consideraturum adhibitis amicis, quid faciendum sibi esset dixisset, Popilius pro cetera asperitate animi virga, quam in manu gerebat, circumscripsit regem ac" priusquam hoc circulo excedas <span class="q">‘inquit’</span> redde responsum, senatui quod referam. <span class="q">‘obstupefactus tam violento imperio parumper cum haesitasset,’</span> <span class="">section 6</span> faciam <span class="q">‘inquit’</span> quod censet senatus. " tum demum Popilius dextram regi <span class="pagebreak" id="index.xml-pb-d30e539">[Page p.175]</span> tamquam socio atque amico porrexit. <span class="">section 7</span> die deinde finita cum excessisset Aegypto Antiochus, legati concordia etiam auctoritate sua inter fratres firmata, inter quos vixdum convenerat pax, Cyprum navigant et inde, quae iam vicerat proelio Aegyptias naves, classem Antiochi dimittunt. <span class="">section 8</span> clara ea per gentis legatio fuit, quod haud dubie adempta Antiocho Aegyptus habenti iam redditumque patrium regnum stirpi Ptolemaei fuerat.</p><p><span class="">section 9</span> consulum eius anni sicut alterius clarus consulatus insigni victoria, ita alterius obscura fama, quia materiam res gerendi non habuit. <span class="">section 10</span> iam primum cum legionibus ad conveniendum <span class="italics">diem</span> edixit, non auspicato templum intravit. vitio diem dictam esse augures, cum ad eos relatum esset, decreverunt. <span class="">section 11</span> profectus in Galliam circa Macros campos ad montis Siciminam et Papinum stativa habuit; deinde circa eadem loca cum sociis nominis Latini hibernabat; <span class="">section 12</span> legiones Romanae, quod vitio dies exercitui ad conveniendum dicta erat, Romae manserant. <span class="">section 13</span> et praetores praeter C. Papirium Carbonem, cui Sardinia evenerat, in provincias iere. eum ius dicere Romae—nam eam quoque sortem habebat—inter cives et peregrinos patres censuerant.</p><p><span class="">chapter 13</span> <span class="">section 1</span> et Popilius et ea legatio, quae missa ad Antiochum erat, Romam redit; rettulit controversias inter reges sublatas esse exercitumque ex Aegypto in Syriam reductum. <span class="">section 2</span> post ipsorum regum legati venerunt: Antiochi legati referentes omni victoria potiorem pacem regi, senatui quae placuisset, visam, eumque haud secus quam deorum imperio legatorum Romanorum iussis paruisse; <span class="">section 3</span> gratulati dein de victoria sunt, quam ope <span class="italics">sua</span> si quid imperatum foret, adiuturum regem fuisse. <span class="">section 4</span> Ptolemaei legati communi nomine regis et Cleopatrae gratias egerunt: <span class="">section 5</span> plus eos senatui populoque Romano quam parentibus suis, plus quam diis immortalibus debere, per quos obsidione miserrima liberati essent, regnum patrium prope amissum <span class="italics">recepissent. <span class="">section 6</span> responsum</span> ab senatu est Antiochum recte atque ordine fecisse, quod legatis <span class="pagebreak" id="index.xml-pb-d30e584">[Page p.176]</span> paruisset, gratumque id esse senatui populoque Romano: <span class="">section 7</span> regibus Aegypti, Ptolemaeo Cleopatraeque, si quid per se boni commodique evenisset, id magno opere senatum laetari, daturumque operam, ut regni sui maximum semper praesidium positum esse in fide populi Romani ducant. <span class="">section 8</span> munera legatis ut ex instituto mittenda curaret, C. Papirio praetori mandatum. <span class="">section 9</span> litterae deinde <span class="italics">e</span> Macedonia allatae, quae victoriae laetitiam geminarent: Persea regem in potestatem consulis venisse.</p><p><span class="">section 10</span> dimissis legatis <span class="italics">regiis</span> disceptatum inter Pisanos Lunensesque legatos est, Pisanis querentibus agro se a colonis Romanis pelli, Lunensibus adfirmantibus eum, de quo agatur, ab triumviris agrum sibi adsignatum esse. <span class="">section 11</span> senatus, qui de finibus cognoscerent statuerentque, quinque viros misit Q. Fabium Buteonem, P. Cornelium Blasionem, T. Sempronium Muscam, L. Naevium Balbum, C. Apuleium Saturninum.</p><p><span class="">section 12</span> et ab Eumene et ab Attalo et ab Athenaeo fratribus communis legatio de victoria gratulatum venit. et Masgabae, regis Masinissae filio, Puteolis nave egresso praesto fuit obviam missus cum pecunia L. Manlius quaestor, qui Romam eum publico sumptu perduceret. <span class="">section 13</span> advenienti extemplo senatus datus est. ibi adulescens ita locutus est, ut, quae rebus grata erant, gratiora verbis faceret. commemoravit, quot pedites equitesque, quot elephantos, quantum frumenti eo quadriennio pater suus in Macedoniam misisset: <span class="">section 14</span> duas res ei rubori fuisse, unam, quod rogasset eum per legatos senatus, quae ad bellum opus essent, et non inperasset, alteram, quod pecuniam ei pro frumento misisset. <span class="">section 15</span> Masinissam meminisse <span class="italics">se</span> regnum a populo Romano partum auctumque et multiplicatum habere; usu regni contentum scire dominium et ius eorum, qui dederint, esse. <span class="">section 16</span> sumere itaque eos de se, non rogare aequom esse, neque emere ea ex fructibus agri ab se dati, <span class="gap"> [...]</span> quae ibi proveniant. id Masinissae satis esse et fore, quod populo Romano superesset. <span class="">section 17</span> cum iis mandatis a patre profectum <span class="pagebreak" id="index.xml-pb-d30e625">[Page p.177]</span> postea consecutos equites, qui devictam Macedoniam nuntiarent gratularique senatui iuberent et indicare tantae eam rem laetitiae patri suo esse, ut Romam venire velit Iovique optimo maximo in Capitolio sacrificare et grates agere; id, nisi molestum sit, ut ei permittatur, ab senatu petere.</p><p><span class="">chapter 14</span> <span class="">section 1</span> responsum regulo est facere patrem eius Masinissam, quod virum gratum bonumque facere deceat, ut pretium honoremque debito beneficio addat. <span class="">section 2</span> et populum Romanum ab eo bello Punico forti fidelique opera adiutum, et illum favente populo Romano regnum adeptum; aequatis iis postea trium regum bellis deinceps omnibus eum functum officiis. <span class="">section 3</span> victoria vero populi Romani laetari eum regem mirum non esse, qui sortem omnem fortunae regnique sui cum rebus Romanis miscuisset. grates deis pro victoria apud suos penates ageret; <span class="">section 4</span> Romae filium pro eo acturum. gratulatum quoque satis suo ac patris nomine esse. ipsum relinquere regnum et Africa excedere, praeterquam quod illi inutile esset, non esse e re publica populi Romani senatum censere. <span class="">section 5</span> petenti Masgabae, ut Hanno, Hamilcaris filius, obses in locum <span class="gap"> [...]</span> <span class="italics">exigeretur, responsum est haud aequum videri senatum a Carthaginiensibus obsides arbitrio Masinissae </span> exigere. <span class="">section 6</span> munera ex senatus consulto emere regulo quaestor iussus ex centum pondo argenti et prosequi eum Puteolos omnemque sumptum, quoad in Italia esset, praebere et duas naves conducere, quibus ipse comitesque eius in Africam deveherentur; <span class="">section 7</span> et comitibus omnibus, liberis servisque, vestimenta data. <span class="">section 8</span> haud ita multo post de altero Masinissae filio Misagene litterae adlatae sunt, missum cum ab L. Paulo post devictum Persea in Africam cum equitibus suis; navigantem dispersa classe in Hadriatico mari Brundisium tribus navibus aegrum delatum. <span class="">section 9</span> <span class="italics">ad</span> eum cum isdem muneribus, quae data Romae fratri eius erant, L. Stertinius quaestor Brundisium missus <span class="italics">iussusque</span> curare, ut aedes hospitio <span class="gap"> [...]</span></p><div class="pagebreak" id="index.xml-pb-d30e665">[Page p.178]</div><p><span class="">chapter 15</span> <span class="">section 1</span> in quattuor urbanas tribus discripti erant libertini praeter eos, quibus filius quinquenni maior ex se natus esset,— <span class="">section 2</span> eos, ubi proxumo lustro censi essent, censeri iusserunt—et eos, qui praedium praediave rustica pluris sestertium triginta milium haberent, <span class="gap"> [...]</span> censendi ius factum est. <span class="">section 3</span> hoc cum ita servatum esset, negabat Claudius suffragii lationem iniussu populi censorem cuiquam homini, nedum ordini universo adimere posse. <span class="">section 4</span> neque enim, si tribu movere possit, quod sit nihil aliud quam mutare iubere tribum, ideo omnibus quinque et triginta tribubus emovere posse, id esse civitatem libertatemque eripere, non, ubi censeatur, finire, sed censu excludere. <span class="">section 5</span> haec inter ipsos disceptata; postremo eo descensum est, ut ex quattuor urbanis tribubus unam palam in atrio Libertatis sortirentur, in quam omnes, qui servitutem servissent, conicerent. <span class="">section 6</span> <span class="name">Esquilinae</span> sors exiit: in ea Ti. Gracchus pronuntiavit libertinos omnis censeri placere. <span class="">section 7</span> magno ea res honori censoribus apud senatum fuit. gratiae actae et Sempronio, qui in bene coepto perseverasset, et Claudio, qui non inpedisset. <span class="">section 8</span> plures quam ab superioribus et senatu moti sunt et equos vendere iussi. omnes iidem ab utroque et tribu moti et aerarii facti; neque ullius, quem alter notarat, <span class="italics">ab</span> altero levata ignominia. <span class="">section 9</span> petentibus, ut ex instituto ad sarta tecta exigenda et ad opera, quae locassent, probanda anni et sex mensum tempus prorogaretur, Cn. Tremellius tribunus, quia lectus non erat in senatum, intercessit.</p><p><span class="">section 10</span> eodem anno C. Cicereius aedem Monetae <span class="italics">in monte</span> Albano dedicavit quinquennio post, quam vovit. flamen Martialis inauguratus est eo anno L. Postumius Albinus.</p><p><span class="">chapter 16</span> <span class="">section 1</span> Q. Aelio M. Iunio consulibus de provinciis referentibus censuere patres duas provincias Hispaniam rursus fieri, quae una per bellum Macedonicum fuerat; <span class="">section 2</span> et Macedoniam Illyricumque eosdem, L. Paulum et L. Anicium, obtinere, donec de sententia legatorum res <span class="pagebreak" id="index.xml-pb-d30e713">[Page p.179]</span> et bello turbatas et <span class="italics">in</span> statum alium ex regno formandas conposuissent. <span class="">section 3</span> consulibus Pisae et Gallia decretae cum binis <span class="italics">legionibus quinum milium et ducenorum</span> peditum et equitum quadringenorum. praetorum sortes fuere, Q. Cassi urbana, M'. Iuventi Talnae inter peregrinos, Ti. Claudi Neronis Sicilia, Cn. Fulvi Hispania citerior, <span class="italics">ulterior</span> C. Licini Nervae. <span class="">section 4</span> A. Manlio Torquato Sardinia obvenerat: <span class="italics">at</span> nequiit ire in provinciam, ad res capitalis quaerendas ex senatus consulto retentus.</p><p><span class="">section 5</span> de prodigiis deinde nuntiatis senatus est consultus. aedes deum Penatium in Velia de caelo tacta erat et in oppido Minervio duae portae et muri aliquantum. Anagniae terra pluerat et Lanuvi fax in caelo visa erat; et Calatiae in publico agro M. Valerius civis Romanus nuntiabat e foco suo sanguinem per triduum et duas noctes manasse. <span class="">section 6</span> ob id maxime decemviri libros adire iussi supplicationem in diem unum populo edixerunt et quinquaginta capris in foro sacrificaverunt. et aliorum prodigiorum causa diem alterum supplicatio circa omnia pulvinaria fuit et hostiis maioribus sacrificatum est et urbs lustrata. <span class="">section 7</span> item. quod ad honorem deum inmortalium pertineret, decrevit senatus, ut, quoniam perduelles superati, Perseus et Gentius reges cum Macedonia atque Illyrico in potestate populi Romani essent, ut, <span class="">section 8</span> quanta dona Ap. Claudio M. Sempronio consulibus ob devictum Antiochum regem data ad omnia pulvinaria essent, tanta Q. Cassius et M'. Iuventius praetores curarent danda.</p><p><span class="">chapter 17</span> <span class="">section 1</span> legatos deinde, quorum de sententia imperatores L. Paulus, L. Anicius conponerent res, decreverunt decem in Macedoniam, quinque <span class="italics">in</span> Illyricum. <span class="">section 2</span> in Macedoniam primi nominati: A. Postumius Luscus, C. Claudius, ambo illi censorii, <span class="italics">Q. Fabius Labeo, Q. Marcius Philippus,</span> C. Licinius Crassus, collega in consulatu Pauli, tum prorogato imperio provinciam Galliam habebat. <span class="">section 3</span> his consularibus addidere Cn. Domitium Ahenobarbum, Ser. Cornelium Sullam, L. Iunium, <span class="pagebreak" id="index.xml-pb-d30e759">[Page p.180]</span> T. Numisium Tarquiniensem, A. Terentium Varronem. <span class="">section 4</span> <span class="italics">in</span> Illyricum autem hi nominati: P. Aelius Ligus consularis, C. Cicereius et Cn. Baebius Tampilus—hic priore anno, Cicereius multis ante annis praetor fuerat—, P. Terentius Tuscivicanus, P. Manilius. <span class="">section 5</span> moniti deinde consules a patribus, ut, quoniam alterum ex his succedere C. Licinio, qui legatus nominatus erat, in Gallia oporteret, primo <span class="italics">quoque</span> tempore provincias aut conpararent inter se aut sortirentur, sortiti sunt. <span class="">section 6</span> M. Iunio Pisae obvenerunt, quem, priusquam in provinciam iret, legationes, quae undique Romam gratulatum convenerant, introducere in senatum placuit, Q. Aelio <span class="italics">Gallia.</span> ceterum quamquam tales viri mitterentur, <span class="">section 7</span> quorum de consilio sperari posset imperatores nihil indignum nec clementia nec gravitate populi Romani decreturos esse, tamen in senatu quoque agitata sunt summa consiliorum, ut inchoata omnia legati ab domo ferre ad imperatores possent.</p><p><span class="">chapter 18</span> <span class="">section 1</span> omnium primum liberos esse placebat Macedonas atque Illyrios, ut omnibus gentibus appareret arma populi Romani non liberis servitutem, sed contra servientibus libertatem adferre, <span class="">section 2</span> ut et, in libertate gentes quae essent, tutam eam sibi perpetuamque sub tutela <span class="italics">populi Romani</span> esse, et, quae sub regibus viverent, et in praesens tempus mitiores eos iustioresque respectu populi Romani habere se crederent et, si quando bellum cum populo Romano regibus fuisset suis, exitum eius victoriam Romanis adlaturum, sibi libertatem. <span class="">section 3</span> metalli quoque Macedonici, quod ingens vectigal erat, locationes praediorumque rusticorum tolli placebat; <span class="">section 4</span> nam neque sine publicano exerceri posse et, ubi publicanus esset, ibi aut ius publicum vanum aut libertatem sociis nullam esse. <span class="">section 5</span> ne ipsos quidem Macedonas id exercere posse; ubi in medio praeda administrantibus esset, ibi numquam causas seditionum et certaminis defore. <span class="">section 6</span> <span class="italics">denique ne, si</span> commune concilium gentis esset, inprobus vulgi adsentator aliquando libertatem salubri <span class="pagebreak" id="index.xml-pb-d30e802">[Page p.181]</span> moderatione datam ad licentiam pestilentem traheret, <span class="">section 7</span> in quattuor regiones discribi Macedoniam, ut suum quaeque concilium haberet, placuit et dimidium tributi, quam quod regibus ferre soliti erant, populo Romano pendere. <span class="">section 8</span> similia his et <span class="italics">in</span> Illyricum mandata. cetera ipsis imperatoribus legatisque relicta, in quibus praesens tractatio rerum certiora subiectura erat consilia.</p><p><span class="">chapter 19</span> <span class="">section 1</span> inter multas regum gentiumque et populorum legationes Attalus, frater regis Eumenis, maxime convertit in se omnium oculos animosque. <span class="">section 2</span> exceptus enim est ab iis, qui simul eo bello militaverant, haud paulo adduxerant eum duae in speciem honestae res, <span class="">section 3</span> una gratulatio conveniens in ea victoria, quam ipse adiuvisset, altera querimonia Gallici tumultus acceptaeque cladis, qua regnum in dubium adductum esset. <span class="">section 4</span> suberat et secreta spes honorum praemiorumque ab senatu, quae vix salva pietate ei contingere poterant. <span class="italics">erant</span> enim quidam Romanorum quoque non boni auctores, qui spe cupiditatem eius elicerent: <span class="">section 5</span> eam opinionem de Attalo et Eumene Romae esse, tamquam de altero Romanis certo amico, altero nec Romanis nec Persei fido socio. <span class="">section 6</span> itaque vix statui posse, utrum, quae pro se, an, quae contra fratrem petiturus esset, ab senatu magis inpetrabilia forent; adeo universos omnia et huic tribuere et illi vero negare. <span class="">section 7</span> eorum hominum, ut res docuit, Attalus erat, qui, quantum spes spopondisset, cuperent, ni unius amici prudens monitio velut frenos animo eius gestienti secundis rebus inposuisset. <span class="">section 8</span> Stratius cum eo fuit medicus, ad id ipsum a non securo Eumene Romam missus speculator rerum, quae a fratre agerentur, monitorque fidus, si decedi fide vidisset. <span class="">section 9</span> is ad occupatas iam aures sollicitatumque iam animum cum venisset, adgressus tempestivis sermonibus rem prope prolapsam restituit, aliis alia regna crevisse rebus dicendo: <span class="">section 10</span> regnum eorum novum, nullis vetustis fundatum opibus, fraterna stare concordia, quod unus nomen regium <span class="pagebreak" id="index.xml-pb-d30e841">[Page p.182]</span> et praecipuum capitis insigne gerat, omnes fratres regnent. <span class="">section 11</span> Attalum vero, qui aetate proximus sit, quis non pro rege habeat? neque eo solum, quia tantas praesentes eius opes cernat, sed quod haud ambiguum <span class="italics">sit</span> prope diem regnaturum; eam infirmitatem aetatemque Eumenis esse nullam stirpem liberum habentis; <span class="">section 12</span> necdum enim agnoverat eum, qui postea regnavit. quid adtinere vim adferre rei sua sponte ad eum mox venturae? accessisse etiam novam tempestatem regno tumultus Gallici, cui vix consensu et concordia regum resisti queat; <span class="">section 13</span> si vero ad externum bellum domestica seditio adiciatur, sisti non posse. nec aliud eum, quam, ne frater in regno moriatur, sibi ipsi spem propinquam regni erepturum. <span class="">section 14</span> si utraque gloriosa res esset, et servasse fratri regnum et eripuisse, servati tamen regni, quae iuncta pietati sit, potiorem laudem <span class="italics">futuram</span> fuisse. sed enim vero cum detestabilis altera res et proxima parricidio sit, quid ad deliberationem dubii superesse? <span class="">section 15</span> utrum enim partem regni petiturum esse, an totum erepturum? si partem, ambo infirmos distractis viribus et omnibus iniuriis <span class="italics">propalam</span> obnoxios fore; si totum, privatumne ergo maiorem fratrem, an exulem <span class="italics">esse</span> illa aetate, illa corporis infirmitate, an <span class="italics">ad</span> ultimum mori iussurum? <span class="">section 16</span> egregium enim, ut fabulis traditus impiorum fratrum eventus taceatur, Persei exitum videri, qui ex fraterna caede raptum diadema in templo Samothracum, velut praesentibus dis exigentibus poenas, ad pedes victoris hostis prostratus posuerit. <span class="">section 17</span> eos ipsos, qui non illi amici, sed Eumeni infesti stimulent eum, pietatem constantiamque laudaturos, si fidem ad ultimum fratri praestitisset.</p><p><span class="">chapter 20</span> <span class="">section 1</span> haec plus valuere in Attali animo. itaque introductus in senatum gratulatus victoriam est; sua merita eo bello fratrisque, si qua erant, et Gallorum defectionem, quae nuper ingenti motu facta erat, exposuit; <span class="">section 2</span> petit, ut legatos mitteret ad eos, quorum auctoritate ab armis avocarentur. his pro regni utilitate editis mandatis, <span class="pagebreak" id="index.xml-pb-d30e882">[Page p.183]</span> Aenum sibi et Maroneam petit. <span class="">section 3</span> ita destituta eorum spe, qui fratre accusato partitionem regni petiturum crediderant, curia excessit. <span class="strikethrough">ut</span> raro alias quisquam rex aut privatus tanto favore tantoque omnium adsensu est auditus: omnibus honoribus muneribusque <span class="italics">et</span> praesens est cultus et proficiscentem prosecuti sunt.</p><p><span class="">section 4</span> inter multas Asiae Graeciaeque legationes Rhodiorum maxime legati civitatem converterunt. <span class="">section 5</span> nam cum primo in veste candida visi essent, quod et gratulantis decebat, et, si sordidam vestem habuissent, lugentium Persei casum praebere speciem poterant, <span class="">section 6</span> postquam consulti ab M. Iunio consule patres stantibus in comitio legatis, an locum, lautia senatumque darent, nullum hospitale ius in iis esse servandum censuerunt, <span class="">section 7</span> egressus e curia consul, cum Rhodii gratulatum se de victoria purgatumque civitatis crimina dicentes venisse petissent, ut senatus sibi daretur, pronuntiat sociis et amicis et alia comiter atque hospitaliter praestare Romanos et senatum dare consuesse: <span class="">section 8</span> Rhodios non ita meritos eo bello, ut amicorum <span class="italics">sociorumque</span> numero habendi sint; <span class="">section 9</span> his auditis prostraverunt se omnes humi consulemque et cunctos, qui aderant, orantes, ne nova falsaque crimina plus obesse Rhodiis aecum censerent quam antiqua merita, quorum ipsi testes essent. <span class="">section 10</span> extemplo veste sordida sumpta domos principum cum precibus ac lacrimis circumibant orantes, ut prius cognoscerent causam quam condemnarent.</p><p><span class="">chapter 21</span> <span class="">section 1</span> M'. Iuventius Talna praetor, cuius inter cives et peregrinos iurisdictio erat, populum adversus Rhodios incitabat rogationemque promulgaverat, <span class="">section 2</span> ut Rhodiis bellum indiceretur, et ex magistratibus eius anni deligerent, qui ad id bellum cum classe mitteretur, se eum sperans futurum esse. <span class="">section 3</span> huic actioni M. Antonius et M. Pomponius tribuni plebis adversabantur. <span class="">section 4</span> sed et praetor novo maloque exemplo rem ingressus erat, quod non ante consulto senatu, non consulibus certioribus factis de sua unius sententia rogationem ferret, vellent <span class="pagebreak" id="index.xml-pb-d30e926">[Page p.184]</span> iuberentne Rhodiis bellum indici, <span class="">section 5</span> cum antea semper prius senatus de bello consultus esset, deinde <span class="italics">ex auctoritate</span> patrum ad populum latum, <span class="">section 6</span> et tribuni plebis, cum ita traditum esset, ne quis prius intercederet legi, quam privatis suadendi dissuadendique legem potestas facta esset, eoque persaepe evenisset, ut et, qui non professi essent se intercessuros, animadversis vitiis legis ex oratione dissuadentium intercederent, et, qui ad intercedendum venissent, desisterent victi auctoritatibus suadentium legem. <span class="">section 7</span> tum inter praetorem tribunosque omnia intempestive agendi certamen erat: <span class="">section 8</span> tribuni festinationem praetoris ante tempus intercedendo <span class="gap"> [...]</span> in adventum <span class="italics">imperatoris</span> <span class="gap"> [...]</span></p><p><span class="">chapter 22</span> <span class="">section 1</span> </p><div class="q"><p><span class="gap"> [...]</span> est. peccaverimusne adhuc dubium est; poenas, ignominias omnes iam patimur. antea, Carthaginiensibus victis, Philippo, Antiocho superatis, cum Romam venissemus, ex publico hospitio in curiam gratulatum vobis, patres conscripti, ex curia in Capitolium ad deos vestros dona ferentes <span class="italics">escendebamus;</span> nunc ex sordido deversorio, <span class="">section 2</span> vix mercede recepti ac prope hostium more extra urbem manere iussi, in hoc squalore venimus in curiam Romanam Rhodii, quos provinciis nuper Lycia atque Caria, quos praemiis atque honoribus amplissumis donastis. <span class="">section 3</span> et Macedonas Illyriosque liberos esse, ut audimus, iubetis, cum servierint, antequam vobiscum bellarent— <span class="">section 4</span> nec cuiusquam fortunae invidemus, immo agnoscimus clementiam populi Romani—: Rhodios, qui nihil aliud quam quieverunt hoc bello, hostes ex sociis facturi estis? <span class="">section 5</span> certe iidem vos estis Romani, qui ideo felicia bella vestra esse, quia iusta sint, prae vobis fertis, nec tam exitu eorum, quod vincatis, quam principiis, quod <span class="italics">numquam</span> sine causa suscipiatis, gloriamini. <span class="">section 6</span> Messana in Sicilia oppugnata Carthaginienses, Athenae oppugnatae et Graecia in servitutem petita et adiutus Hannibal pecunia auxiliis Philippum hostem fecerunt. <span class="">section 7</span> Antiochus ipse ultro, ab Aetolis, hostibus vestris, accersitus, ex Asia classe in Graeciam <span class="pagebreak" id="index.xml-pb-d30e979">[Page p.185]</span> traiecit; Demetriade et Chalcide et saltu Thermopylarum occupato de possessione imperii vos deicere <span class="italics">est</span> conatus. <span class="">section 8</span> cum Perseo socii vestri oppugnati, aut interfecti reguli principesque gentium aut populorum causa belli vobis fuere. <span class="">section 9</span> quem tandem titulum nostra calamitas habitura est, si perituri sumus? nondum segrego civitatis causam a Polyarato et Dinone, civibus nostris, et iis, quos ut traderemus vobis, adduximus. si omnes Rhodii aeque noxii essemus, quod nostrum in hoc bello crimen esset? <span class="">section 10</span> Persei partibus favimus et, quemadmodum Antiochi Philippique bello pro vobis adversus reges, sic nunc pro rege adversus vos stetimus. <span class="">section 11</span> quemadmodum soleamus socios iuvare et quam inpigre capessere bella, C. Livium, L. Aemilium Regillum interrogate, qui classibus vestris in Asia praefuerunt. <span class="">section 12</span> numquam vestrae naves pugnavere sine nobis. <span class="italics">nos</span> nostra classe pugnavimus semel ad Samum, iterum in Pamphylia adversus Hannibalem inperatorem; <span class="">section 13</span> quae victoria nobis eo gloriosior est, quod, cum ad Samum magnam partem navium adversa pugna et egregiam iuventutem amisissemus, ne tanta quidem clade territi iterum ausi <span class="italics">sumus</span> regiae classi ex Syria venienti obviam ire. <span class="">section 14</span> haec non gloriandi causa rettuli—neque enim ea nunc nostra est fortuna—, sed ut admonerem, quemadmodum adiuvare socios solerent Rhodii.</p> <p><span class="">chapter 23</span> <span class="">section 1</span> praemia et <span class="italics">Philippo et</span> Antiocho devictis amplissima accepimus a vobis. si, quae vestra nunc est fortuna deum benignitate et virtute vestra, ea Persei fuisset, et praemia petitum ad victorem regem venissemus in Macedoniam, quid tandem diceremus? <span class="">section 2</span> pecuniane a nobis adiutum an frumento? auxiliis terrestribus an navalibus? quod praesidium tenuisse nos? ubi pugnasse aut sub illius ducibus <span class="italics">aut</span> per nos ipsos? si quaereret, ubi miles noster, ubi navis intra praesidia sua fuisset, quid responderemus? <span class="">section 3</span> causam fortasse diceremus apud victorem, quem ad modum apud vos dicimus. <span class="">section 4</span> hoc enim legatos utroque <span class="italics">de</span> pace mittendo <span class="pagebreak" id="index.xml-pb-d30e1029">[Page p.186]</span> consecuti sumus, ut ne ab utraque parte gratiam iniremus, ab altera etiam crimen et periculum esset. <span class="">section 5</span> quamquam Perseus vere obiceret, id quod vos non potestis, patres conscripti, nos principio belli misisse ad vos legatos, qui pollicerentur vobis, quae ad bellum opus essent; navibus, armis, iuventute <span class="italics">nos</span> nostra, sicut prioribus bellis, ad omnia paratos fore. <span class="">section 6</span> ne praestaremus, per vos stetit, qui de quacumque causa tum aspernati nostra auxilia estis. neque fecimus igitur quicquam <span class="italics">tamquam</span> hostes, neque bonorum sociorum defuimus officio, sed a vobis prohibiti praestare fuimus. <span class="">section 7</span> <span class="q">‘quid igitur? nihilne factum neque dictum est in civitate vestra, Rhodii, quod nolletis, quo merito offenderetur populus Romanus? ’</span> hinc iam non, quod factum est, <span class="italics">sum</span> defensurus—non adeo insanio—, sed publicam causam a privatorum culpa segregaturus. <span class="">section 8</span> nulla est civitas, quae non et improbos cives aliquando et imperitam multitudinem semper habeat. <span class="">section 9</span> etiam apud vos fuisse audivi, qui adsentando multitudini grassarentur, et secessisse aliquando a vobis plebem nec in potestate vestra rem publicam fuisse. <span class="">section 10</span> si hoc in hac tam bene morata civitate accidere potuit, mirari quisquam potest aliquos fuisse apud nos, qui regis amicitiam petentes plebem nostram consiliis depravarent? qui tamen nihil ultra valuerunt, quam ut in officio cessaremus. <span class="">section 11</span> non praeteribo id, quod gravissimum est in hoc bello crimen civitatis nostrae: legatos eodem tempore et ad vos et ad Persea de pace misimus; quod infelix consilium furiosus, ut postea audivimus, <span class="">section 12</span> orator stultissimum fecit, quem sic locutum constat, tamquam C. Popilius legatus Romanus, quem ad summovendos a bello Antiochum et Ptolemaeum reges misistis, loqueretur. <span class="">section 13</span> sed tamen ea sive superbia, sive stultitia appellanda est, eadem, quae apud vos, et apud Persea fuit. <span class="">section 14</span> tam civitatium quam singulorum hominum mores sunt: gentes quoque aliae iracundae, aliae audaces, quaedam timidae, in vinum, in Venerem proniores aliae sunt. <span class="">section 15</span> Atheniensium populum <span class="pagebreak" id="index.xml-pb-d30e1068">[Page p.187]</span> fama est celerem et supra vires audacem esse ad conandum, Lacedaemoniorum cunctatorem et vix in ea, quibus fidit, ingredientem. <span class="">section 16</span> non negaverim et totam Asiae regionem inaniora parere ingenia, et nostrorum tumidiorem sermonem esse, quod excellere inter finitimas civitates videamur, et id ipsum non tam viribus nostris quam vestris honoribus ac iudiciis. <span class="">section 17</span> satis quidem et tunc in praesentia castigata illa legatio erat, cum tam tristi responso vestro dimissa. si tum parum ignominiae pensum est, haec certe tam miserabilis ac supplex legatio etiam insolentioris, quam illa fuit, legationis satis magnum piaculum esset. <span class="">section 18</span> superbiam, verborum praesertim, iracundi oderunt, prudentes inrident, utique si inferioris adversus superiorem est; capitali poena nemo umquam dignam iudicavit. <span class="">section 19</span> id enimvero periculum erat, ne Romanos Rhodii contemnerent. etiam deos aliqui verbis ferocioribus increpant, nec ideo quemquam fulmine ictum audimus.</p> <p><span class="">chapter 24</span> <span class="">section 1</span> quid igitur superat, quod purgemus, si nec factum hostile ullum nostrum est, <span class="italics">et</span> verba tumidiora legati offensionem aurium, non perniciem civitatis meruerunt? <span class="">section 2</span> voluntatis nostrae tacitae velut litem aestimari vestris inter vos sermonibus audio, patres conscripti: favisse nos regi et illum vincere maluisse, ideo bello persequendos esse credunt alii; <span class="">section 3</span> <span class="italics">alii</span> vestrum voluisse quidem nos hoc, non tamen ob id bello persequendos esse: neque moribus neque legibus ullius civitatis ita conparatum esse, ut, si qui velit inimicum perire, si nihil fecerit, quo id fiat, capitis damnetur. <span class="">section 4</span> his, qui nos poena, non crimine liberant, gratiam quidem habemus; ipsi nobis hanc dicimus legem: si omnes voluimus, quod arguimur—non distinguimus voluntatem a facto—, omnes plectamur: <span class="">section 5</span> si alii principum nostrorum vobis, alii regi faverunt, non postulo, ut propter nos, qui partium vestrarum fuimus, regis fautores salvi sint; illud deprecor, ne nos propter illos pereamus. <span class="">section 6</span> non estis vos illis infestiores, quam civitas <span class="pagebreak" id="index.xml-pb-d30e1102">[Page p.188]</span> est ipsa; et hoc quia sciebant, plerique eorum aut profugerunt aut mortem sibi consciverunt; alii damnati a nobis in potestate vestra erunt, patres conscripti. <span class="">section 7</span> ceteri Rhodii sicut gratiam nullam meriti hoc bello, ita ne poenam quidem sumus. priorum nostrorum benefactorum cumulus hoc, quod nunc cessatum in officio est, expleat. <span class="">section 8</span> cum tribus regibus gessistis bella per hos annos; ne plus obsit nobis, quod uno bello cessavimus, quam quod duobus bellis pro vobis pugnavimus. <span class="">section 9</span> Philippum, Antiochum, Persea tamquam tris sententias ponite: duae nos absolvunt, una dubia est; ut gravior sit, illi de nobis <span class="italics">si</span> iudicarent, damnati essemus; vos iudicatis, patres conscripti, sit Rhodus in terris an funditus deleatur; <span class="">section 10</span> non enim de bello deliberatis, patres conscripti, quod inferre potestis, gerere non potestis, cum nemo Rhodiorum arma adversus vos <span class="italics">sit</span> laturus. <span class="">section 11</span> si perseverabitis in ira, tempus a vobis petemus, quo hanc funestam legationem domum referamus; omnia libera capita, quidquid Rhodiorum virorum feminarum est, cum omni pecunia nostra naves conscendemus ac relictis penatibus publicis privatisque Romam veniemus et omni auro et argento, <span class="">section 12</span> quidquid publici, <span class="italics">quidquid</span> privati est, in comitio, in vestibulo curiae vestrae cumulato, corpora nostra coniugumque ac liberorum vestrae potestati permittemus, hic passuri, quodcumque patiendum erit; <span class="">section 13</span> procul ab oculis nostris urbs nostra diripiatur, incendatur. <span class="">section 14</span> hostis Rhodios esse Romani iudicare <span class="italics">possunt, facere non</span> possunt; est enim et nostrum aliquod de nobis iudicium, quo numquam iudicabimus nos vestros hostis, nec quicquam hostile, etiam si omnia patiemur, faciemus.</p></div><p><span class="">chapter 25</span> <span class="">section 1</span> secundum talem orationem universi rursus prociderunt supplices ramosque oleae iactantes; tandem excitati curia excesserunt. tunc sententiae interrogari coeptae. <span class="">section 2</span> infestissimi Rhodiis erant, qui consules praetoresve aut legati gesserant in Macedonia bellum. plurimum causam eorum adiuvit M. Porcius Cato, qui, <span class="pagebreak" id="index.xml-pb-d30e1144">[Page p.189]</span> asper ingenio, tum lenem mitemque senatorem egit. <span class="">section 3</span> non inseram simulacrum veri copiose, quae dixerit, referendo: ipsius oratio scripta extat, Originum quinto libro inclusa. <span class="">section 4</span> Rhodiis responsum ita redditum est, ut nec hostes fierent nec socii permanerent. Philocrates et Astymedes principes legationis erant. <span class="">section 5</span> partim cum Philocrate renuntiare Rhodum legationem placuit, partim cum Astymede Romae subsistere, <span class="italics">qui,</span> quae agerentur, scirent certioresque suos facerent. <span class="">section 6</span> in praesentia deducere ante certam diem ex Lycia Cariaque iusserunt praefectos. haec Rhodum nuntiata, quae per se tristia fuissent, quia maioris mali levatus erat timor, cum bellum timuissent, in gaudium verterunt. <span class="">section 7</span> itaque extemplo coronam viginti milium aureorum decreverunt; Theodotum, praefectum classis, in eam legationem miserunt. societatem ab Romanis ita volebant peti, ut nullum de ea re scitum populi fieret aut litteris mandaretur, quod, nisi impetrarent, maior a repulsa ignominia esset. <span class="">section 8</span> praefecti classis id unius erat ius, ut agere de ea re sine rogatione ulla perlata posset nam ita per tot annos in amicitia fuerant, <span class="">section 9</span> ut sociali foedere se cum Romanis non inligarent, ob nullam aliam causam, quam ne spem regibus absciderent auxilii sui, si quid opus esset, neu sibi ipsis fructus ex benignitate et fortuna eorum percipiendi. <span class="">section 10</span> tunc utique petenda societas videbatur, non quae tutiores eos ab aliis faceret — nec enim timebant quemquam praeter Romanos —, sed quae ipsis Romanis minus suspectos. <span class="">section 11</span> sub idem fere tempus et Caunii descivere ab iis, et Mylassenses Euromensium oppida occuparunt. <span class="">section 12</span> non ita fracti animi civitatis erant, ut non sentirent, si Lycia et Caria ademptae ab Romanis forent, cetera aut se ipsa per defectionem liberarent aut a finitumis occuparentur, includi se insulae parvae et sterilis agri litoribus, quae nequaquam alere tantae urbis populum posset. <span class="">section 13</span> missa igitur iuventute propere et Caunios, quamquam Cibyratarum asciverant auxilia, coegerunt imperio parere; <span class="pagebreak" id="index.xml-pb-d30e1173">[Page p.190]</span> et Mylassensis Alabandensisque, qui Euromensium provinciam ademptum et ipsi coniuncto exercitu venerant, circa Orthosiam acie vicerunt.</p><p><span class="">chapter 26</span> <span class="">section 1</span> dum haec ibi, alia in Macedonia, alia Romae <span class="strikethrough">in Asia</span> geruntur, interim <span class="italics">in</span> Illyrico L. Anicius rege Gentio, sicut ante dictum est, in potestatem redacto Scodrae, <span class="">section 2</span> quae regia fuerat, praesidio inposito Gabinium praefecit, Rhizoni et Olcinio, urbibus opportunis, C. Licinium. <span class="">section 3</span> praepositis his Illyrico, reliquo exercitu in Epirum est profectus. ubi prima Phanote ei dedita est omni multitudine cum infulis obviam effusa. <span class="">section 4</span> hinc praesidio inposito in Molossidem transgressus, cuius omnibus oppidis praeter Passaronem et Tecmonem et Phylacen et Horreum receptis primum ad Passaronem ducit. <span class="">section 5</span> Antinous et Theodotus principes eius civitatis erant, insignes et favore Persei et odio adversus Romanos, iidem universae genti auctores desciscendi ab Romanis. <span class="">section 6</span> hi conscientia privatae noxae, quia ipsis nulla spes veniae erat, ut communi ruina patriae opprimerentur, clauserunt portas, multitudinem, ut mortem servituti praeponerent, hortantes. <span class="">section 7</span> nemo adversus praepotentis viros hiscere audebat; tandem Theodotus quidam, nobilis et ipse adulescens, cum maior a Romanis metus timorem a principibus suis vicisset, <span class="q">‘quae vos rabies’</span> inquit <span class="q">‘agitat, qui duorum hominum noxae civitatem accessionem facitis? <span class="">section 8</span> equidem pro patria qui letum oppetissent, saepe fando audivi: <span class="italics">qui</span> patriam pro se perire aecum censerent, hi primi inventi sunt. quin aperimus portas et imperium accipimus, quod orbis terrarum accepit?’</span> <span class="">section 9</span> haec dicentem cum multitudo sequeretur, Antinous et Theodotus in primam stationem hostium inruperunt atque ibi offerentes se ipsi volneribus interfecti; urbs dedita est Romanis. <span class="">section 10</span> simili pertinacia Cephalonis principis clausum Tecmonem ipso interfecto per deditionem recepit. nec Phylace nec Horreum oppugnationem tulerunt. <span class="">section 11</span> pacata Epiro divisisque in hiberna copiis per opportunas urbes, <span class="pagebreak" id="index.xml-pb-d30e1218">[Page p.191]</span> regressus ipse in Illyricum Scodrae, quo quinque legati ab Roma venerant, evocatis ex tota provincia principibus conventum habuit. <span class="">section 12</span> ibi pro tribunali pronuntiavit de sententia consilii senatum populumque Romanum Illyrios esse liberos iubere: praesidia ex omnibus oppidis, arcibus, castellis sese deducturum. <span class="">section 13</span> non solum liberos, sed etiam inmunes fore Issenses et Taulantios, Dassaretiorum Pirustas, Rhizonitas, Olciniatas, quod incolumi Gentio ad Romanos defecissent. <span class="">section 14</span> Daorsis quoque immunitatem dare, quod relicto Caravantio cum armis ad Romanos transissent. Scodrensibus et Dassarensibus et Selepitanis ceterisque Illyriis vectigal dimidium eius, quod regi pependissent, <span class="italics">inpositum,</span> inde in tres partes Illyricum divisit. <span class="">section 15</span> unam eam fecit, quae supra † dictam est, alteram Labeatas omnis, tertiam Agravonitas et Rhizonitas et Olciniatas accolasque eorum. hac formula dicta <span class="strikethrough">in</span> Illyrico ipse inde Epiri Passaronem in hiberna redit.</p><p><span class="">chapter 27</span> <span class="">section 1</span> dum haec in Illyrico geruntur, Paulus ante adventum decem legatorum Q. Maximum filium iam ab Roma regressum ad Aeginium et Agassas diripiendas mittit, Agassas, quod, cum Marcio consuli tradidissent urbem petita ultro societate Romana, defecerant rursus ad Persea; <span class="">section 2</span> Aeginiensium novum crimen erat: <span class="">section 3</span> famae de victoria Romanorum fidem non habentes in quosdam militum urbem ingressos hostiliter saevierant. <span class="">section 4</span> ad Aeniorum quoque urbem diripiendam L. Postumium misit, quod pertinacius quam finitumae civitates in armis fuerant. <span class="">section 5</span> autumni fere tempus erat; cuius temporis initio ad circumeundam Graeciam visendaque, <span class="italics">quae</span> nobilitata fama maiora auribus accepta sunt, quam oculis noscuntur, uti statuit. <span class="">section 6</span> praeposito castris C. Sulpicio Galo profectus cum haud magno comitatu, tegentibus latera Scipione filio et Athenaeo, Eumenis regis fratre, per Thessaliam Delphos petit, inclutum oraculum. <span class="">section 7</span> ubi sacrificio Apollini facto inchoatas in vestibulo columnas, quibus imposituri statuas <span class="pagebreak" id="index.xml-pb-d30e1257">[Page p.192]</span> regis Persei fuerant, suis statuis victor destinavit. <span class="">section 8</span> Lebadiae quoque templum Iovis Trophonii adit: ibi cum vidisset os specus, per quod oraculo utentes sciscitatum deos descendunt, sacrificio Iovi Hercynnaeque facto, quorum ibi templum est, Chalcidem ad spectaculum Euripi Euboeaeque, tantae insulae, ponte continenti iunctae descendit. <span class="">section 9</span> a Chalcide Aulidem traicit, trium milium spatio distantem, portum inclutum statione quondam mille navium Agamemnoniae classis, Dianaeque templum, ubi navibus cursum ad Troiam filia victima aris admota rex ille regum <span class="italics">petiit. <span class="">section 10</span> inde Oropum</span> Atticae ventum est, ubi pro deo vates anticus colitur templumque vetustum est fontibus rivisque circa amoenum; <span class="">section 11</span> Athenas inde, plenas quidem et ipsas vetustae famae, multa tamen visenda habentis, arcem, portus, muros Piraeum urbi iungentis, navalia, <span class="italics">monumenta</span> magnorum imperatorum, simulacra deorum hominumque, omni genere et materiae et artium insignia.</p><p><span class="">chapter 28</span> <span class="">section 1</span> sacrificio Minervae, praesidi arcis, in urbe facto profectus Corinthum altero die pervenit. <span class="">section 2</span> urbs erat tunc praeclara ante excidium; arx quoque et Isthmus praebuere spectaculum: arx intra moenia in immanem altitudinem edita, scatens fontibus; Isthmus duo maria <span class="italics">ab</span> occasu et ortu solis finitima artis faucibus dirimens. <span class="">section 3</span> Sicyonem inde et Argos, nobiles urbes, adit; inde haud parem opibus Epidaurum, sed inclutam Aesculapi nobili templo, quod quinque milibus passuum ab urbe distans nunc vestigiis revolsorum donorum, tum donis dives erat, quae remediorum salutarium aegri mercedem sacraverant deo. <span class="">section 4</span> inde Lacedaemonem adit, non operum magnificentia, sed disciplina institutisque memorabilem; unde per Megalopolim Olympiam escendit. <span class="">section 5</span> ubi et alia quidem spectanda ei visa: Iovem velut praesentem intuens motus animo est. itaque haud secus, quam si in Capitolio immolaturus esset, sacrificium amplius solito apparari iussit. <span class="">section 6</span> ita peragrata Graecia, <span class="pagebreak" id="index.xml-pb-d30e1294">[Page p.193]</span> ut nihil eorum, quae quisque Persei bello privatim aut publice sensisset, inquireret, ne cuius metu sollicitaret animos sociorum, Demetriadem cum <span class="italics">comitatu</span> revertit. in itinere sordidata turba Aetolorum occurrit; <span class="">section 7</span> mirantique et percunctanti, quid esset, defertur quingentos quinquaginta principes ab Lycisco et Tisippo, circumsesso senatu per milites Romanos, missos <span class="italics">ab</span> A. Baebio, <span class="italics">praefecto</span> praesidii, interfectos, alios in exilium actos esse, bonaque eorum, qui interfecti essent, et exulum possideri. <span class="">section 8</span> iussis, qui arguebantur, Amphipoli adesse ipse convento Cn. Octavio Demetriade, postquam fama accidit traiecisse iam mare decem legatos, omnibus aliis omissis Apolloniam ad eos pergit. <span class="">section 9</span> quo cum Perseus obviam Amphipoli omni solutus custodia processisset—id diei iter est—, ipsum quidem benigne <span class="italics">adlocutus</span> est; ceterum postquam in castra ad Amphipolim venit, graviter increpuisse traditur C. Sulpicium, <span class="">section 10</span> primum quod Persea tam procul a se vagari per provinciam passus esset, deinde quod adeo indulsisset militibus, ut nudare tegulis muros urbis ad tegenda hibernacula sua pateretur; <span class="">section 11</span> referrique tegulas et refici detecta, sicut fuerant, iussit. et Persea quidam cum maiore filio Philippo traditos A. Postumio in custodiam misit; filiam cum minore filio a Samothrace accitos Amphipolim omni liberali cultu habuit.</p><p><span class="">chapter 29</span> <span class="">section 1</span> ipse, ubi dies venit, quo adesse Amphipoli denos principes civitatium iusserat litterasque omnis, quae ubique depositae essent, et pecuniam regiam conferri, cum decem legatis circumfusa omni multitudine Macedonum in tribunali consedit. <span class="">section 2</span> adsuetis regio imperio tamen novi <span class="italics">inperii</span> formam terribilem praebuit tribunal, summoto aditus, praeco, accensus, insueta omnia oculis auribusque, quae vel socios, nedum hostis victos terrere possent. <span class="">section 3</span> silentio per praeconem facto Paulus Latine, quae senatui, quae sibi ex consilii sententia visa essent, pronuntiavit. ea Cn. Octavius praetor— <span class="pagebreak" id="index.xml-pb-d30e1334">[Page p.194]</span> nam et ipse aderat—interpretata sermone Graeco referebat: <span class="">section 4</span> omnium primum liberos esse iubere Macedonas, habentis urbes easdem agrosque, utentes legibus suis, annuos creantis magistratus; tributum dimidium eius, quod pependissent regibus, pendere populo Romano. <span class="">section 5</span> deinde in quattuor regiones dividi Macedoniam: unam fore et primam partem quod agri inter Strymonem et Nessum sit amnem; <span class="">section 6</span> accessurum huic parti trans Nessum ad orientem versum, qua Perseus tenuisset, vicos, castella, oppida, praeter Aenum et Maroneam et Abdera; cis Strymonem autem vergentia ad occasum, Bisalticam omnem cum Heraclea, quam Sinticen appellant. <span class="">section 7</span> secundam fore regionem, quam ab ortu Strymo amplecteretur amnis, praeter Sinticen, Heracleam et Bisaltas, ab occasuque Axius terminaret fluvius, additis Paeonibus, qui prope Axium flumen ad regionem orientis colerent. <span class="">section 8</span> tertia pars facta, quam Axius ab oriente, Peneus amnis ab occasu cingunt; ad septentrionem Bora mons obicitur; adiecta huic parti regio Paeoniae, qua ab occasu praeter Axium amnem porrigitur; Edessa quoque et Beroea eodem concesserunt. <span class="">section 9</span> quarta regio trans Boram montem, una parte confinis Illyrico, altera Epiro. capita regionum, ubi concilia fierent, primae regionis Amphipolim, secundae Thessalonicen, tertiae Pellam, quartae Pelagoniam fecit. eo concilia suae cuiusque regionis indici, pecuniam conferri, ibi magistratus creari iussit. <span class="">section 10</span> pronuntiavit deinde neque conubium neque commercium agrorum aedificiorumque inter se placere cuiquam extra fines regionis suae esse. <span class="">section 11</span> metalla quoque auri atque argenti non exerceri, <span class="strikethrough">nec</span> ferri et aeris permitti. vectigal exercentibus dimidium eius inpositum, quod pependissent regi. et sale invecto uti vetuit. <span class="">section 12</span> Dardanis repetentibus Paeoniam, quod et sua fuisset et continens esset finibus suis, omnibus dare libertatem pronuntiavit, qui sub regno Persei fuissent. <span class="">section 13</span> post non impetratam Paeoniam salis commercium dedit; tertiae regioni imperavit, ut <span class="pagebreak" id="index.xml-pb-d30e1361">[Page p.195]</span> Stobos Paeoniae deveherent, pretiumque statuit. <span class="">section 14</span> navalem materiam et ipsos caedere et alios pati vetuit. regionibus, quae adfines barbaris essent— excepta autem tertia omnes erant—, permisit, ut praesidia armata in finibus extremis haberent.</p><p><span class="">chapter 30</span> <span class="">section 1</span> haec pronuntiata primo die conventus varie adfecerunt animos. libertas praeter spem data adrexit et levatum annuum vectigal; <span class="">section 2</span> regionatim commercio interruptis ita videri lacerata <span class="italics">Macedonia,</span> tamquam animali in artus alterum alterius indigentis distracto : adeo, quanta Macedonia esset, quam divisui facilis, quam se ipsa quaeque contenta pars esset, Macedones quoque ignorabant. <span class="">section 3</span> pars prima Bisaltas habet, fortissimos viros —trans Nessum amnem incolunt et circa Strymonem —, et multas frugum proprietates et metalla et opportunitatem Amphipolis, quae obiecta claudit omnes ab oriente sole in Macedoniam aditus. <span class="">section 4</span> secunda pars celeberrimas urbes Thessalonicen <span class="italics">et</span> Cassandream habet, ad hoc Pallenen, fertilem ac frugiferam terram; maritimas quoque opportunitates ei praebent portus ad Toronen ac montem Atho <span class="italics">Aeneamque</span> et Acanthum, alii <span class="italics">ad Thessaliam</span> insulamque Euboeam, alii ad Hellespontum opportune versi. <span class="">section 5</span> tertia regio nobilis urbes Edessam et Beroeam et Pellam habet et Vettiorum bellicosam gentem, incolas quoque permultos Gallos et Illyrios, inpigros cultores. <span class="">section 6</span> quartam regionem Eordaei et Lyncestae et Pelagones incolunt; <span class="">section 7</span> iuncta his Atintania et Tymphaeis et Elimiotis. frigida haec omnis duraque cultu et aspera plaga est; cultorum quoque ingenia terrae similia habet. ferociores eos et accolae barbari faciunt, nunc bello exercentes, nunc in pace miscentes ritus suos. <span class="">section 8</span> divisa itaque Macedonia partium usibus separatis, quanta universa <span class="italics">esset,</span> ostendit.</p><p><span class="">chapter 31</span> <span class="">section 1</span> Macedoniae formula dicta cum leges quoque se daturum ostendisset, Aetoli deinde citati. in qua cognitione magis utra pars Romanis, utra regi favisset quaesitum est, quam utra fecisset iniuriam aut <span class="pagebreak" id="index.xml-pb-d30e1408">[Page p.196]</span> accepisset; <span class="">section 2</span> noxa liberati interfectores; exilium pulsis aeque ratum fuit ac mors interfectis; A. Baebius unus est damnatus, quod milites Romanos praebuisset ad ministerium caedis. <span class="">section 3</span> hic eventus Aetolorum causae in omnibus Graeciae gentibus populisque eorum, qui partis Romanorum fuerant, inflavit ad intolerabilem superbiam animos et obnoxios pedibus eorum subiecit, quos aliqua parte suspicio favoris in regem contigerat. <span class="">section 4</span> tria genera principum in civitatibus erant, duo, quae adulando aut Romanorum imperium aut amicitiam regum sibi privatim opes oppressis faciebant civitatibus; media una <span class="italics">pars</span> utrique generi adversa libertatem legesque tuebatur. <span class="">section 5</span> his <span class="italics">ut maior</span> apud suos caritas, ita minor ad externos gratia erat. secundis rebus elati Romanorum partis eius fautores soli tum in magistratibus, soli in legationibus erant. <span class="">section 6</span> hi cum frequentes et ex Peloponneso et ex Boeotia et ex aliis Graeciae conciliis adessent, implevere aures decem legatorum: <span class="">section 7</span> non eos tantum, qui se propalam per vanitatem iactassent tamquam hospites et amicos Persei, sed multo plures alios ex occulto favisse regi, qui per speciem tuendae libertatis in conciliis adversus Romanos omnia instruxissent, <span class="">section 8</span> nec aliter eas mansuras in fide gentes, nisi fractis animis <span class="italics">adversarum</span> partium aleretur confirmareturque auctoritas eorum, qui nihil praeter imperium Romanorum spectarent. <span class="">section 9</span> ab his editis nominibus evocati litteris imperatoris ex Aetolia Acarnaniaque et Epiro et Boeotia, qui Romam ad causam dicendam sequerentur; in Achaiam ex decem legatorum numero profecti duo, C. Claudius et Cn. Domitius, ut ipsi edicto evocarent. <span class="">section 10</span> id duabus de causis factum, una, quod fiduciae plus animorumque esse Achaeis ad non parendum credebant et forsitan etiam in periculo fore Callicraten et ceteros criminum auctores delatoresque; <span class="">section 11</span> altera, cur praesentes evocarent, causa erat, quod ex aliis gentibus principum litteras deprensas in commentariis regiis habebant, in Achaeis caecum erat crimen nullis eorum litteris inventis.</p><div class="pagebreak" id="index.xml-pb-d30e1441">[Page p.197]</div><p><span class="">section 12</span> Aetolis dimissis Acarnanum citata gens. in his nihil novatum, nisi quod Leucas exempta est Acarnanum concilio. <span class="">section 13</span> quaerendo deinde latius, qui publice aut privatim partium regis fuissent, in Asiam quoque cognitionem extendere et ad Antissam in Lesbo insula dirundam <span class="italics">ac</span> traducendos Methymnam Antissaeos Labeonem miserunt, <span class="">section 14</span> quod Antenorem, regium praefectum, quo tempore cum lembis circa Lesbum esset vagatus, portu receptum commeatibus iuvissent. <span class="">section 15</span> duo securi percussi viri insignes, Andronicus, Andronici filius, Aetolus, quod patrem secutus arma contra populum Romanum tulisset, et Neo Thebanus, quo auctore societatem cum Perseo iunxerant.</p><p><span class="">chapter 32</span> <span class="">section 1</span> his rerum externarum cognitionibus interpositis Macedonum rursus advocatum concilium; <span class="">section 2</span> pronuntiatum, quod ad statum Macedoniae pertinebat, senatores, quos synhedros vocant, legendos esse, quorum consilio res publica administraretur. <span class="">section 3</span> nomina deinde sunt recitata principum Macedonum, quos cum liberis maioribus quam quindecim annos natis praecedere in Italiam placeret. <span class="">section 4</span> id, prima specie saevom, mox apparuit multitudini Macedonum pro libertate sua esse factum. nominati sunt enim regis amici purpuratique, duces exercituum, praefecti navium aut praesidiorum, servire regi humiliter, aliis superbe imperare adsueti; <span class="">section 5</span> praedivites alii, alii, quos fortuna non aequarent, his sumptibus pares; regius omnibus victus vestitusque, nulli civilis animus, neque legum neque libertatis aequae patiens. <span class="">section 6</span> omnes igitur, qui in aliquis ministeriis regiis, etiam qui in legationibus fuerant, iussi Macedonia excedere atque in Italiam ire: qui non paruisset imperio, mors denuntiata. <span class="">section 7</span> leges Macedoniae dedit cum tanta cura, ut non hostibus victis, sed sociis bene meritis dare videretur, et quas ne usus quidem longo tempore, qui unus est legum corrector, experiendo argueret.</p><p><span class="">section 8</span> ab seriis rebus ludicrum, quod ex multo ante praeparato et in Asiae civitates et ad reges missis, qui denuntiarent, <span class="pagebreak" id="index.xml-pb-d30e1479">[Page p.198]</span> et, cum circumiret ipse Graeciae civitates, indixerat principibus, magno apparatu Amphipoli fecit. <span class="">section 9</span> nam et artificum omnis generis, qui ludicram artem faciebant, ex toto orbe terrarum multitudo et athletarum et nobilium equorum convenit et legationes cum victimis et quidquid aliud deorum hominumque causa fieri magnis ludis in Graecia solet, <span class="">section 10</span> ita factum est, ut non magnificentiam tantum, sed prudentiam in dandis spectaculis, ad quae rudes tum Romani erant, admirarentur. <span class="">section 11</span> epulae quoque legationibus paratae et opulentia et cura eadem. vulgo dictum ipsius ferebant et convivium instruere et ludos parare eiusdem esse, qui vincere bello sciret.</p><p><span class="">chapter 33</span> <span class="">section 1</span> edito ludicro <span class="strikethrough">omnis generis</span> clupeisque aereis in naves inpositis cetera omnis generis arma cumulata <span class="italics">in</span> ingentem acervum, precatus Martem, Minervam Luamque matrem et ceteros deos, quibus spolia hostium dicare ius fasque est, ipse imperator face subdita succendit; <span class="">section 2</span> deinde circumstantes tribuni militum pro se quisque ignes coniecerunt. <span class="">section 3</span> notata est in illo conventu Europae Asiaeque, undique partim ad gratulationem, partim ad spectaculum contracta multitudine, tantis navalibus terrestribusque exercitibus, ea copia rerum, <span class="">section 4</span> ea vilitas annonae, ut et privatis et civitatibus et gentibus dona data pleraque eius generis sint ab imperatore, non in usum modo praesentem, sed etiam quod domos aveherent. <span class="">section 5</span> spectaculo fuit ei, quae venerat, turbae non scaenicum magis ludicrum, non certamina hominum aut curricula equorum, quam praeda Macedonica omnis, ut viseretur, exposita, statuarum tabularumque <span class="italics">et</span> textilium et vasorum ex auro et argento et aere et ebore factorum ingenti cura in ea regia, <span class="">section 6</span> ut non in praesentem modo speciem, qualibus referta regia Alexandreae erat, sed in perpetuum usum fierent. <span class="">section 7</span> haec in classem inposita devehenda Romam Cn. Octavio data.</p><p>Paulus benigne legatis dimissis transgressus Strymonem mille passuum ab Amphipoli castra posuit; inde <span class="pagebreak" id="index.xml-pb-d30e1517">[Page p.199]</span> profectus Pellam quinto die pervenit. <span class="">section 8</span> praetergressus urbem, ad Pellaeum, quod vocant, biduum moratus, P. Nasicam et Q. Maximum filium cum parte copiarum ad depopulandos Illyrios, qui Persea iuverant bello, misit iussos ad Oricum sibi occurrere; ipse Epirum petens quintis decimis castris Passaronem pervenit.</p><p><span class="">chapter 34</span> <span class="">section 1</span> haud procul inde Anici castra aberant. ad quem litteris missis, ne quid ad ea, quae fierent, moveretur: senatum praedam Epiri civitatium, quae ad Persea defecissent, exercitui dedisse suo, missis centurionibus in singulas urbes, qui se dicerent ad praesidia deducenda venisse, ut liberi Epirotae sicut Macedones essent, denos principes ex singulis evocavit civitatibus; <span class="">section 2</span> quibus cum denuntiasset, ut aurum atque argentum in publicum proferretur, per omnes civitates cohortes dimisit. <span class="">section 3</span> ante in ulteriores quam in propiores profecti, ut uno die in omnes perveniretur. <span class="">section 4</span> edita tribunis centurionibusque erant, quae agerentur. mane omne aurum argentumque conlatum; hora quarta signum ad diripiendas urbes datum est militibus; <span class="">section 5</span> tantaque praeda fuit, ut in equitem quadringeni denarii, peditibus duceni dividerentur, centum quinquaginta milia capitum humanorum abducerentur. <span class="">section 6</span> muri deinde direptarum urbium diruti sunt; ea fuere oppida circa septuaginta. vendita praeda omnis, inde ea summa militi numerata est. <span class="">section 7</span> Paulus ad mare Oricum descendit nequaquam, ut ratus erat, expletis militum animis, qui, tamquam nullum in Macedonia gessissent bellum, expertis regiae praedae esse indignabantur. <span class="">section 8</span> Orici cum missas cum Scipione Nasica Maximoque filio copias invenisset, exercitu in naves inposito in Italiam traiecit. <span class="">section 9</span> et post paucos dies Anicius conventu reliquorum Epirotarum Acarnanumque acto iussisque in Italiam sequi principibus, quorum cognitionem causae <span class="italics">senatui</span> reservarat, et ipse navibus expectatis, quibus usus Macedonicus exercitus erat, in Italiam traiecit.</p><p><span class="">section 10</span> cum haec in Macedonia Epiroque gesta sunt, legati, <span class="pagebreak" id="index.xml-pb-d30e1551">[Page p.200]</span> qui cum Attalo ad finiendum bellum inter Gallos et regem Eumenem missi erant, in Asiam pervenerant. <span class="">section 11</span> indutiis per hiemem factis et Galli domos abierant et rex in hiberna concesserat Pergamum gravique morbo aeger fuerat. ver primum eos domo excivit iamque Synnada pervenerant et Eumenes ad Sardis undique exercitum contraxerat. <span class="">section 12</span> ibi Romani cum et Solovettium, ducem Gallorum, † Synnades adlocutus <span class="sic">{ettalus}</span> cum eis profectus, sed castra Gallorum intrare eum non placuit, ne animi ex disceptatione inritarentur. <span class="">section 13</span> P. Licinius consularis <span class="italics">cum</span> regulo Gallorum est locutus rettulitque ferociorem eum deprecando factum, <span class="">section 14</span> ut mirum videri possit inter tam opulentos reges, Antiochum Ptolemaeumque, tantum legatorum Romanorum verba valuisse, ut extemplo pacem facerent, apud Gallos nullius momenti fuisse.</p><p><span class="">chapter 35</span> <span class="">section 1</span> Romam primum reges captivi, Perseus et Gentius, in custodiam cum liberis abducti, dein turba alia captivorum, tum quibus Macedonum denuntiatum erat, ut Romam venirent, principumque Graeciae; <span class="">section 2</span> nam ii quoque non solum praesentes exciti erant, sed etiam, si qui apud reges esse dicebantur, litteris arcessiti sunt. <span class="">section 3</span> Paulus ipso post dies paucos regia nave ingentis magnitudinis, quam sedecim versus remorum agebant, ornata Macedonicis spoliis non insignium tantum armorum, sed etiam regiorum textilium, adverso Tiberi ad urbem est subvectus, conpletis ripis obviam effusa multitudine. <span class="">section 4</span> paucos post dies Anicius et Octavius classe sua advecti. tribus iis omnibus decretus est ab senatu triumphus mandatumque Q. Cassio praetori, cum tribunis plebis ageret, ex auctoritate patrum rogationem ad plebem ferrent, ut iis, quo die urbem triumphantes inveherentur, imperium esset. <span class="">section 5</span> intacta invidia media sunt: ad summa ferme tendit. nec de Anici nec de Octavi triumpho dubitatum est; Paulum, cui ipsi quoque se conparare erubuissent, obtrectatio carpsit. <span class="">section 6</span> antiqua disciplina milites habuerat; de praeda parcius, quam speraverant <span class="pagebreak" id="index.xml-pb-d30e1585">[Page p.201]</span> ex tantis regiis opibus, dederat nihil relicturis, si aviditati indulgeretur, quod in aerarium deferret. <span class="">section 7</span> totus Macedonicus exercitus imperatori ita <span class="gap"> [...]</span> neglegenter adfuturus comitiis ferendae legis. <span class="">section 8</span> sed eos Ser. Sulpicius Galba, qui tribunus militum secundae legionis in Macedonia fuerat, privatim imperatori inimicus, prensando ipse et per suae legionis milites sollicitando stimulaverat, ut frequentes ad suffragium adessent. <span class="">section 9</span> imperiosum ducem et malignum antiquando rogationem, quae de triumpho eius ferretur, ulciscerentur. plebem urbanam secuturam esse militum iudicia. pecuniam illum dare non potuisse: militem honorem dare posse. ne speraret ibi fructum gratiae, ubi non meruisset.</p><p><span class="">chapter 36</span> <span class="">section 1</span> his incitatis cum in Capitolio rogationem eam Ti. Sempronius tribunus plebis ferret et privatis <span class="italics">de</span> lege dicendi locus esset <span class="italics">et</span> ad suadendum, ut in re minime dubia, haud quisquam procederet, Ser. <span class="">section 2</span> Galba repente processit et a tribunis postulavit, ut, quoniam hora iam octava diei esset, nec satis temporis ad demonstrandum haberet, cur L. Aemilium non iuberent triumphare, in posterum diem differrent et mane eam rem agerent: integro sibi die ad causam eam orandam opus esse. <span class="">section 3</span> cum tribuni dicere eo die, si quid vellet. iuberent, in noctem rem dicendo extraxit referendo admonendoque exacta acerbe munia militiae; plus laboris, plus periculi, quam desiderasset res, iniunctum; contra in praemiis, in honoribus omnia artata; <span class="">section 4</span> militiamque, si talibus succedat ducibus, horridiorem asperioremque bellantibus, eandem victoribus inopem atque inhonoratam futuram. Macedonas in meliore fortuna quam milites Romanos esse. <span class="">section 5</span> si frequentes postero die ad legem antiquandam adessent, intellecturos potentis viros non omnia in ducis, aliquid et in militum manu esse. <span class="">section 6</span> his vocibus incitati postero die milites tanta frequentia Capitolium conpleverunt, ut aditus nulli praeterea ad suffragium ferendum esset. <span class="">section 7</span> intro vocatae primae tribus cum antiquarent, concursus in Capitolium principum <span class="pagebreak" id="index.xml-pb-d30e1621">[Page p.202]</span> civitatis factus est, indignum facinus esse clamitantium L. Paulum tanti belli victorem despoliari triumpho: <span class="">section 8</span> obnoxios imperatores tradi licentiae atque avaritiae militari. iam nunc nimis saepe per ambitionem peccari; quid, si domini milites imperatoribus imponantur? <span class="">section 9</span> in Galbam pro se quisque probra ingerere. tandem hoc tumultu sedato M. Servilius, qui consul et magister equitum fuerat, ut de integro eam <span class="italics">rem</span> agerent ab tribunis petere, dicendique sibi ad populum potestatem facerent. <span class="">section 10</span> tribuni cum ad deliberandum secessissent, victi auctoritatibus principum de integro agere coeperunt revocaturosque se easdem tribus pronuntiarunt, si M. Servilius aliique privati, qui dicere vellent, dixissent.</p><p><span class="">chapter 37</span> <span class="">section 1</span> <span class="italics">tum Servilius</span> : </p><div class="q"><p>quantus imperator L. Aemilius fuerit, Quirites, si ex alia re nulla aestimari posset, vel hoc satis erat, quod, cum tam seditiosos et leves milites, tam nobilem, tam temerarium, tam eloquentem ad instigandam multitudinem inimicum in castris haberet, nullam in exercitu seditionem habuit. <span class="">section 2</span> eadem severitas imperii, quam nunc oderunt, tum eos continuit. itaque antiqua disciplina habiti <span class="italics">neque dixerunt seditiose quicquam</span> neque fecerunt. <span class="">section 3</span> Servius quidem Galba, si in L. Paulo accusando tirocinium ponere et documentum eloquentiae dare voluit, non triumphum inpedire debuit, quem, si nihil aliud, senatus iustum esse iudicaverat, sed postero die quam triumphatum esset, privatum eum <span class="italics">cum</span> visurus esset, nomen deferret et legibus interrogaret; <span class="">section 4</span> aut serius paulo, cum primum magistratum ipse cepisset, diem diceret inimico <span class="italics">et</span> eum ad populum accusaret. <span class="">section 5</span> ita et pretium recte facti triumphum haberet L. Paulus pro egregio bello gesto et poenam, si quid et vetere gloria sua et nova indignum fecisset. <span class="">section 6</span> sed videlicet, cui <span class="italics">nullum</span> crimen, nullum probrum dicere poterat, eius obtrectare laudes voluit. diem integrum hesterno die <span class="italics">ad</span> accusandum L. Paulum petit: quattuor horas, quantum supererat diei, <span class="pagebreak" id="index.xml-pb-d30e1672">[Page p.203]</span> dicendo absumpsit. <span class="">section 7</span> quis umquam tam nocens reus fuit, cuius vitia vitae tot horis expromi non possent? quid interim obiecit, quod L. Paulus, si causam dicat, negatum velit? <span class="">section 8</span> duas mihi aliquis contiones parumper faciat, unam militum Macedonicorum, puram alteram et integrioris iudicii a favore et odio, universi populi Romani; apud contionem togatam et urbanam prius reus agatur. <span class="">section 9</span> quid apud Quirites Romanos, Ser. Galba, diceres? illa enim tibi tota abscisa oratio esset <span class="q">‘in statione severius et intentius stetisti; vigiliae acerbius et diligentius circumitae sunt; operis plus quam antea fecisti, cum ipse imperator ut exactor circumiret; eodem die et iter fecisti et in aciem ex itinere existi; <span class="">section 10</span> <span class="italics">ne</span> victorem quidem te adquiescere passus est; statim ad persequendos hostes duxit. cum te praeda partienda locupletem facere posset, pecuniam regiam translaturus in triumpho est et in aerarium laturus.’</span> <span class="">section 11</span> haec sicut ad militum animos stimulandos aliquem aculeum habent, qui parum licentiae, parum avaritiae suae inservitum censent, ita apud populum Romanum nihil valuissent, qui, <span class="">section 12</span> ut vetera atque audita a parentibus suis non repetat, quae ambitione imperatorum clades acceptae sint, quae severitate imperii victoriae partae, proxumo certe Punico bello, quid inter M. Minucium magistrum equitum et Q. Fabium Maximum dictatorem interfuerit, meminit. <span class="">section 13</span> itaque <span class="italics">apparuisset neque</span> accusatorem hiscere potuisse et supervacaneam defensionem Pauli fuisse. <span class="">section 14</span> transeatur ad alteram contionem; nec Quirites vos, sed milites videor appellaturus, si nomen hoc saltem ruborem incutere et verecundiam aliquam imperatoris violandi adferre possit.</p> <p><span class="">chapter 38</span> <span class="">section 1</span> equidem ipse aliter adfectus animo sum, qui apud exercitum mihi loqui videar, quam paulo ante eram, cum ad plebem urbanam spectabat oratio. <span class="">section 2</span> quid autem dicitis, milites? aliquis est Romae, praeter Persea, qui triumphari de Macedonibus nolit: et eum non isdem manibus discerpitis, quibus Macedonas vicistis? <span class="pagebreak" id="index.xml-pb-d30e1710">[Page p.204]</span> vincere vos prohibuisset, si potuisset, qui triumphantis urbem inire prohibet. <span class="">section 3</span> erratis, milites, si triumphum imperatoris tantum et non militum quoque et universi populi Romani esse decus censetis. <span class="">section 4</span> non unius in hoc Pauli <span class="gap"> [...]</span> . multi etiam, qui ab senatu non inpetrarunt triumphum, in monte Albano triumpharunt; nemo L. Paulo magis eripere decus perfecti belli Macedonici potest quam C. Lutatio primi Punici belli, quam P. Cornelio secundi, <span class="gap"> [...]</span> quam illi, qui triumphaverant; <span class="">section 5</span> nec L. Paulum minorem aut maiorem imperatorem triumphus faciet —, militum magis in hoc universique populi Romani fama agitur, <span class="">section 6</span> primum ne invidiae et ingrati animi adversus clarissimum quemque civem opinionem habeat et imitari in hoc populum Atheniensem lacerantem invidia principes suos videatur. <span class="">section 7</span> satis peccatum in Camillo a maioribus vestris est, quem tamen ante receptam per eum a Gallis urbem violarunt; satis nuper <span class="italics">a</span> vobis in P. Africano. Literni domicilium et sedem fuisse domitoris Africae, Literni sepulcrum ostendi erubescamus. <span class="">section 8</span> gloria sit par illis viris L. Paulus, iniuria vestra <span class="italics">ne</span> exaequetur. haec igitur primum infamia deleatur, foeda apud alias gentes, damnosa apud nostros. <span class="">section 9</span> quis enim aut Africani aut Pauli similis esse <span class="italics">in tam</span> ingrata et inimica bonis civitate velit? <span class="">section 10</span> si infamia nulla esset et de gloria tantum ageretur, qui tandem triumphus non communem nominis Romani gloriam habet? <span class="">section 11</span> tot de Gallis triumphi, tot de Hispanis, tot de Poenis ipsorum tantum imperatorum an populi Romani dicuntur? quemadmodum non de Pyrrho modo nec de Hannibale, sed de Epirotis Carthaginiensibusque <span class="strikethrough">et Macedonibus</span> triumphi acti sunt, sic non M'. Curius tantum nec P. Cornelius, sed Romani triumpharunt. <span class="">section 12</span> militum quidem propria est causa, qui et ipsi laureati et quisque donis, quibus donati sunt, insignes Triumphum nomine cientes suasque et imperatoris laudes canentes per urbem incedunt. <span class="">section 13</span> si quando non deportati ex provincia milites ad triumphum sunt, fremunt; <span class="pagebreak" id="index.xml-pb-d30e1753">[Page p.205]</span> et tamen tum quoque se absentis, quod suis manibus parta victoria sit, triumphare credunt. <span class="">section 14</span> si quis vos interroget, milites, ad quam rem in Italiam deportati et non statim confecta provincia dimissi sitis, quid Romam frequentes sub signis veneritis, quid moremini hic et non diversi domos quisque abeatis vestras, quid aliud respondeatis, quam vos triumphantis videri velle? vos certe victores conspici velle debebatis.</p> <p><span class="">chapter 39</span> <span class="">section 1</span> triumphatum nuper de Philippo, patre huius, et de Antiocho est; ambo regnabant, cum de iis triumphatum est. de Perseo capto, in urbem cum liberis adducto non triumphabitur? <span class="">section 2</span> quodsi in curru scandentis Capitolium, auratos purpuratosque, ex inferiore loco L. Paulus in turba togatorum unus privatus interroget <span class="q">‘L. Anici, Cn. Octavi, utrum vos digniores triumpho esse an me censetis?’</span> curru ei cessuri et prae pudore videntur insignia ipsi sua tradituri. <span class="">section 3</span> et vos Gentium quam Persea duci in triumpho mavoltis, Quirites, et de accessione potius belli quam de bello triumphari? <span class="">section 4</span> et legiones ex Illyrico laureatae urbem inibunt et navales socii: Macedonicae legiones suo abrogato triumphos alienos spectabunt? quid deinde tam opima praeda, tam opulentae victoriae spoliis fiet? <span class="">section 5</span> quonam abdentur illa tot milia armorum detracta corporibus hostium? an in Macedoniam remittentur? quo signa aurea, marmorea, eburnea, tabulae pictae, textilia, tantum argenti caelati, tantum auri, tanta pecunia regia? <span class="">section 6</span> an noctu tamquam furtiva in aerarium deportabuntur? quid? illud spectaculum maximum, nobilissimus opulentissimusque rex captus, ubi victori populo ostendetur? <span class="">section 7</span> quos Syphax rex captus, accessio Punici belli, concursus fecerit, plerique meminimus. Perseus rex captus, Philippus et Alexander, filii regis, tanta nomina, subtrahentur civitatis oculis? <span class="">section 8</span> ipsum L. Paulum, bis consulem, domitorem Graeciae, omnium oculi conspicere urbem curru ingredientem avent; ad hoc fecimus consulem, ut bellum per quadriennium ingenti etiam pudore nostro <span class="pagebreak" id="index.xml-pb-d30e1782">[Page p.206]</span> tractum perficeret. <span class="">section 9</span> cui sortito provinciam, cui proficiscenti praesagientibus animis victoriam triumphumque destinavimus, ei victori triumphum negaturi <span class="italics">sumus?</span> et quidem non tantum <span class="italics">eum,</span> sed deos etiam suo honore fraudaturi? <span class="">section 10</span> dis quoque enim, non solum hominibus, debetur triumphus. maiores vestri omnium magnarum rerum et principia exorsi a dis sunt et finem statuerunt. <span class="">section 11</span> consul proficiscens praetorve paludatis lictoribus in provinciam et ad bellum vota in Capitolio nuncupat: victor perpetrato <span class="italics">bello</span> eodem in Capitolium triumphans ad eosdem deos, quibus vota nuncupavit, merita dona portans redit. <span class="">section 12</span> pars non minima triumphi est victimae praecedentes, ut appareat dis grates agentem imperatorem ob rem publicam bene gestam redire. <span class="">section 13</span> omnis illas victimas, quas † traducendo in triumpho vindicavit, † alias alios dente mactati. quid? illae epulae senatus, quae nec privato loco nec publico profano, sed in Capitolio eduntur, utrum hominum voluptatis causa an deorum <span class="gap"> [...]</span> hominumque auctore Servio Galba turbaturi estis? L. Pauli triumpho portae claudentur? <span class="">section 14</span> rex Macedonum Perseus cum liberis et turba alia captivorum, spolia Macedonum, <span class="italics">in</span> circo Flaminio relinquentur? L. Paulus privatus tamquam rure rediens a porta domum ibit? <span class="">section 15</span> † et tu, centurio, miles, quibus ab imperatore Paulo donatus decrevit potius quam Servius Galba fabulentur audis et hoc dicere me potius quam illum audi. <span class="">section 16</span> ille nihil praeterquam loqui, et <span class="italics">id</span> ipsum maledice ac maligne, didicit: ego ter et viciens cum hoste ex provocatione pugnavi; ex omnibus, cum quibus manum conserui, spolia rettuli; insigne corpus honestis cicatricibus, omnibus adverso corpore exceptis, habeo. <span class="q">‘<span class="">section 17</span> nudasse deinde se dicitur et, quo quaeque bello volnera accepta essent, rettulisse. quae dum ostentat, adapertis forte, quae velanda erant, tumor inguinum proximis risum movit. <span class="">section 18</span> tum’</span> hoc quoque, quod ridetis <span class="q">‘, inquit’</span> in equo dies noctesque persedendo habeo, nec magis me eius quam cicatricum harum pudet paenitetque, <span class="pagebreak" id="index.xml-pb-d30e1830">[Page p.207]</span> quando numquam mihi impedimento ad rem publicam bene gerendam domi militiaeque fuit. <span class="">section 19</span> ego hoc ferro saepe vexatum corpus vetus miles adulescentibus militibus ostendi: <span class="">section 20</span> Galba nitens et integrum denudet. revocate, si videtur, tribuni, ad suffragium tribus; ego ad vos, milites, <span class="gap"> [...]</span></p></div><p><span class="">chapter 40</span> <span class="">section 1</span> <span class="italics">summam</span> omnis captivi auri argentique translati <span class="italics">sestertium</span> milliens ducenties fuisse Valerius Antias tradit; qua haud dubie maior aliquanto summa ex numero plaustrorum ponderibusque auri, argenti generatim ab ipso scriptis efficitur. <span class="">section 2</span> alterum tantum aut in bellum proxumum absumptum aut in fuga, cum Samothracen peteret, dissipatum tradunt; eoque id mirabilius erat, quod tantum pecuniae intra triginta annos post bellum Philippi cum Romanis partim ex fructu metallorum, partim ex vectigalibus aliis coacervatum fuerat. <span class="">section 3</span> itaque admodum inops pecuniae Philippus, Perseus contra praedives bellare cum Romanis coepit. <span class="">section 4</span> ipse postremo Paulus in curru, magnam cum dignitate alia corporis, tum senecta ipsa maiestatem prae se ferens; <span class="italics">post</span> currum inter alios inlustres viros filii duo, <span class="italics">Q.</span> Maximus et P. Scipio; deinde equites turmatim et cohortes peditum suis quaeque ordinibus. <span class="">section 5</span> pediti in singulos dati centeni <span class="italics">denarii,</span> duplex <span class="italics">centurioni, triplex</span> equiti. <span class="italics">alterum</span> tantum pediti daturum fuisse credunt et pro rata aliis, si aut in suffragio honori eius favissent, aut benigne hac ipsa summa <span class="italics">pronuntiata acclamassent.</span></p><p><span class="">section 6</span> sed non Perseus tantum per illos dies documentum humanorum casuum fuit, in catenis ante currum victoris ducis per urbem hostium ductus, sed etiam victor Paulus, auro purpuraque fulgens. <span class="">section 7</span> nam duobus e filiis, quos duobus datis in adoptionem solos nominis, sacrorum familiaeque heredes retinuerat domi, minor, <span class="italics">duodecim</span> ferme annos natus, quinque diebus ante triumphum, maior, quattuordecim annorum, triduo post triumphum decessit; <span class="">section 8</span> quos praetextatos curru vehi cum patre, sibi ipsos similis destinantis triumphos, oportuerat. <span class="pagebreak" id="index.xml-pb-d30e1892">[Page p.208]</span> paucis post diebus data a M. Antonio tribuno plebis contione, <span class="">section 9</span> cum de suis rebus gestis more ceterorum imperatorum edissereret, memorabilis eius oratio et digna Romano principe fuit.</p><p><span class="">chapter 41</span> <span class="">section 1</span> </p><div class="q"><p>quamquam, et qua felicitate rem publicam administraverim, et <span class="italics">quae</span> duo fulmina domum meam per hos dies perculerint, non ignorare vos, Quirites, arbitror, cum spectaculo vobis nunc triumphus meus, nunc funera liberorum meorum fuerint, <span class="">section 2</span> tamen paucis, quaeso, sinatis me cum publica felicitate conparare eo, quo debeo, animo privatam meam fortunam. <span class="">section 3</span> profectus ex Italia classem a Brundisio sole orto solvi; nona diei hora cum omnibus meis navibus Corcyram tenui. inde quinto die Delphis Apollini pro me exercitibusque et classibus vestris sacrificavi. <span class="">section 4</span> a Delphis quinto die in castra perveni: ubi exercitu accepto, mutatis quibusdam, quae magna impedimenta victoriae erant, progressus, quia inexpugnabilia <span class="italics">castra</span> hostium erant neque cogi pugnare poterat rex, inter praesidia eius saltum ad Petram evasi et ad Pydnam regem acie vici; <span class="">section 5</span> Macedoniam in potestatem populi Romani redegi et, quod bellum per quadriennium tres ante me consules ita gesserunt, ut semper successori traderent gravius, id ego quindecim diebus perfeci. <span class="">section 6</span> aliarum deinde secundarum rerum velut proventus secutus: civitates omnes Macedoniae se dediderunt, gaza regia in potestatem venit, rex ipse tradentibus prope ipsis dis in templo Samothracum cum liberis est captus. mihi quoque ipsi nimia iam fortuna videri eoque suspecta esse. <span class="">section 7</span> maris pericula timere coepi in tanta pecunia regia in Italiam traicienda et victore exercitu transportando. <span class="">section 8</span> postquam omnia secundo navium cursu in Italiam pervenerunt neque erat, quod ultra precarer, illud optavi, ut, cum ex summo retro volvi fortuna consuesset, mutationem eius domus mea potius quam res publica sentiret. <span class="">section 9</span> itaque defunctam esse fortunam publicam mea tam insigni calamitate spero, quod triumphus meus, velut ad <span class="pagebreak" id="index.xml-pb-d30e1930">[Page p.209]</span> ludibrium casuum humanorum, duobus funeribus liberorum meorum est interpositus. <span class="">section 10</span> et cum ego et Perseus nunc nobilia maxime sortis mortalium exempla spectemur, illi, qui ante se captivos <span class="italics">captivus</span> ipse duci liberos vidit, incolumes tamen eos habet: <span class="">section 11</span> ego, qui de illo triumphavi, ab alterius funere filii currum <span class="italics">escendi, alterum rediens</span> ex Capitolio prope iam expirantem <span class="italics">inveni;</span> neque ex tanta stirpe liberum superest, qui L. Aemili Pauli nomen ferat. <span class="">section 12</span> duos enim tamquam ex magna progenie liberorum in adoptionem datos Cornelia et Fabia gens habent: Paulus in domo praeter senem nemo superest. sed hanc cladem domus meae vestra felicitas et secunda fortuna publica consolatur.</p></div><p><span class="">chapter 42</span> <span class="">section 1</span> haec tanto dicta animo magis confudere audientium animos, quam si miserabiliter orbitatem suam deflendo locutus esset.</p><p><span class="">section 2</span> Cn. Octavius kalendis Decembribus de rege Perseo navalem triumphum egit. is triumphus sine captivis fuit, sine spoliis. <span class="">section 3</span> dedit sociis navalibus in singulos denarios septuagenos quinos, gubernatoribus, qui in navibus fuerant, duplex, magistris navium quadruplex.</p><p><span class="">section 4</span> senatus deinde habitus est. patres censuerunt, ut Q. Cassius Persea regem cum Alexandro filio Albam in custodiam duceret; comites, pecuniam, argentum, instrumentum, quod haberet, nihil <span class="italics">detrahens habere sineret; <span class="">section 5</span> Bithys, filius Cotyis,</span> regis Thracum, <span class="italics">cum</span> obsidibus in custodiam Carseolos est missus. ceteros captivos, qui in triumpho ducti erant, in carcerem condi placuit. <span class="">section 6</span> paucos post dies, quam haec <span class="italics">sunt</span> acta, legati ab Cotye, rege Thracum, venerunt pecuniam ad redimendum filium aliosque obsides adportantes. <span class="">section 7</span> eis in senatum introductis et id ipsum argumenti praetendentibus orationi, non sua voluntate Cotyn bello iuvisse Persea, quod obsides dare coactus esset, orantibusque, ut eos pretio, quantum ipsi statuissent patres, redimi paterentur, <span class="">section 8</span> responsum ex auctoritate senatus est, populum Romanum meminisse amicitiae, quae cum Cotye maioribusque <span class="pagebreak" id="index.xml-pb-d30e1985">[Page p.210]</span> eius et gente Thracum fuisset. <span class="">section 9</span> obsides datos crimen, non criminis defensionem esse, cum Thracum genti ne quietus quidem Perseus, nedum bello Romano occupatus timendus fuerit. <span class="">section 10</span> ceterum, etsi Cotys Persei gratiam praetulisset amicitiae populi Romani, magis, quid se dignum esset, quam quid merito eius fieri posset, aestimaturum, filium atque obsides ei remissurum. <span class="">section 11</span> beneficia gratuita esse populi Romani; pretium eorum malle relinquere in accipientium animis quam praesens exigere. legati tres nominati, T. Quinctius Flamininus, C. Licinius Nerva, M. Caninius Rebilus, qui obsides in Thraciam reducerent; et Thracibus munera data in singulos binum milium aeris. <span class="">section 12</span> Bithys cum ceteris obsidibus a Carseolis accersitus ad patrem cum legatis missus. naves regiae captae de Macedonibus invisitatae ante magnitudinis in campo Martio subductae sunt.</p><p><span class="">chapter 43</span> <span class="">section 1</span> haerente adhuc non in animis modo, sed paene in oculis memoria Macedonici triumphi L. Anicius Quirinalibus triumphavit de rege Gentio Illyrisque. <span class="">section 2</span> similia omnia magis visa hominibus quam paria: minor ipse imperator, et nobilitate Anicius cum Aemilio et iure imperii praetor cum consule conlatus; non Gentius Perseo, non Illyrii Macedonibus, non spolia spoliis, non pecunia pecuniae, non dona donis conparari poterant. <span class="">section 3</span> itaque sicut praefulgebat huic triumphus recens, ita apparebat ipsum per se intuentibus nequaquam esse contemnendum. <span class="">section 4</span> perdomuerat intra paucos dies terra marique ferocem, locis munimentisque fretam gentem Illyriorum; regem regiaeque omnes stirpis ceperat. transtulit in triumpho multa militaria signa spoliaque alia et supellectilem regiam, <span class="">section 5</span> auri pondo viginti et septem, argenti decem et novem pondo, denarium decem tria milia et centum viginti milia Illyrici argenti. <span class="">section 6</span> ante currum ducti Gentius rex cum coniuge et liberis et Caravantius, frater regis, et aliquot nobiles Illyrii. <span class="">section 7</span> de praeda militibus in singulos <span class="pagebreak" id="index.xml-pb-d30e2015">[Page p.211]</span> quadragenos quinos denarios, duplex centurioni, triplex equiti, sociis nominis Latini quantum civibus, et sociis navalibus dedit quantum militibus. <span class="">section 8</span> laetior hunc triumphum est secutus miles, multisque dux ipse carminibus celebratus. sestertium ducentiens ex ea praeda redactum esse auctor est Antias, praeter aurum argentumque, quod in aerarium sit latum; quod quia unde redigi potuerit non apparebat, auctorem pro re posui. <span class="">section 9</span> rex Gentius cum liberis et coniuge et fratre Spoletium in custodiam ex senatus consulto ductus, ceteri captivi Romae in carcerem coniecti; recusantibusque custodiam Spoletinis Iguvium reges traducti. <span class="">section 10</span> relicum ex Illyrico praedae ducenti viginti lembi erant; de Gentio rege captos eos Corcyraeis et Apolloniatibus et Dyrrhachinis Q. Cassius ex senatus consulto tribuit.</p><p><span class="">chapter 44</span> <span class="">section 1</span> consules eo anno agro tantum Ligurum populato, cum hostes exercitus numquam eduxissent, nulla re memorabili gesta Romam ad magistratus subrogandos redierunt et primo comitiali die consules crearunt M. Claudium Marcellum, C. Sulpicium Gallum, deinde praetores postero die L. Iulium, L. Apuleium Saturninum, A. Licinium Nervam, P. Rutilium Calvum, P. Quinctilium Varum, M. Fonteium. <span class="">section 2</span> his praetoribus duae urbanae provinciae sunt decretae, duae Hispaniae, Sicilia ac Sardinia.</p><p><span class="">section 3</span> intercalatum eo anno; postridie Terminalia <span class="italics">kal.</span> intercalariae fuerunt. augur eo anno mortuus est C. Claudius; in eius locum augures legerunt T. Quinctium Flamininum. et flamen Quirinalis mortuus Q. Fabius Pictor.</p><p><span class="">section 4</span> eo anno rex Prusia venit Romam cum filio Nicomede. is magno comitatu urbem ingressus ad forum a porta tribunalque <span class="italics">Q.</span> Cassi praetoris perrexit concursuque undique facto deos, <span class="">section 5</span> qui urbem Romam incolerent, senatumque et populum Romanum salutatum se dixit venisse et gratulatum, quod Persea Gentiumque reges vicissent, Macedonibusque et Illyriis in dicionem redactis <span class="pagebreak" id="index.xml-pb-d30e2048">[Page p.212]</span> auxissent imperium. <span class="">section 6</span> cum praetor senatum ei, si vellet, eo die daturum dixisset, biduum petit, quo templa deum urbemque et hospites amicosque viseret. <span class="">section 7</span> datus, qui circumduceret eum, <span class="italics">L.</span> Cornelius Scipio quaestor, qui et Capuam ei obviam missus fuerat; et aedes, quae ipsum comitesque eius benigne reciperent, conductae. <span class="">section 8</span> tertio post die senatum adit; gratulatus victoriam est; merita sua in eo bello commemoravit; petiit, ut votum sibi solvere, Romae in Capitolio decem maiores hostias et Praeneste unam Fortunae, liceret— ea vota pro victoria populi Romani esse —, et ut societas secum renovaretur agerque sibi de rege Antiocho captus, quem nulli datum <span class="italics">a</span> populo Romano Galli possiderent, daretur. <span class="">section 9</span> filium postremo Nicomedem senatui commendavit. omnium, qui in Macedonia imperatores fuerant, favore est adiutus. <span class="">section 10</span> itaque cetera, quae petebat, concessa; de agro responsum est legatos ad rem inspiciendam missuros; <span class="italics">si</span> is ager populi Romani fuisset nec cuiquam datus esset, dignissimum eo dono Prusiam habituros esse : si autem Antiochi non fuisse et eo ne populi quidem Romani factum appareret aut datum Gallis esse, <span class="">section 11</span> ignoscere Prusiam debere, si ex nullius iniuria quidquam ei datum vellet populus Romanus. <span class="">section 12</span> ne cui detur quidem, gratum esse donum posse, quod eum, qui det, ubi velit, ablaturum esse sciat. <span class="">section 13</span> filii Nicomedis commendationem accipere. quanta cura regum amicorum liberos tueatur populus Romanus, documento Ptolemaeum, Aegypti regem, esse. <span class="">section 14</span> cum hoc responso Prusias est dimissus. munera ei ex <span class="gap"> [...]</span> sestertiis iussa dari et vasorum argenteorum pondo quinquaginta. <span class="">section 15</span> et filio regis Nicomedi ex ea summa munera dari censuerunt, ex qua Masgabae, filio regis Masinissae, data essent; et ut victimae aliaque, quae ad sacrificium pertinerent, seu Romae seu Praeneste immolare vellet, regi ex publico sicut magistratibus Romanis praeberentur; <span class="">section 16</span> et ut ex classe, quae Brundisi esset, naves longae viginti adsignarentur, quibus uteretur; <span class="">section 17</span> donec ad classem <span class="pagebreak" id="index.xml-pb-d30e2088">[Page p.213]</span> dono datam ei rex pervenisset, L. Cornelius Scipio ne ab eo abscederet sumptumque ipsi et comitibus praeberet, donec navem conscendisset. <span class="">section 18</span> mire laetum ea benignitate in se populi Romani regem fuisse ferunt; munera sibi ipsi emi non sisse, filium iussisse donum populi Romani accipere. <span class="">section 19</span> haec de Prusia nostri scriptores. Polybius eum regem indignum maiestate nominis tanti tradit; pilleatum, capite raso, obviam <span class="italics">ire</span> legatis solitum libertumque se populi Romani ferre: ideo insignia ordinis eius gerere; <span class="">section 20</span> Romae quoque, cum veniret in curiam, summisisse se et osculo limen curiae contigisse et deos servatores suos senatum appellasse aliamque orationem non tam honorificam audientibus quam sibi deformem habuisse. <span class="">section 21</span> moratus circa urbem triginta haud amplius dies in regnum est profectus, actumque in Asia bellum inter Eumenen et Gallos in .... it.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Titus Livius (Livy).
	    Date: 2014-10-09<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:24:47Z.
	       SAXON HE 9.8.0.5.
		 --></address></div></body></html>