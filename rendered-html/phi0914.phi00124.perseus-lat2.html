<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Ab urbe condita, books 21-30 - 24</title><meta name="author" content="Titus Livius (Livy)" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Ab urbe condita, books 21-30 - 24" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Ab urbe condita, books 21-30 - 24</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">liber XXIV</a></li></ul><!--TEI body--><div class="book" id="index.xml-body.1_div.1"><h2><span class="headingNumber">1. </span><span class="head">liber XXIV</span></h2><p><span class="">chapter 1</span> <span class="">section 1</span> ut ex Campania in Bruttios reditum est, Hanno adiutoribus et ducibus Bruttiis Graecas urbes temptavit, eo facilius in societate manentes Romana, quod Bruttios, quos et oderant et metuebant, Carthaginiensium partis factos cernebant. <span class="">section 2</span> regium primum temptatum est diesque aliquot ibi nequiquam absumpti. interim Locrenses frumentum lignaque et cetera necessaria usibus ex agris in urbem rapere, etiam ne quid relictum praedae hostibus <span class="pagebreak" id="index.xml-pb-d30e89">[Page p.182]</span> esset, et in dies maior omnibus portis <span class="corr">[multitudo]</span> effundi; <span class="">section 3</span> postremo ii modo relicti in urbe erant, qui reficere muros <span class="italics">ac</span> portas telaque in propugnacula congerere cogebantur. <span class="">section 4</span> in permixtam omnium aetatium ordinumque multitudinem et vagantem in agris magna ex parte inermem Hamilcar Poenus equites emisit, qui, violare quemquam vetiti, tantum ut ab urbe excluderent fuga dissipates, turmas obiecere. <span class="">section 5</span> dux ipse loco superiore capto, unde agros urbemque posset conspicere, Bruttiorum cohortem adire muros atque evocare principes Locrensium ad conloquium iussit et pollicentes amicitiam Hannibalis adhortari ad urbem tradendam. <span class="">section 6</span> Bruttiis in conloquio nullius rei primo fides est; deinde, ut Poenus apparuit in collibus et refugientes pauci aliam omnem multitudinem in potestate hostium esse adferebant, tum metu victi consulturos se populum responderunt. <span class="">section 7</span> advocataque extemplo contione cum et levissimus quisque novas res novamque societatem mallent et, quorum propinqui extra urbem interclusi ab hostibus erant, velut obsidibus datis pigneratos haberent animos, <span class="">section 8</span> pauci magis taciti probarent constantem fidem quam probatam tueri auderent, <span class="corr">[haud]</span> dubio in speciem consensu fit ad Poenos deditio. <span class="">section 9</span> L. Atilio praefecto praesidii quique cum eo milites Romani erant, clam in portum deductis atque impositis in navis, ut Regium deveherentur, Hamilcarem Poenosque ea condicione, ut foedus extemplo aequis legibus fieret, in urbem acceperunt. <span class="">section 10</span> cuius rei prope non servata fides deditis est, cum Poenus dolo dimissum Romanum incusaret, Locrenses profugisse ipsum causarentur. <span class="">section 11</span> insecuti etiam equites sunt, si quo casu in freto aestus morari aut deferre naves in <span class="corr">[terram]</span> posset. et eos quidem, quos sequebantur, non sunt adepti; alias a Messana traicientis freto Regium naves conspexerunt. <span class="">section 12</span> milites erant Romani a Claudio praetore missi ad obtinendam urbem praesidio. itaque Regio extemplo abscessum est. <span class="">section 13</span> Locrensibus iussu Hannibalis data pax ut liberi suis <span class="pagebreak" id="index.xml-pb-d30e137">[Page p.183]</span> legibus viverent, urbs pateret Poenis, portus in potestatem Locrensium esset, societas eo iure staret, ut <span class="corr">[Poenus]</span> Locrensem Locrensisque Poenum pace ac bello iuvaret.</p><p><span class="">chapter 2</span> <span class="">section 1</span> sic a freto Poeni reducti frementibus Bruttiis, quod Regium ac Locros, quas urbes direpturos se destinaverant, intactas reliquissent. <span class="">section 2</span> itaque per se ipsi conscriptis armatisque iuventutis suae quindecim milibus ad Crotonem oppugnandum pergunt ire, <span class="">section 3</span> Graecam et ipsam urbem et maritimam, plurimum accessurum opibus, si in ora maris urbem ac portum moenibus validam tenuissent, credentes. <span class="">section 4</span> ea cura angebat, quod neque non accersere ad auxilium Poenos satis audebant, ne quid non pro sociis egisse viderentur, et, si Poenus rursus magis arbiter pacis quam adiutor belli fuisset, ne in libertatem Crotonis, sicut ante Locrorum, frustra pugnaretur. <span class="">section 5</span> itaque optimum visum est ad Hannibalem mitti legatos caverique ab eo, ut receptus Croto Bruttiorum esset. <span class="">section 6</span> Hannibal cum praesentium <span class="corr">[eam]</span> consultationem esse respondisset <span class="italics">et</span> ad Hannonem eos reiecisset, ab Hannone nihil certi ablatum. <span class="">section 7</span> nec enim diripi volebat nobilem atque opulentam urbem et sperabat, cum Bruttius oppugnaret, Poenos nec probare nec iuvare <span class="corr">[eam]</span> oppugnationem appareret, eo maturius ad se defecturos. <span class="">section 8</span> Crotone nec consilium unum inter populares nec voluntas erat: unus velut morbus invaserat omnes Italiae civitates, ut plebes ab optimatibus dissentirent, senatus Romanis faveret, plebs ad Poenos rem traheret. <span class="">section 9</span> <span class="corr">[eam]</span> dissensionem in urbe perfuga nuntiat Bruttiis: Aristomachum esse principem plebis tradendaeque auctorem urbis, et in vasta urbe lateque moenibus disiectis raras stationes custodiasque senatorum esse; quacumque custodiant plebis homines, ea patere aditum. <span class="">section 10</span> auctore ac duce perfuga Bruttii corona cinxerunt urbem acceptique ab plebe primo impetu omnem praeter arcem cepere. <span class="">section 11</span> arcem optimates tenebant praeparato iam ante ad talem casum perfugio. <span class="pagebreak" id="index.xml-pb-d30e194">[Page p.184]</span> eodem Aristomachus perfugit, tamquam Poenis, non Bruttiis auctor urbis tradendae fuisset.</p><p><span class="">chapter 3</span> <span class="">section 1</span> urbs Croto murum in circuitu patentem duodecim milia passuum habuit ante Pyrrhi in Italiam adventum. <span class="">section 2</span> post vastitatem eo bello factam vix pars dimidia habitabatur: flumen, quod medio oppido fluxerat, extra frequentia tectis loca praeterfluebat, et arx <span class="italics">erat</span> procul eis, quae habitabantur. <span class="">section 3</span> sex milia aberat ab urbe nobile templum, ipsa urbe nobilius, Laciniae Iunonis, sanctum omnibus circa populis. <span class="">section 4</span> lucus ibi frequenti silva et proceris abietis arboribus saeptus laeta in medio pascua habuit, ubi omnis generis sacrum deae pecus pascebatur sine ullo pastore; <span class="">section 5</span> separatimque greges sui cuiusque generis nocte remeabant ad stabula, numquam insidiis ferarum, non fraude violati hominum. <span class="">section 6</span> magni igitur fructus ex eo pecore capti columnaque inde aurea solida facta et sacrata est; inclitumque templum divitiis etiam, non tantum sanctitate fuit. <span class="">section 7</span> ac miracula aliqua adfingunt, ut plerumque tam insignibus locis. fama est aram esse in vestibulo templi, cuius cinerem nullus umquam moveat ventus. <span class="">section 8</span> sed arx Crotonis una parte imminens mari, altera vergente in agrum, situ tantum naturali quondam munita, postea et muro cincta est, qua per aversas rupes ab Dionysio Siciliae tyranno per dolum fuerat capta. <span class="">section 9</span> ea tum arce satis, ut videbatur, tuta Crotoniatum optimates tenebant se, circumsedente cum Bruttiis eos etiam plebe sua. <span class="">section 10</span> postremo Bruttii, cum suis viribus inexpugnabilem viderent arcem, coacti necessitate Hannonis auxilium inplorant. <span class="">section 11</span> is <span class="italics">his</span> condicionibus ad deditionem compellere Crotoniates conatus, ut coloniam Bruttiorum eo deduci antiquamque frequentiam recipere vastam ac desertam bellis urbem paterentur, omnium neminem praeter Aristomachum movit. <span class="">section 12</span> morituros se adfirmabant citius quam inmixti Bruttiis in alienos ritus, mores legesque ac mox linguam etiam verterentur. <span class="">section 13</span> Aristomachus unus quando nec suadendo ad deditionem <span class="pagebreak" id="index.xml-pb-d30e234">[Page p.185]</span> satis valebat nec, sicut urbem prodiderat, locum prodendae arcis inveniebat, transfugit ad Hannonem. <span class="">section 14</span> Locrenses brevi post legati, cum permissu Hannonis arcem intrassent, persuadent, ut traduci se Locros paterentur nec ultima experiri vellent. <span class="">section 15</span> iam hoc ut sibi liceret, impetraverant et ab Hannibale missis ad id ipsum legatis. ita Crotone excessum est, deductique Crotoniatae ad mare naves conscendunt. <span class="">section 16</span> Locros omnis multitudo abeunt.— <span class="corr">[in]</span> Apulia ne hiems quidem quieta inter Romanos atque Hannibalem erat. Luceriae Sempronius consul, Hannibal <span class="corr">[haud]</span> procul Arpis hibernabat. <span class="">section 17</span> inter eos levia proelia ex occasione aut opportunitate huius aut illius partis oriebantur, <span class="corr">[meliorque]</span> eis <span class="corr">[Romanus]</span> et in dies cautior tutiorque ab insidiis fiebat.</p><p><span class="">chapter 4</span> <span class="">section 1</span> in Sicilia Romanis omnia mutaverat mors <span class="corr">[Hieronis]</span> regnumque ad Hieronymum nepotem eius translatum, puerum vixdum libertatem, nedum dominationem modice laturum. <span class="">section 2</span> <span class="corr">[eam]</span> aetatem, id ingenium tutores atque amici ad praecipitandum in omnia vitia acceperunt. quae ita futura cernens Hiero ultima senecta voluisse dicitur liberas Syracusas relinquere, ne sub dominatu puerili per ludibrium bonis artibus <span class="corr">[partum]</span> firmatumque interiret regnum. <span class="">section 3</span> huic consilio eius summa ope obstitere filiae, nomen regium penes puerum futurum ratae, regimen rerum omnium penes se virosque suos <span class="italics">Adranodorum et Zoippum, qui Syracusanorum</span> primi relinquebantur. <span class="">section 4</span> non facile erat <span class="corr">[nonagesimum]</span> iam agenti annum, circumsesso dies noctesque muliebribus blanditiis, liberare animum et convertere ad publicam a privata curam. <span class="">section 5</span> itaque tutores modo quindecim puero relinquit, quos precatus est moriens, ut fidem erga populum Romanum quinquaginta annos ab se cultam inviolatam servarent iuvenemque suis potissimum vestigiis insistere vellent <span class="italics">et</span> disciplinae, in qua eductus esset. <span class="">section 6</span> haec mandata. cum expirasset, tutores testamento prolato pueroque in contionem producto — erat autem quindecim tum ferme annorum— <span class="">section 7</span> paucis, <span class="pagebreak" id="index.xml-pb-d30e320">[Page p.186]</span> qui per contionem ad excitandos clamores dispositi erant, adprobantibus testamentum, ceteris velut patre amisso in orba civitate omnia timentibus <span class="italics">munus suscipiunt.</span> funus fit regium, <span class="">section 8</span> magis amore civium et caritate quam cura suorum celebre. <span class="">section 9</span> brevi deinde ceteros tutores summovet Adranodorus, iuvenem iam esse dictitans Hieronymum ac regni potentem; deponendoque tutelam ipse, quae cum pluribus communis erat, in se unum omnium vires convertit.</p><p><span class="">chapter 5</span> <span class="">section 1</span> Vix quidem vel bono moderatoque regi facilis erat favor apud Syracusanos succedenti tantae caritati Hieronis; <span class="">section 2</span> verum enim vero Hieronymus, velut suis vitiis desiderabilem efficere vellet avum, primo <span class="corr">[statim]</span> conspectu omnia quam disparia essent ostendit. <span class="">section 3</span> nam qui per tot annos Hieronem filiumque eius Gelonem nec vestis habitu nec alio ullo insigni differentes a ceteris civibus vidissent, <span class="">section 4</span> ei conspexere purpuram ac diadema ac satellites armatos quadrigisque etiam alborum equorum interdum ex regia procedentem more Dionysi tyranni. <span class="">section 5</span> hunc tam superbum apparatum habitumque convenientes sequebantur contemptus omnium hominum, superbae aures, contumeliosa dicta, rari aditus non alienis modo sed tutoribus etiam, libidines novae, inhumana crudelitas. <span class="">section 6</span> itaque tantus omnis terror invaserat, ut quidam ex tutoribus aut morte voluntaria aut fuga praeverterent metum suppliciorum. <span class="">section 7</span> tres ex iis, quibus solis aditus in domum familiarior erat, Adranodorus et Zoippus, generi Hieronis, et Thraso quidam, de aliis quidem rebus <span class="corr">[haud]</span> magnopere audiebantur; <span class="">section 8</span> tendendo autem duo ad Carthaginienses, Thraso ad societatem Romanam, certamine ac studiis interdum in se convertebant animum adulescentis, <span class="">section 9</span> cum coniuratio in tyranni caput facta indicatur per Callonem quendam, aequalem Hieronymi et iam inde a puero in omnia familiaria iura adsuetum. <span class="">section 10</span> index unum ex coniuratis Theodotum, a quo ipse appellatus erat, nominare potuit; qui conprensus extemplo traditusque Adranodoro <span class="pagebreak" id="index.xml-pb-d30e368">[Page p.187]</span> torquendus de se ipse <span class="corr">[haud]</span> cunctanter fassus conscios celabat. <span class="">section 11</span> postremo, cum omnibus intolerandis patientiae humanae cruciatibus laceraretur, <span class="">section 12</span> victum malis se simulans avertit ab consciis in insontes indicium, Thrasonem esse auctorem consilii mentitus, — nec nisi tam potenti duce confisos rem tantam ausuros <span class="italics">fuisse—,</span> <span class="italics">socios ignobiles quosdam viros</span> ab latere tyranni, <span class="">section 13</span> quorum capita vilissima fingenti inter dolores gemitusque occurrere. maxime animo tyranni credibile indicium Thraso nominatus fecit; itaque extemplo traditur ad supplicium, adiectique poenae ceteri iuxta insontes. <span class="">section 14</span> consciorum nemo cum diu socius consilii torqueretur, aut latuit aut fugit; tantum illis in virtute ac fide Theodoti fiduciae fuit tantumque ipsi Theodoto virium ad arcana occultanda.</p><p><span class="">chapter 6</span> <span class="">section 1</span> ita, quod unum vinculum cum Romanis societatis erat, Thrasone sublato e medio extemplo <span class="corr">[haud]</span> dubie ad defectionem res spectabat; <span class="">section 2</span> legatique ad Hannibalem missi ac remissi ab eo cum Hannibale nobili adulescente Hippocrates et Epicydes, nati Carthagine, sed oriundi ab Syracusis exule avo, Poeni ipsi materno genere. <span class="">section 3</span> per hos iuncta societas Hannibali ac Syracusano tyranno; nec invito Hannibale apud tyrannum manserunt. <span class="">section 4</span> Appius Claudius praetor, cuius Sicilia provincia erat, ubi ea accepit, extemplo legatos ad Hieronymum misit. qui cum sese ad renovandam societatem, quae cum avo fuisset, venisse dicerent, per ludibrium auditi dimissique sunt ab quaerente per iocum Hieronymo, quae fortuna eis pugnae ad Cannas fuisset; vix credibilia enim legatos Hannibalis narrare; <span class="">section 5</span> velle, quid veri sit, scire, ut ex eo, utram spem sequatur, consilium capiat. <span class="">section 6</span> Romani, cum serio legationes audire coepisset, redituros se ad eum dicentes esse, monito magis eo quam rogato, ne fidem temere mutaret, proficiscuntur. <span class="">section 7</span> Hieronymus legatos Carthaginem misit ad foedus ex societate cum Hannibale pacta faciendum. convenit, ut, cum Romanos Sicilia expulissent—id <span class="pagebreak" id="index.xml-pb-d30e416">[Page p.188]</span> autem brevi fore, si naves atque exercitum misissent—, Himera amnis, qui ferme dividit <span class="italics">insulam,</span> finis regni Syracusani ac Punici imperii esset. <span class="">section 8</span> aliam deinde inflatus adsentationibus eorum, qui eum non Hieronis tantum sed Pyrrhi etiam regis, materni avi, iubebant meminisse, legationem misit, qua aecum censebat Sicilia sibi omni cedi, Italiae imperium proprium quaeri Carthaginiensi populo. <span class="">section 9</span> hanc levitatem ac iactationem animi neque mirabantur in iuvene furioso neque arguebant, dummodo averterent eum ab Romanis. <span class="">chapter 7</span> <span class="">section 1</span> sed omnia in eo praecipitia ad exitium fuerunt. nam cum praemissis Hippocrate atque Epicyde cum binis milibus armatorum ad temptandas urbes, quae praesidiis tenebantur Romanis, <span class="">section 2</span> et ipse in Leontinos cum cetero omni exercitu—erant autem ad quindecim milia peditum equitumque— <span class="">section 3</span> profectus erat, liberas aedis coniurati—et omnes forte militabant—imminentes viae angustae, qua descendere ad forum rex solebat, sumpserunt. <span class="">section 4</span> ibi cum instructi armatique ceteri transitum expectantes starent, uni ex eis—Dinomeni fuit nomen—, quia custos corporis erat, partes datae sunt, ut, cum adpropinquaret ianuae rex, per causam aliquam in angustiis sustineret ab tergo agmen. ita ut convenerat factum est. <span class="">section 5</span> tamquam laxaret elatum pedem ab stricto nodo, moratus turbam Dinomenes tantum intervalli fecit, ut, cum in praetereuntem sine armatis regem impetus fieret, confoderetur aliquot prius vulneribus quam succurri posset. <span class="">section 6</span> clamore et tumultu audito in Dinomenem iam <span class="corr">[haud]</span> dubie obstantem tela coniciuntur, inter quae tamen duobus acceptis vulneribus evasit. <span class="">section 7</span> fuga satellitum, ut iacentem videre regem, facta est. interfectores pars in forum ad multitudinem laetam libertate, pars Syracusas pergunt ad praeoccupanda Adranodori regiorumque aliorum consilia. <span class="">section 8</span> incerto rerum statu Ap. Claudius bellum oriens ex propinquo cum cerneret, senatum litteris certiorem fecit Siciliam Carthaginiensi populo et Hannibali conciliari; <span class="pagebreak" id="index.xml-pb-d30e452">[Page p.189]</span> <span class="">section 9</span> ipse adversus Syracusana consilia <span class="italics">ad</span> provinciae regnique fines omnia convertit praesidia.</p><p><span class="">section 10</span> exitu anni eius Q. Fabius ex auctoritate senatus puteolos, per bellum coeptum frequentari emporium, communiit praesidiumque inposuit. <span class="">section 11</span> inde Romam comitiorum causa veniens in eum quem primum diem <span class="corr">[comitialem]</span> habuit comitia edixit atque ex itinere praeter urbem in campum descendit. <span class="">section 12</span> eo die cum sors praerogativae Aniensi iuniorum exisset, eaque T. Otacilium <span class="corr">[M.]</span> Aemilium Regillum consules diceret, tum Q. Fabius silentio facto tali oratione est usus: <span class="">chapter 8</span> <span class="">section 1</span> "Si aut pacem in Italia aut <span class="italics">id</span> bellum eumque hostem haberemus, in quo neglegentiae laxior locus esset, qui vestris studies, quae in campum ad mandandos, quibus velitis, honores adfertis, moram ullam offerret, is mihi parum meminisse videretur <span class="italics">vestrae</span> libertatis; <span class="">section 2</span> sed cum in hoc bello, in hoc hoste numquam ab ullo duce sine ingenti nostra clade erratum sit, eadem vos cura, qua in aciem armati descenditis, inire suffragium ad creandos consules decet et sibi sic quemque dicere: ' <span class="">section 3</span> Hannibali imperatori parem consulem nomino.' hoc anno ad Capuam Vibellio Taureae, Campano summo equiti, provocanti summus Romanus eques Asellus Claudius est oppositus. <span class="">section 4</span> adversus Gallum quondam provocantem in ponte Anienis T. Manlium fidentem et animo et viribus misere maiores nostri. <span class="">section 5</span> eandem causam haud multis annis post fuisse non negaverim, cur M. Valerio non diffideretur adversus similiter provocantem arma capienti Gallum ad certamen. <span class="">section 6</span> quem ad modum pedites equitesque optamus ut validiores, si minus, ut pares hosti habeamus, ita duci hostium parem imperatorem quaeramus. <span class="">section 7</span> cum, qui est summus in civitate dux, eum legerimus, tamen repente lectus, in annum creatus adversus veterem ac perpetuum imperatorem comparabitur, nullis neque temporis nec iuris inclusum angustiis, quo minus ita omnia gerat administretque, ut tempora postulabunt belli; <span class="">section 8</span> nobis autem in apparatu ipso ac <span class="pagebreak" id="index.xml-pb-d30e505">[Page p.190]</span> tantum incohantibus res annus circumagitur. <span class="">section 9</span> quoniam, quales viros creare vos consules deceat, satis est dictum, restat, ut pauca de eis, in quos praerogativae favor inclinavit, dicam. <span class="">section 10</span> M. Aemilius Regillus flamen est Quirinalis, quem neque mittere a sacris neque retinere possumus, ut non deum aut belli deseramus curam. <span class="">section 11</span> Otacilius sororis meae filiam uxorem atque ex ea liberos habet; ceterum non ea vestra in me maioresque meos merita sunt, ut non potiorem privatis necessitudinibus rem publicam habeam. <span class="">section 12</span> quilibet nautarum vectorumque tranquillo mari gubernare potest; ubi saeva orta tempestas est ac turbato mari rapitur vento navis, tum viro et gubernatore opus est. <span class="">section 13</span> non tranquillo navigamus, sed iam aliquot procellis submersi paene sumus; itaque, quis ad gubernacula sedeat, summa cura providendum ac praecavendum vobis est in minore te experti, T. Otacili, re sumus; <span class="corr">[haud]</span> sane, cur ad maiora tibi fidamus, documenti quicquam dedisti. <span class="">section 14</span> classem hoc anno, cui tu praefuisti, trium rerum causa paravimus, ut Africae oram popularetur, ut tuta nobis Italiae litora essent, ante omnia ne supplementum cum stipendio commeatuque ab Carthagine Hannibali transportaretur. <span class="">section 15</span> create consulem T. Otacilium non dico, si omnia haec, sed si aliquid eorum rei publicae praestitit. sin autem te classem obtinente adiumenta <span class="italics">omnia belli</span> velut pacato mari navibus Hannibali tuta atque integra ab domo venerunt, <span class="">section 16</span> si ora Italiae infestior hoc anno quam Africae fuit, quid dicere potes, cur te potissimum ducem Hannibali hosti opponamus? <span class="">section 17</span> si consul esses, dictatorem dicendum exemplo maiorum nostrum censeremus, nec tu id indignari posses, aliquem in civitate Romana meliorem bello haberi quam te. magis nullius interest quam tua, T. Otacili, non imponi cervicibus tuis onus, sub quo concidas. <span class="">section 18</span> ego magnopere suadeo moneoque, eodem animo, quo, si stantibus vobis in acie armatis repente deligendi duo imperatores essent, quorum ductu atque auspicio dimicaretis, <span class="">section 19</span> hodie quoque consules creetis, <span class="pagebreak" id="index.xml-pb-d30e541">[Page p.191]</span> quibus sacramento liberi vestri dicant, ad quorum edictum conveniant, sub quorum tutela atque cura militent. <span class="">section 20</span> lacus Trasumennus et Cannae tristia ad recordationem exempla, sed ad praecavendas similes <span class="italics">clades</span> utilia documento sunt. praeco, Aniensem iuniorum in suffragium revoca." <span class="">chapter 9</span> <span class="">section 1</span> cum T. Otacilius ferociter eum continuare consulatum velle vociferaretur atque obstreperet, lictores ad eum accedere consul iussit et, <span class="">section 2</span> quia in urbem non inierat protinus in campum ex itinere profectus, admonuit cum securibus sibi fasces praeferri. <span class="">section 3</span> interim praerogativa suffragium init, creatique in ea consules Q. Fabius Maximus quartum M. Marcellus tertium. eosdem consules ceterae centuriae sine variatione ulla dixerunt. <span class="">section 4</span> et praetor unus refectus Q. Fulvius Flaccus, novi alii creati, T. Otacilius Crassus iterum, Q. Fabius consulis filius, qui tum aedilis curulis erat, P. Cornelius Lentulus. <span class="">section 5</span> comitiis praetorum perfectis senatus consultum factum, ut Q. Fulvio extra ordinem urbana provincia esset, isque potissimum consulibus ad bellum profectis urbi praeesset.— <span class="">section 6</span> aquae magnae bis eo anno fuerunt, Tiberisque agros inundavit cum magna strage tectorum pecorumque et hominum pernicie.</p><p><span class="">section 7</span> quinto anno secundi Punici belli Q. Fabius Maximus quartum M. Claudius Marcellus tertium consulatum ineuntes plus solito converterant in se civitatis animos; multis enim annis tale consulum par non fuerat. <span class="">section 8</span> referebant senes sic Maximum Rullum cum P. Decio ad bellum Gallicum, sic postea Papirium Carviliumque adversus Samnites Bruttiosque et Lucanum cum Tarentino populum consules declaratos. <span class="">section 9</span> absens Marcellus consul creatus, cum ad exercitum esset; praesenti Fabio atque ipso comitia habente consulatus continuatus. <span class="">section 10</span> tempus ac necessitas belli ac discrimen summae rerum faciebant, ne quis aut in <span class="italics">eam rem</span> exemplum exquireret aut suspectum cupiditatis imperii consulem haberet; quin laudabant potius magnitudinem animi, <span class="">section 11</span> quod cum <span class="pagebreak" id="index.xml-pb-d30e579">[Page p.192]</span> summo imperatore esse opus rei publicae sciret seque eum <span class="corr">[haud]</span> dubie esse, minoris invidiam suam, si qua ex <span class="italics">ea</span> re oreretur, quam utilitatem rei publicae fecisset.</p><p><span class="">chapter 10</span> <span class="">section 1</span> quo die magistratum inierunt consules, senatus in Capitolio est habitus, <span class="">section 2</span> decretumque omnium primum, ut consules sortirentur conpararentve inter se, uter censoribus creandis comitia haberet, priusquam ad exercitum proficisceretur. <span class="">section 3</span> prorogatum deinde imperium omnibus, qui ad exercitus erant, iussique in provinciis manere, Ti. Gracchus Luceriae, ubi cum volonum exercitu erat, C. Terentius Varro in agro Piceno, M. Pomponius in Gallico, <span class="">section 4</span> et praetores prioris anni pro praetoribus Q. Mucius obtineret Sardiniam, M. Valerius ad Brundisium orae maritimae intentus adversus omnes motus Philippi Macedonum regis praeesset; <span class="">section 5</span> P. Cornelio Lentulo praetori Sicilia decreta provincia, T. Otacilio classis eadem, quam adversus Carthaginienses priore anno habuisset.</p><p><span class="">section 6</span> prodigia eo anno multa nuntiata sunt quae quo magis credebant simplices ac religiosi homines, eo plura nuntiabantur: Lanuvi in aede intus Sospitae Iunonis corvos nidum fecisse; <span class="">section 7</span> in Apulia palmam viridem arsisse; Mantuae stagnum effusum Mincio amni cruentum visum; et Calibus creta et Romae in foro bovario sanguine pluvisse; <span class="">section 8</span> et in vico Insteio fontem sub terra tanta vi aquarum fluxisse, ut serias doliaque, quae in eo loco erant, provoluta velut impetus torrentis tulerit; <span class="">section 9</span> tacta de caelo atrium publicum in Capitolio, aedem in campo Vulcani, arcem in Sabinis publicamque viam, murum ac portam Gabiis. <span class="">section 10</span> iam alia vulgata miracula erant: hastam Martis Praeneste sua sponte promotam; bovem in Sicilia locutum; infantem <span class="italics">in</span> utero matris in Marrucinis "10 triumphe" clamasse; ex muliere Spoleti virum factum; Hadriae aram in caelo speciesque hominum circum eam cum candida veste visas esse. <span class="">section 11</span> quin Romae quoque in ipsa urbe secundum apum examen in foro visum <span class="strikethrough">, quod mirabile est, quia rarum,</span> adfirmantes <span class="pagebreak" id="index.xml-pb-d30e626">[Page p.193]</span> quidam legiones se armatas in <span class="corr">[Ianiculo]</span> videre concitaverunt civitatem ad arma, <span class="">section 12</span> cum qui in Ianiculo essent, negarent quemquam ibi praeter adsuetos collis eius cultores adparuisse. <span class="">section 13</span> haec prodigia hostiis maioribus procurata sunt ex haruspicum responso, et supplicatio omnibus deis, quorum pulvinaria Romae essent, indicta est.</p><p><span class="">chapter 11</span> <span class="">section 1</span> perpetratis quae ad pacem deum pertinebant, de re publica belloque gerendo et quantum copiarum et ubi quaeque essent, consules ad senatum rettulerunt. duodeviginti legionibus bellum geri placuit: <span class="">section 2</span> binas consules sibi sumere, binis Galliam Siciliamque ac Sardiniam obtineri; <span class="">section 3</span> duabus Q. Fabium praetorem Apuliae, duabus volonum Ti. Gracchum circa Luceriam praeesse; singulas C. Terentio proconsuli ad Picenum et M. Valerio ad classem circa Brundisium relinqui; duas urbi praesidio esse. <span class="">section 4</span> hic ut numerus legionum expleretur, sex novae legiones erant scribendae. <span class="">section 5</span> eas primo quoque tempore consules scribere iussi et classem parare, ut cum eis navibus, quae pro Calabriae litoribus in statione essent, centum quinquaginta longarum classis navium eo anno expleretur. <span class="">section 6</span> dilectu habito et centum navibus novis deductis Q. Fabius comitia censoribus creandis habuit; creati M. Atilius Regulus et P. Furius Philus.</p><p>cum increbresceret rumor bellum in Sicilia esse, <span class="">section 7</span> T. Otacilius eo cum classe proficisci iussus est. cum deessent nautae, consules ex senatus consulto edixerunt, ut, qui L. Aemilio C. Flaminio censoribus milibus aeris quinquaginta ipse aut pater eius census fuisset usque ad centum milia, aut cui postea tanta res esset facta, nautam unum cum sex mensum stipendio daret; <span class="">section 8</span> qui supra centum milia usque ad trecenta, tris nautas cum stipendio annuo; qui supra trecenta usque ad deciens aeris, quinque nautas; <span class="">section 9</span> qui supra deciens, septem; senatores octo nautas cum annuo stipendio darent. ex hoc edicto dati nautae armati instructique ab dominis cum <span class="pagebreak" id="index.xml-pb-d30e665">[Page p.194]</span> triginta dierum coctis cibariis naves conscenderunt tum primum est factum, ut classis Romana sociis navalibus privata inpensa paratis conpleretur.</p><p><span class="">chapter 12</span> <span class="">section 1</span> hic maior solito adparatus praecipue conterruit Campanos, ne ab obsidione Capuae bellum eius anni Romani inciperent. <span class="">section 2</span> itaque legatos ad Hannibalem oratum miserunt, ut Capuam exercitum admoveret: ad <span class="corr">[eam]</span> oppugnandam novos exercitus scribi Romae, nec ullius urbis defectioni magis infensos eorum animos esse. <span class="">section 3</span> id quia tam trepide nuntiabant, maturandum Hannibal ratus, ne praevenirent Romani, profectus Arpis ad Tifata in veteribus castris super Capuam consedit. <span class="">section 4</span> inde Numidis Hispanisque ad praesidium simul castrorum simul Capuae relictis <span class="corr">[cum]</span> cetero exercitu ad <span class="corr">[lacum]</span> Averni per speciem sacrificandi, re ipsa, ut temptaret Puteolos quodque ibi praesidium erat, descendit. <span class="">section 5</span> Maximus, postquam Hannibalem Arpis profectum et regredi in Campaniam adlatum est, nec die nec nocte intermisso itinere ad exercitum redit <span class="">section 6</span> et Ti. Gracchum ab Luceria Beneventum copias admovere, Q. Fabium praetorem—is filius consulis erat — <span class="italics">ad</span> Luceriam Graccho succedere iubet. <span class="">section 7</span> in Siciliam eodem tempore duo praetores profecti, P. Cornelius ad exercitum, T. Otacilius, qui maritimae orae reique navali praeesset. <span class="">section 8</span> et ceteri in suas quisque provincias profecti; et quibus prorogatum imperium erat, easdem, quas priori anno, regiones obtinuerunt.</p><p><span class="">chapter 13</span> <span class="">section 1</span> ad Hannibalem, cum ad lacum Averni esset, quinque nobiles iuvenes ab Tarento venerunt, partim ad Trasumennum lacum partim ad Cannas capti dimissique domos cum eadem comitate, qua usus adversus omnes Romanorum socios Poenus fuerat. <span class="">section 2</span> ei memores beneficiorum eius perpulisse magnam partem se iuventutis Tarentinae referunt, ut Hannibalis amicitiam ac societatem quam populi Romani mallent, legatosque ab suis missos rogare Hannibalem, ut exercitum propius Tarentum admoveat. <span class="">section 3</span> si signa eius, si castra <span class="pagebreak" id="index.xml-pb-d30e720">[Page p.195]</span> conspecta a Tarento sint, <span class="corr">[haud]</span> ullam intercessuram woram, quin urbs <span class="italics">in potestatem eius tradatur:</span> in potestate iuniorum plebem, in manu plebis rem Tarentinam esse. <span class="">section 4</span> Hannibal conlaudatos eos oneratosque ingentibus promissis domum ad coepta maturanda redire iubet: se in tempore adfuturum esse. <span class="">section 5</span> hac cum spe dimissi Tarentini. ipsum ingens cupido incesserat Tarenti potiundi. urbem esse videbat cum opulentam nobilemque tum maritimam et in Macedoniam opportune versam, regemque Philippum hunc portum, si transiret in Italiam, <span class="italics">quoiarm</span> Brundisium Romani haberent, petiturum. <span class="">section 6</span> sacro inde perpetrato, ad quod venerat, et, dum ibi moratur, pervastato agro Cumano usque ad Miseni promunturium, Puteolos repente agmen convertit ad opprimendum praesidium Romanum. <span class="">section 7</span> sex milia hominum erant, et locus munimento quoque, non natura modo tutus. triduum ibi moratus Poenus ab omni parte temptato praesidio, deinde, ut nihil procedebat, ad populandum agrum Neapolitanum magis ira quam potiundae urbis spe processit. <span class="">section 8</span> adventu eius in <span class="corr">[propinquum]</span> agrum mota Nolana est plebs, iam diu aversa ab Romanis et infesta senatui suo. itaque legati ad arcessendum Hannibalem cum haud dubio promisso tradendae urbis venerunt. <span class="">section 9</span> praevenit inceptum eorum Marcellus consul a primoribus accitus. die uno Suessulam a Calibus, cum Vulturnus amnis traicientem moratus esset, contenderat; <span class="">section 10</span> inde proxima nocte sex milia peditum equites <span class="italics">quingentos, qui</span> praesidio senatui essent, Nolam intromisit. <span class="">section 11</span> et uti a consule omnia inpigre facta sunt ad praeoccupandam Nolam, ita Hannibal tempus terebat, bis iam ante nequiquam temptata re segnior ad credendum Nolanis factus.</p><p><span class="">chapter 14</span> <span class="">section 1</span> isdem diebus et Q. Fabius consul ad Casilinum temptandum, quod praesidio Punico tenebatur, venit, et ad Beneventum velut ex composito parte altera Hanno ex Bruttiis cum magna peditum equitumque manu, altera Ti. Gracchus ab Luceria accessit. <span class="">section 2</span> qui <span class="pagebreak" id="index.xml-pb-d30e770">[Page p.196]</span> primo oppidum intravit, deinde, ut Hannonem tria milia ferme ab urbe ad Calorem fluvium castra posuisse et inde agrum populari audivit, et ipse egressus moenibus mille ferme passus ab hoste castra locat. <span class="">section 3</span> ibi contionem militum habuit. legiones magna ex parte volonum habebat, qui iam alterum annum libertatem tacite mereri quam postulare palam maluerant. senserat tamen hibernis egrediens murmur in agmine esse quaerentium, en umquam liberi militaturi essent, <span class="">section 4</span> scripseratque senatui, non tam quid desiderarent, quam quid meruissent: bona fortique opera eorum se ad <span class="corr">[eam]</span> diem usum, neque ad exemplum iusti militis quicquam eis praeter libertatem deesse. <span class="">section 5</span> de eo permissum ipsi erat, faceret, quod e re publica duceret esse. itaque priusquam cum hoste manum consereret, pronuntiat tempus venisse eis libertatis, quam diu sperassent, potiundae. <span class="">section 6</span> postero die signis conlatis dimicaturum puro ac patenti campo, ubi sine ullo insidiarum metu vera virtute geri res posset. <span class="">section 7</span> qui caput hostis rettulisset eum se extemplo liberum iussurum esse; qui loco cessisset, in eum servili supplicio animadversurum; <span class="">section 8</span> suam cuique fortunam in manu esse. libertatis auctorem eis non se fore solum, sed consulem M. Marcellum, sed universos patres, quos consultos ab se de libertate eorum sibi permisisse. litteras inde consulis ac senatus consultum recitavit. <span class="">section 9</span> ad quae clamor cum ingenti adsensu est sublatus. pugnam poscebant, signumque ut daret, extemplo ferociter instabant. <span class="">section 10</span> Gracchus proelio in posterum diem pronuntiato contionem dimisit. milites laeti, praecipue quibus merces navatae in unum diem operae libertas futura erat, armis expediendis <span class="italics">diei</span> quod <span class="italics">erat</span> relicum consumunt. <span class="">chapter 15</span> <span class="">section 1</span> postero die ubi signa coeperunt canere, primi omnium parati instructique ad praetorium conveniunt. sole orto Gracchus in aciem copias educit; nec hostes moram dimicandi fecerunt. <span class="">section 2</span> decem septem milia peditum erant, maxima ex parte Bruttii ac Lucani, equites mille ducenti, inter quos pauci admodum <span class="pagebreak" id="index.xml-pb-d30e809">[Page p.197]</span> Italici, ceteri Numidae fere omnes Maurique. <span class="">section 3</span> pugnatum est et acriter et diu; quattuor horis neutro inclinata est pugna. nec alia magis Romanum impediebat res quam capita hostium pretia libertatis facta; <span class="">section 4</span> nam ut quisque hostem inpigre occiderat, primum capite aegre inter turbam tumultumque abscidendo terebat tempus; deinde occupata dextra tenendo caput fortissimus quisque pugnator esse desierat, segnibus ac timidis tradita pugna erat. <span class="">section 5</span> quod ubi tribuni militum Graccho nuntiaverunt, neminem stantem iam vulnerari hostem, carnificari iacentes, et in dextris militum pro gladiis humana capita esse, signum dari propere iussit, proicerent capita invaderentque hostem: <span class="">section 6</span> claram satis et insignem virtutem esse nec dubiam libertatem futuram strenuis viris. tum redintegrata pugna est, et eques etiam in hostes emissus. <span class="">section 7</span> quibus cum inpigre Numidae occurrissent, nec segnior equitum quam peditum pugna esset, iterum in dubium adducta res. cum utrimque duces, Romanus Bruttium Lucanumque totiens a maioribus suis victos subactosque, Poenus mancipia Romana et ex ergastulo militem verbis obtereret, <span class="">section 8</span> postremo pronuntiat Gracchus esse nihil, quod de libertate sperarent, nisi eo die fusi fugatique hostes essent. <span class="">chapter 16</span> <span class="">section 1</span> ea demum vox ita animos accendit, ut renovato clamore, velut alii repente facti, tanta vi se in hostem intulerint, ut sustineri ultra non possent. <span class="">section 2</span> primo antesignani Poenorum, dein signa perturbata, postremo tota inpulsa acies; inde haud dubie terga data, ruuntque fugientes in castra adeo pavidi trepidique, ut ne in portis quidem aut vallo quisquam restiterit; ac prope continenti agmine Romani insecuti novum de integro proelium inclusi hostium vallo ediderunt. <span class="">section 3</span> ibi sicut pugna inpeditior in angustiis, ita caedes atrocior fuit. et adiuvere captivi, qui rapto inter tumultum ferro conglobati et ab tergo ceciderunt Poenos et fugam impedierunt. <span class="">section 4</span> itaque minus duo milia hominum ex tanto exercitu et ea maior pars equitum, cum ipso duce effugerunt; alii <span class="pagebreak" id="index.xml-pb-d30e835">[Page p.198]</span> omnes caesi aut capti; capta et signa duodequadraginta. ex victoribus duo milia ferme cecidere. <span class="">section 5</span> praeda omnis praeterquam hominum captorum militi concessa est; et pecus exceptum est, quod intra dies triginta domino cognovissent.</p><p><span class="">section 6</span> cum praeda onusti in castra redissent quattuor milia ferme volonum militum, quae pugnaverant segnius nec in castra inruperant simul, metu poenae collem <span class="corr">[haud]</span> procul castris ceperunt. <span class="">section 7</span> postero die per tribunos militum inde deducti contione militum advocata a Graccho superveniunt. <span class="">section 8</span> ubi cum proconsul veteres milites primum, prout cuiusque virtus atque opera in ea pugna fuerat, <span class="">section 9</span> militaribus donis donasset, tune, quod ad volones attineret, omnes ait malle laudatos a se dignos indignosque, quam quemquam eo die castigatum esse. quod bonum faustum felixque rei publicae ipsisque esset, omnes eos liberos esse iubere. <span class="">section 10</span> ad quam vocem cum clamor ingenti alacritate sublatus esset, ac nunc <span class="corr">[complexi]</span> inter se gratulantesque, nunc manus ad caelum tollentes bona omnia populo Romano Gracchoque ipsi precarentur, <span class="">section 11</span> tum Gracchus "priusquam omnes iure libertatis aequassem;" inquit, "neminem nota strenui aut ignavi militis notasse volui; <span class="">section 12</span> nunc exsoluta iam fide publica, ne discrimen omne virtutis ignaviaeque pereat, nomina eorum, qui detractatae pugnae memores secessionem paulo ante fecerunt, referri ad me iubebo citatosque singulos iure iurando adigam, <span class="">section 13</span> nisi cui morbus causa erit, non aliter quam stantes cibum potionemque, quoad stipendia facient, capturos esse. hanc? multam ita aequo animo feretis, si reputabitis nulla ignaviae nota leviore vos designari potuisse." <span class="">section 14</span> signum deinde colligendi vasa dedit; militesque praedam portantes agentesque per lasciviam ac iocum ita ludibundi Beneventum rediere, <span class="">section 15</span> ut ab epulis <span class="italics">per</span> celebrem festumque diem actis, non ex acie reverti viderentur. <span class="">section 16</span> Beneventani omnes turba effusa cum obviam ad <span class="corr">[portas]</span> exissent, complecti milites, gratulari, vocare in hospitium. <span class="pagebreak" id="index.xml-pb-d30e886">[Page p.199]</span> <span class="">section 17</span> adparata convivia omnibus in propatulo aedium fuerant; ad ea invitabant Gracchumque orabant, ut epulari permitteret militibus. et Gracchus ita permisit, <span class="italics">si</span> in publico epularentur omnes ante suas quisque fores. prolata omnia. <span class="">section 18</span> pilleati aut lana alba velatis capitibus volones epulati sunt, alii accubantes, alii stantes, qui simul ministrabant vescebanturque. <span class="">section 19</span> digna res visa, ut simulacrum celebrati eius diei Gracchus, postquam Romam rediit, pingi iuberet in aede Libertatis, quam pater eius in Aventino ex multaticia pecunia faciendam curavit dedicavitque.</p><p><span class="">chapter 17</span> <span class="">section 1</span> dum haec ad Beneventum geruntur, Hannibal depopulatus agrum Neapolitanum ad Nolam castra movet. <span class="">section 2</span> quem ubi adventare consul sensit, Pomponio propraetore cum eo exercitu, qui super Suessulam in castris erat, accito ire obviam hosti parat nec moram dimicandi facere. <span class="">section 3</span> C. Claudium Neronem cum robore equitum silentio noctis per aversam maxime ab hoste portam emittit circumvectumque occulte subsequi sensim agmen hostium iubet et, cum coortum proelium videret, ab tergo se obicere. <span class="">section 4</span> id errore viarum an exiguitate temporis Nero exsequi non potuerit, incertum est. <span class="">section 5</span> absente eo cum proelium commissum esset superior quidem haud dubie Romanus erat; sed quia equites non adfuere in tempore, ratio compositae rei turbata est non ausus insequi cedentes Marcellus vincentibus suis signum receptui dedit. <span class="">section 6</span> plus tamen duo milia hostium eo die caesa traduntur, Romani minus quadringenti. <span class="">section 7</span> solis fere occasu Nero diem noctemque nequiquam fatigatis equis hominibusque ne viso quidem hoste rediens adeo graviter est ab consule increpitus, ut per eum stetisse diceret, quo minus accepta ad Cannas redderetur hosti clades. <span class="">section 8</span> postero die Romanus in aciem descendit, Poenus, tacita etiam confessione victus, castris se tenuit. tertio die silentio noctis omissa spe Nolae potiundae, rei numquam prospere temptatae, Tarentum ad certiorem spem proditionis proficiscitur.</p><div class="pagebreak" id="index.xml-pb-d30e919">[Page p.200]</div><p><span class="">chapter 18</span> <span class="">section 1</span> nec minore animo res Romana domi <span class="corr">[quam]</span> militiae gerebatur. <span class="">section 2</span> censores vacui ab operum locandorum cura propter inopiam aerarii ad mores <span class="corr">[hominum]</span> regendos animum adverterunt castigandaque vitia, quae, velut diutinis morbis aegra corpora ex sese gignunt, eo nata bello erant. <span class="">section 3</span> primum eos citaverunt, qui post Cannensem <span class="italics">cladem deserendae Italiae consilia agitasse</span> dicebantur. princeps eorum M. Caecilius Metellus quaestor tum forte erat. <span class="">section 4</span> iusso deinde eo ceterisque eius. dem noxae reis causam dicere, cum purgari nequissent, pronuntiarunt verba orationemque eos adversus <span class="corr">[rem]</span> publicam habuisse, quo coniuratio deserendae Italiae causa fieret. <span class="">section 5</span> secundum eos citati nimis callidi exsolvendi iuris iurandi interpretes, qui captivorum ex itinere regressi clam in castra Hannibalis solutum, quod iuraverunt redituros, rebantur. <span class="">section 6</span> his superioribusque illis equi adempti, qui publicum equom habebant, tribuque moti aerarii omnes facti. <span class="">section 7</span> neque senatu modo aut equestri ordine regendo cura se censorum tenuit; nomina omnium ex iuniorum tabulis excerpserunt, qui quadriennio non militassent, quibus neque vocatio iusta militiae neque morbus causa fuisset. <span class="">section 8</span> et ea supra duo milia nominum in aerarios relata tribuque omnes moti; <span class="">section 9</span> additumque tam truci censoriae notae triste senatus consultum, ut ei omnes, quos censores notassent, pedibus mererent mitterenturque in Siciliam ad Cannensis exercitus reliquias, cui militum generi non prius, quam pulsus Italia hostis esset, finitum stipendiorum tempus erat. <span class="">section 10</span> cum censores ob inopiam aerarii se iam locationibus abstinerent aedium sacrarum tuendarum curuliumque equorum praebendorum ac similium his rerum,, convenere ad eos frequentes, <span class="">section 11</span> qui hastae huius <span class="corr">[generis]</span> adsueverant, hortatique censores <span class="italics">sunt,</span> ut omnia per—: inde agerent locarent, ac si pecunia in aerario esset: neminem nisi bello confecto pecuniam ab aerario petiturum esse. <span class="">section 12</span> convenere deinde domini eorum, quos <span class="corr">[Ti.]</span> Sempronius ad Beneventum manu emiserat, arcessitosque <span class="pagebreak" id="index.xml-pb-d30e987">[Page p.201]</span> se ab triumviris mensariis esse dixerunt, ut pretia servorum acciperent; ceterum non ante quam bello confecto accepturos esse. <span class="">section 13</span> cum haec inclinatio animorum plebis ad sustinendam inopiam aerarii fieret, pecuniae quoque pupillares primo, <span class="">section 14</span> deinde viduarum coeptae conferri, nusquam eas tutius sanctiusque deponere credentibus qui deferebant quam in publica fide. inde si quid emptum paratumque pupillis ac viduis foret, a quaestore perscribebatur. <span class="">section 15</span> manavit ea privatorum benignitas ex urbe etiam in castra, ut non eques, non centurio stipendium acciperet, mercennariumque increpantes vocarent qui accepisset.</p><p><span class="">chapter 19</span> <span class="">section 1</span> Q. Fabius consul ad Casilinum castra habebat, quod duum milium Campanorum et septingentorum militum Hannibalis tenebatur praesidio. <span class="">section 2</span> praeerat Statius Metius missus ab Cn. Magio Atellano, qui eo anno medix tuticus erat, servitiaque et plebem promiscue armarat, ut castra Romana invaderet intento consule ad Casilinum oppugnandum. <span class="">section 3</span> nihil eorum Fabium fefellit. itaque Nolam ad collegam mittit, altero exercitu, dum Casilinum oppugnatur, opus esse, qui Campanis opponatur; <span class="">section 4</span> vel ipse relicto Nolae praesidio modico veniret, vel, si eum Nola teneret necdum securae res ab Hannibale essent, se Ti. Gracchum proconsulem a Benevento acciturum. <span class="">section 5</span> hoc nuntio Marcellus duobus militum milibus Nolae in praesidio relictis cum cetero exercitu Casilinum venit, adventuque eius Campani iam moventes sese quieverunt. <span class="">section 6</span> ita ab duobus consulibus Casilinum oppugnari coepit. ubi cum multa succedentes temere moenibus Romani milites acciperent vulnera, neque satis inceptum succederet, Fabius omittendam rem parvam ac iuxta magnis difficilem abscedendumque inde censebat, cum res maiores instarent; <span class="">section 7</span> Marcellus multa magnis ducibus sicut non adgredienda, ita semel adgressis non dimittenda esse dicendo, quia magna famae momenta in utramque partem fierent, tenuit, ne inrito incepto abiretur. <span class="">section 8</span> vineae inde omniaque alia <span class="pagebreak" id="index.xml-pb-d30e1017">[Page p.202]</span> operum machinationumque genera cum admoverentur Campanique Fabium orarent, ut abire Capuam tuto liceret, paucis egressis Marcellus portam, qua egrediebantur, occupavit, <span class="">section 9</span> caedesque promiscue omnium circa portam primo, deinde inruptione facta etiam in urbe fieri coepta est. <span class="">section 10</span> quinquaginta fere primo egressi Campanorum, cum ad Fabium confugissent, praesidio eius Capuam pervenerunt. Casilinum inter conloquia cunctationemque petentium fidem per occasionem captum est, <span class="">section 11</span> captivique Campanorum quique Hannibalis militum erant Romam missi atque ibi in carcere inclusi sunt; oppidanorum turba per finitimos populos in custodiam divisa.</p><p><span class="">chapter 20</span> <span class="">section 1</span> quibus diebus a Casilino re bene gesta recessum est, eis Gracchus in Lucanis aliquot cohortes in ea regione conscriptas cum praefecto socium in agros hostium praedatum misit. <span class="">section 2</span> eos effuse palatos Hanno adortus <span class="corr">[haud]</span> multo minorem, quam ad Beneventum acceperat, reddidit hosti cladem atque in Bruttios raptim, ne Gracchus adsequeretur, concessit. <span class="">section 3</span> consules Marcellus retro, unde venerat, Nolam rediit; Fabius in Samnites ad populandos agros recipiendasque armis quae defecerant urbes processit. <span class="">section 4</span> Caudinus Samnis gravius devastatus: perusti late agri, praedae pecudum hominumque actae; <span class="">section 5</span> oppida vi capta Conpulteria, Telesia, Compsa inde; Fugifulae et Orbitanium ex Lucanis; Blanda et Apulorum Aecae oppugnatae. <span class="">section 6</span> milia hostium in his urbibus viginti quinque capta aut occisa, et recepti perfugae trecenti septuaginta; quos cum Romam misisset consul, virgis in comitio caesi omnes ac de saxo deiecti. <span class="">section 7</span> haec a Q. Fabio intra paucos dies gesta. Marcellum ab gerundis rebus valetudo adversa Nolae tenuit. <span class="">section 8</span> et a praetore Q. Fabio, cui circa Luceriam provincia erat, Acuca oppidum per eos dies vi captum stativaque ad <span class="corr">[Ardoneas]</span> communita.</p><p><span class="">section 9</span> dum haec <span class="italics">alia</span> aliis locis, ab Romanis geruntur, iam Tarentum pervenerat Hannibal cum maxima omnium, quacumque ierat, clade; <span class="">section 10</span> in Tarentino demum agro pacatur <span class="pagebreak" id="index.xml-pb-d30e1069">[Page p.203]</span> incedere agmen coepit. nihil ibi violatum neque usquam via excessum est; apparebatque non id modestia militum aut ducis *, <span class="italics">sed</span> ad conciliandos animos Tarentinorum fieri. <span class="">section 11</span> ceterum cum prope moenibus successisset nullo ad conspectum primum agminis, ut rebatur, motu facto castra ab urbe ferme passus mille locat. <span class="">section 12</span> Tarenti triduo ante, quam Hannibal ad moenia accederet, <span class="">section 13</span> a M. Valerio propraetore, qui classi ad Brundisium praeerat, missus M. Livius inpigre conscripta iuventute dispositisque ad omnes portas circaque muros, qua res postulabat, stationibus die ac nocte iuxta intentus neque hostibus neque dubiis sociis loci quicquam praebuit ad temptandam vim. <span class="">section 14</span> quare diebus aliquot frustra ibi absumptis Hannibal, cum eorum nemo, qui ad lacum Averni se adissent, <span class="">section 15</span> aut ipsi venirent aut nuntium litterasve mitterent, vana promissa se temere secutum cernens castra inde movit, tum quoque intacto agro Tarentino, quamquam simulata lenitas nihildum profuerat, tamen spe labefactandae fidei haud absistens. Salapiam ut venit, frumentum ex agris Metapontino atque Heracleensi—iam enim aestas exacta erat et hibernis placebat locus—conportat. <span class="">section 16</span> praedatum inde Numidae Maurique per Sallentinum agrum proximosque Apuliae saltus dimissi, unde ceterae praedae haud multum, equorum greges maxime abacti, e quibus ad quattuor milia domanda equitibus divisa.</p><p><span class="">chapter 21</span> <span class="">section 1</span> Romani, cum bellum nequaquam contemnendum in Sicilia oreretur morsque tyranni duces magis inpigros dedisset Syracusanis, quam causam aut animos mutasset, M. Marcello alteri consulum eam provinciam decernunt. <span class="">section 2</span> secundum Hieronymi caedem primo tumultuatum in Leontinis apud milites fuerat vociferatumque ferociter parentandum regi sanguine coniuratorum esse. <span class="">section 3</span> deinde libertatis restitutae dulce auditu nomen crebro usurpatum, spes facta ex pecunia regia largitionis militiaeque fungendae potioribus ducibus et relata tyranni foeda scelera foedioresque libidines adeo <span class="pagebreak" id="index.xml-pb-d30e1097">[Page p.204]</span> mutavere animos, ut insepultum iacere corpus paulo <span class="corr">[ante]</span> desiderati regis paterentur. <span class="">section 4</span> cum ceteri ex coniuratis ad exercitum obtinendum remansissent, Theodotus et Sosis regiis equis quanto maximo cursu poterant, ut ignaros omnium regios opprimerent, Syracusas contendunt. <span class="">section 5</span> ceterum praevenerat non fama solum, qua nihil in talibus rebus est celerius, sed nuntius etiam ex regiis servis. <span class="">section 6</span> itaque Adranodorus et Insulam et arcem et alia, quae poterat quaeque opportuna erant, praesidiis firmarat. <span class="">section 7</span> Hexapylo Theodotus ac Sosis post solis occasum iam obscura luce invecti cum cruentam regiam vestem atque insigne capitis ostentarent, travecti per Tycham, simul ad libertatem simul ad arma vocantes in Achradinam convenire iubent. <span class="">section 8</span> <span class="corr">[multitudo]</span> pars procurrit in vias, pars in vestibulis stat, pars ex tectis fenestrisque prospectant et, quid rei sit, rogitant. <span class="">section 9</span> omnia luminibus conlucent strepituque vario conplentur. armati locis patentibus congregantur; inermes ex Olympii Iovis templo spolia Gallorum Illyriorumque, dono data Hieroni a populo Romano fixaque ab eo, Z detrahunt precantes Iovem, <span class="">section 10</span> ut volens propitius praebeat sacra arma pro patria, pro deum delubris, pro' libertate sese armantibus. <span class="">section 11</span> haec quoque multitudo stationibus per principes regionum urbis dispositis adiungitur. in Insula inter cetera Adranodorus praesidiis firmarat horrea publica; <span class="">section 12</span> locus saxo quadrato saeptus atque arcis in modum emunitus capitur ab iuventute, quae praesidio eius loci adtributa erat, mittuntque nuntios in Achradinam horrea frumentumque in senatu' potestate esse. <span class="">chapter 22</span> <span class="">section 1</span> luce prima populus omnis, armatus inermisque, in Achradinam ad curiam convenit. ibi pro Concordiae ara, quae in eo sita loco erat, ex <span class="corr">[principibus]</span> unus nomine Polyaenus contionem et liberam et mod ratam habuit. <span class="">section 2</span> servitutis formidines  indignitatesque homines expertos adversus notum malum inritatos esse discordia civilis quas inportet clades, audisse magis <span class="pagebreak" id="index.xml-pb-d30e1146">[Page p.205]</span> patribus Syracusanos quam ipsos vidisse. <span class="">section 3</span> arma quod inpigre ceperint, laudare, magis laudaturum, si non utantur nisi ultima necessitate coacti. <span class="">section 4</span> in praesentia legatos ad Adranodorum mitti placere, qui denuntient, ut in potestate senatus ac populi sit, portas Insulae aperiat, tradat praesidium. <span class="">section 5</span> si tutelam alieni regni suum regnum velit facere, eundem se censere multo acrius ab Adranodoro quam ab Hieronymo repeti libertatem. ab hac contione legati missi sunt. <span class="">section 6</span> senatus inde haberi coeptus est, quod sicut regnante Hierone manserat publicum consilium, ita post mortem eius ante <span class="corr">[eam]</span> diem nulla de re neque convocati neque consulti fuerant. <span class="">section 7</span> ut ventum ad Adranodorum est ipsum quidem movebat et civium consensus et cum aliae occupatae urbis partes, tum pars Insulae vel munitissima prodita atque alienata. <span class="">section 8</span> sed evocatum eum ab legatis Damarata uxor, filia Hieronis, inflata adhuc regiis animis ac muliebri spiritu, admonet saepe usurpatae Dionysi tyranni vocis, qua pedibus tractum, <span class="">section 9</span> non insidentem equo relinquere tyrannidem dixerit debere. facile esse momento, quo quis velit, cedere possessione magnae fortunae, facere et parare <span class="corr">[eam]</span> difficile atque arduum esse. <span class="">section 10</span> spatium sumeret ad consultandum ab legatis; eo uteretur ad arcessendos ex Leontinis milites, quibus si pecuniam regiam pollicitus esset, omnia in potestate eius futura. <span class="">section 11</span> haec muliebria consilia Adranodorus neque tota aspernatus est neque extemplo accepit, tutiorem ad opes adfectandas ratus esse viam, si in praesentia tempori cessisset. <span class="">section 12</span> itaque legatos renuntiare iussit futurum se in senatus ac populi potestate. postero die luce prima patefactis Insulae portis in forum Achradinae venit. <span class="">section 13</span> ibi in aram Concordiae ex qua pridie Polyaenus contionatus erat, escendit orationemque <span class="corr">[eam]</span> orsus est, qua primum cunctationis suae veniam petivit: <span class="">section 14</span> se enim clausas habuisse portas non separantem suas res a publicis, sed strictis semel gladiis timentem, qui finis caedibus esset futurus, utrum, quod satis libertati foret, <span class="pagebreak" id="index.xml-pb-d30e1193">[Page p.206]</span> contenti nece tyranni essent, an, quicumque aut propinquitate aut adfinitate aut aliquis ministeriis <span class="corr">[regiam]</span> contigissent, alienae culpae rei trucidarentur. <span class="">section 15</span> postquam animadverterit eos, qui liberassent patriam, servare etiam liberatam velle atque undique consuli in medium, non dubitasse, quin et corpus suum et cetera omnia, ,quae suae fidei tutelaeque essent, quoniam eum, qui mandasset, suus furor absumpsisset, patriae restitueret. <span class="">section 16</span> conversus deinde ad interfectores tyranni ac <span class="corr">[nomine]</span> appellans Theodotum ac Sosin "facinus" inquit "memorabile fecistis; <span class="">section 17</span> sed mihi credite, incohata vestra gloria, nondum perfecta est, periculumque ingens manet, nisi paci et concordiae consulitis, ne libera efferatur res <span class="italics">publica."</span></p><p><span class="">chapter 23</span> <span class="">section 1</span> post hanc orationem claves portarum pecuniaeque regiae ante pedes eorum posuit. atque illo quidem die dimissi ex contione laeti circa fana omnia deum supplicaverunt cum coniugibus ac liberis, postero die comitia praetoribus creandis habita. <span class="">section 2</span> creatus in primis Adranodorus, ceteri magna ex parte interfectores tyranni; duos etiam absentes, Sopatrum ac Dinomenen, fecerunt. <span class="">section 3</span> qui auditis iis, quae <span class="corr">[Syracusis]</span> acta erant, pecuniam regiam, quae in Leontinis erat, Syracusas devectam quaestoribus ad <span class="italics">id</span> ipsum creatis tradiderunt. <span class="">section 4</span> et ea, quae <span class="italics">in</span> Insula erat, <span class="corr">[Achradinam]</span> tralata est; murique ea pars, quae ab cetera urbe nimis firmo munimento intersaepiebat Insulam, consensu omnium deiecta est. secutae et ceterae res hanc: inclinationem animorum ad libertatem.</p><p>Hippocrates atque Epicydes audita morte tyranni, <span class="">section 5</span> quam Hippocrates etiam nuntio interfecto celare voluerat, deserti a militibus, quia id tutissimum ex praesentibus videbatur, Syracusas rediere. <span class="">section 6</span> ubi ne suspecti obversarentur tamquam novandi res aliquam occasionem quaerentes, praetores primum, dein per eos senatur adeunt; <span class="">section 7</span> ab Hannibale se missos praedicant ad Hieronymum tamquam amicum ac socium, paruisse <span class="pagebreak" id="index.xml-pb-d30e1256">[Page p.207]</span> imperio eius, cuius imperator suus voluerit. <span class="">section 8</span> velle ad <span class="corr">[Hannibalem]</span> redire; ceterum, cum iter tutum non sit vagantibus passim per totam Siciliam Romanis, petere, ut praesidii dent aliquid, quo Locros in Italiam perducantur. gratiam magnam eos parva opera apud Hannibalem inituros. <span class="">section 9</span> facile res impetrata; abire enim duces regios cum peritos militiae tum egentes eosdem atque audaces cupiebant. <span class="">section 10</span> sed quod volebant, non, quam maturato opus erat, naviter expediebant. interim iuvenes militares et adsueti militibus, nunc apud eos ipsos, nunc apud transfugas, quorum maxima pars ex navalibus sociis Romanorum erat, nunc etiam apud infimae plebis homines crimina serebant in senatum optimatesque: <span class="">section 11</span> id moliri clam eos atque struere, ut Syracusae per speciem reconciliatae societatis in dicione Romanorum sint, dein factio ac pauci auctores foederis renovati dominentur.</p><p><span class="">chapter 24</span> <span class="">section 1</span> his audiendis credendisque opportuna multitudo maior in dies Syracusas confluebat, nec Epicydi solum spem novandarum rerum, sed Adranodoro etiam praebebat. <span class="">section 2</span> qui fessus tandem uxoris vocibus monentis nunc illud esse tempus occupandi res, dum turbata omnia nova atque incondita libertate essent, dum regiis stipendiis pastus obversaretur miles, dum ab Hannibale missi duces adsueti militibus iuvare possent incepta, cum Themisto, cui Gelonis filia nupta erat, rem consociatam paucos post dies Aristoni cuidam tragico actori, cui et alia arcana committere adsuerat, incaute aperit. <span class="">section 3</span> huic et genus et fortuna honesta erant, nec ars, quia nihil tale apud Graecos pudori est, ea deformabat. itaque fidem <span class="italics">priorem</span> potioremque ratus, quam patriae debebat, indicium ad praetores defert. <span class="">section 4</span> qui ubi rem haud vanam esse certis indiciis conpererunt, consultis senioribus et auctoritate eorum praesidio ad fores posito ingressos curiam Themistum atque Adranodorum interfecerunt. <span class="">section 5</span> et cum tumultus ab re in speciem atrociore causam aliis ignorantibus ortus esset, silentio <span class="pagebreak" id="index.xml-pb-d30e1291">[Page p.208]</span> tandem facto indicem in curiam introduxerunt. <span class="">section 6</span> qui cum ordine omnia edocuisset: principium coniurationis factum ab Harmoniae Gelonis filiae nuptiis, quibus Themisto iuncta esset; <span class="">section 7</span> Afrorum Hispanorumque auxiliares instructos ad caedem praetorum principumque aliorum, bonaque eorum praedae futura interfectoribus pronuntiatum; <span class="">section 8</span> iam mercennariorum manum <span class="corr">[adsuetam]</span> imperiis Adranodori paratam fuisse ad Insulam rursus occupandam; singula deinde, quae per quosque agerentur, totamque viris armisque instructam coniurationem ante oculos posuit. et senatui quidem tam iure caesi quam Hieronymus videbantur; <span class="">section 9</span> ante curiam variae atque incertae rerum multitudinis clamor erat. quam ferociter minitantem in vestibulo curiae corpora coniuratorum eo metu compresserunt, ut silentes <span class="corr">[integram]</span> plebem in contionem sequerentur. <span class="">section 10</span> Sopatro mandatum ab senatu et a collegis, ut verba faceret. <span class="">chapter 25</span> <span class="">section 1</span> is, tamquam reos ageret, ab ante acta vita orsus, quaecumque post Hieronis mortem sceleste atque impie facta essent, Adranodorum ac Themistum arguit fecisse. <span class="">section 2</span> quid enim sua sponte fecisse Hieronymum quid puerum ac vixdum pubescentem facere potuisse? tutores ac magistros eius sub aliena invidia regnasse; itaque aut ante Hieronymum aut certe cum Hieronymo perire eos debuisse. <span class="">section 3</span> at illos debitos iam morti destinatosque alia nova scelera post mortem tyranni molitos, palam primo, cum clausis Adranodorus Insulae portis hereditatem regni creverit et, quae procurator tenuerat, pro domino possederit; <span class="">section 4</span> proditus deinde ab eis, qui in Insula erant, circumsessus ab universa civitate, quae Achradinam tenuerit, nequiquam palam atque aperte petitum regnum clam et dolo adfectare conatus sit et <span class="italics">ne</span> beneficio quidem atque honore potuerit vinci, <span class="">section 5</span> cum inter liberatores patriae insidiator ipse libertatis creatus esset praetor. <span class="">section 6</span> sed animos eis regios regias coniuges fecisse, alteri Hieronis alteri Gelonis filias nuptas. <span class="">section 7</span> sub hanc vocem ex omnibus partibus contionis clamor oritur <span class="pagebreak" id="index.xml-pb-d30e1337">[Page p.209]</span> <span class="corr">[nullam]</span> earum vivere debere nec quemquam superesse tyrannorum stirpis. <span class="">section 8</span> ea natura multitudinis est: aut servit humiliter aut superbe dominatur; libertatem, quae media est, nec sibi parare modice nec habere sciunt. <span class="">section 9</span> et non ferme desunt irarum indulgentes ministri, qui avidos atque intemperantes suppliciorum animos ad sanguinem et caedes inritent; <span class="">section 10</span> sicut tum extemplo praetores rogationem promulgarunt, acceptaque paene prius quam promulgata est, ut omnes regiae stirpis interficerentur. <span class="">section 11</span> missique a praetoribus Damaratam Hieronis et Harmoniam Gelonis filiam, coniuges Adranodori et Themisti, interfecerunt.</p><p><span class="">chapter 26</span> <span class="">section 1</span> Heraclia erat filia Hieronis, uxor Zoippi, qui legatus ab Hieronymo ad regem Ptolomaeum missus voluntarium consciverat exilium. <span class="">section 2</span> ea cum ad se quoque veniri praescisset, in sacrarium ad penates confugit cum duabus filiabus virginibus resolutis crinibus miserabilique alio habitu et ad ea addidit preces, <span class="">section 3</span> nunc per <span class="italics">deos, nunc per</span> memoriam Hieronis patris Gelonisque fratris, ne se innoxiam invidia Hieronymi conflagrare sinerent: <span class="">section 4</span> nihil se ex regno illius praeter exilium viri habere; neque fortunam suam eandem vivo Hieronymo fuisse quam sororis, neque interfecto eo causam eandem esse. <span class="">section 5</span> quid? quod, si Adranodoro consilia processissent, illa cum viro fuerit regnatura, sibi cum ceteris serviendum. <span class="">section 6</span> si quis Zoippo nuntiet interfectum Hieronymum ac liberatas Syracusas, cui dubium esse, quin extemplo conscensurus sit navem atque in patriam rediturus? <span class="">section 7</span> quantum spes hominum <span class="corr">[falli.]</span> in liberata patria coniugem eius ac liberos de vita dimicare — quid obstantes libertati aut legibus? <span class="">section 8</span> quod ab se cuiquam periculum, a sola ac prope vidua et puellis in orbitate degentibus esse? at enim periculi quidem nihil ab se timeri, invisam tamen stirpem regiam esse. ablegarent ergo procul ab Syracusis Siciliaque <span class="">section 9</span> et asportari Alexandriam iuberent ad virum uxorem, ad patrem filias. <span class="">section 10</span> aversis auribus animisque: quid cessarent? ne <span class="pagebreak" id="index.xml-pb-d30e1389">[Page p.210]</span> tempus tererent, <span class="italics">illi aliis alium increpant.</span> ut ferrura quosdam expedientes cernebat, <span class="">section 11</span> tum omissis pro se precibus, puellis ut <span class="corr">[saltem]</span> parcerent orare institit, a qua aetate etiam hostes iratos abstinere; ne tyrannos ulciscendo quae odissent scelera ipsi imitarentur. <span class="">section 12</span> inter haec abstractam a penetralibus iugulant; in virgines deinde respersas matris cruore impetum faciunt. quae alienata mente simul luctu metuque velut captae furore eo cursu se ex sacrario proripuerunt, ut, si effugium patuisset in publicum, impleturae urbem tumultu fuerint. <span class="">section 13</span> tum quoque <span class="corr">[haud]</span> magno aedium spatio inter medios tot armatos aliquotiens integro corpore evaserunt tenentibusque, cum tot ac tam validae eluctandae manus essent, sese eripuerunt. <span class="">section 14</span> tandem vulneribus confectae, cum omnia replessent sanguine, exanimes corruerunt. caedemque <span class="italics">per</span> se miserabilem miserabiliorem casus fecit, quod paulo post nuntius venit, mutatis repente ad misericordiam animis, ne interficerentur. <span class="">section 15</span> ira deinde ex misericordia orta quod adeo festinatum ad supplicium neque locus paenitendi aut regressus ab ira relictus esset. <span class="">section 16</span> itaque fremere <span class="corr">[multitudo]</span> et in locum Adranodori ac Themisti—nam ambo praetores fuerant—comitia poscere, quae nequaquam ex sententia praetorum futura essent. <span class="">chapter 27</span> <span class="">section 1</span> statutus est comitiis dies; quo necopinantibus omnibus unus ex ultima turba Epicyden nominavit, tum inde alius Hippocratem; crebriores deinde hae voces et cum <span class="corr">[haud]</span> dubio adsensu multitudinis esse. <span class="">section 2</span> et erat confusa contio non populari modo sed militari quoque turba, magna ex parte etiam perfugis, qui omnia novare cupiebant, permixtis. <span class="">section 3</span> praetores dissimulare primo et trahenda <span class="corr">[sed]</span> <span class="italics">in mora</span> esse; postremo victi consensu et seditionem metuentes pronuntiant eos praetores. <span class="">section 4</span> nec illi primo statim creati nudare, quid vellent, quamquam aegre ferebant et de indutiis dierum decem legatos isse ad Appium Claudium et inpetratis eis alios, qui de foedere antiquo renovando agerent, missos. <span class="">section 5</span> ad Murgantiam <span class="pagebreak" id="index.xml-pb-d30e1457">[Page p.211]</span> <span class="corr">[tum]</span> classem navium centum Romanus habebat, quonam evaderent motus ex caedibus tyrannorum orti Syracusis, quove eos ageret nova atque insolita libertas, opperiens.</p><p><span class="">section 6</span> per eosdem dies cum ad Marcellum venientem in Siciliam legati Syracusani missi ab Appio essent, auditis condicionibus pacis Marcellus posse rem convenire ratus et ipse legatos Syracusas, qui coram cum praetoribus de renovando foedere agerent, misit. <span class="">section 7</span> et iam ibi nequaquam eadem quies ac tranquillitas erat. <span class="corr">[postquam]</span> Punicam classem accessisse Pachynum adlatum est, dempto timore Hippocrates et Epicydes nunc apud mercennarios milites, nunc apud transfugas prodi Romano Syracusas criminabantur. <span class="">section 8</span> ut vero Appius naves ad ostium portus, quo amicae partis hominibus animus accederet, in statione habere coepit, ingens in speciem criminibus vanis accesserat fides; <span class="">section 9</span> ac primo etiam tumultuose decurrerat <span class="corr">[multitudo]</span> ad prohibendos, si in terram egrederentur.</p><p><span class="">chapter 28</span> <span class="">section 1</span> in hac turbatione rerum in contionem vocari placuit. ubi cum alii alio tenderent nec procul seditione res esset, Apollonides principum unus orationem salutarem ut in tali tempore habuit: <span class="">section 2</span> nec spem salutis nec perniciem propiorem umquam civitati ulli fuisse. <span class="">section 3</span> si enim uno animo omnes vel ad Romanos vel ad Carthaginienses inclinent, nullius civitatis statum fortunatiorem ac beatiorem fore; <span class="">section 4</span> si alii alio trahant res, non inter Poenos Romanosque bellum atrocius fore quam inter ipsos Syracusanos, cum intra eosdem muros pars utraque suos exercitus, sua arma, suos habitura sit duces. <span class="">section 5</span> itaque, ut idem omnes sentiant, summa vi agendum esse. utra societas sit utilior, eam longe minorem ac levioris momenti consultationem esse; <span class="">section 6</span> sed tamen Hieronis potius quam Hieronymi auctoritatem sequendam in sociis legendis, vel quinquaginta annis feliciter expertam amicitiam nunc incognitae, quondam infideli praeferendam. <span class="">section 7</span> esse etiam momenti aliquid ad consilium, quod Carthaginiensibus ita pax <span class="pagebreak" id="index.xml-pb-d30e1508">[Page p.212]</span> negari possit, ut non utique in praesentia bellum cuba eis geratur: cum Romanis extemplo aut pacem aut bellum habendum. <span class="">section 8</span> quo minus cupiditatis ac studii visa est oratio habere, eo plus auctoritatis habuit. <span class="corr">[adiectum]</span> est praetoribus ac delectis senatorum militare <span class="corr">[etiam]</span> consilium, iussi et duces ordinum praefectique auxiliorum simul consulere. <span class="">section 9</span> cum saepe acta res esset magnis certaminibus, postremo, quia belli cum Romanis gerendi ratio nulla apparebat, pacem fieri placuit cum eis mittique legatos ad rem confirmandam.</p><p><span class="">chapter 29</span> <span class="">section 1</span> dies <span class="corr">[haud]</span> ita multi intercesserunt, <span class="corr">[cum]</span> ex Leontinis legati praesidium finibus suis orantes venerunt; quae legatio peropportuna visa ad multitudinem inconditam ac tumultuosam exonerandam ducesque eius ablegandos. <span class="">section 2</span> Hippocrates praetor ducere eo transfugas iussus; secuti multi ex mercennariis auxiliis quattuor milia armatorum effecerunt. <span class="">section 3</span> et mittentibus. et missis ea laeta expeditio fuit; nam et illis, quod iam diu cupiebant, novandi res occasio data est, et hi sentinam quandam urbis rati exhaustam laetabantur. ceterum levaverunt modo in praesentia velut corpus aegrum, quo mox in graviorem morbum recideret. <span class="">section 4</span> Hippocrates enim finitima provinciae Romanae primo furtivis excursionibus vastare coepit; deinde, cum ad tuendos sociorum agros missum ab Appio praesidium esset, omnibus copiis impetum in oppositam stationem cum caede multorum fecit. <span class="">section 5</span> quae cum essent nuntiata Marcello, legatos extemplo Syracusas misit, qui pacis fidem ruptam esse dicerent nec belli defuturam umquam causam, nisi Hippocrates atque Epicydes non ab Syracusis modo, sed tota procul Sicilia ablegarentur. <span class="">section 6</span> Epicydes, ne aut reus criminis absentis fratris praesens esset, aut deesset pro parte sua concitando bello, profectus et ipse in Leontinos, quia satis eos adversus populum Romanum concitatos cernebat, avertere etiam ab Syracusanis coepit: <span class="">section 7</span> nam ita eos pacem pepigisse cum Romanis, ut quicumque populi sub <span class="pagebreak" id="index.xml-pb-d30e1558">[Page p.213]</span> regibus fuissent, et suae dicionis essent, nec iam libertate eos contentos esse, nisi etiam regnent ac dominentur. <span class="">section 8</span> renuntiandum igitur eis esse Leontinos quoque aequom censere <span class="italics">se</span> liberos esse, vel quod in solo urbis suae tyrannus ceciderit, vel quod ibi primum conclamatum ad libertatem relictisque regiis ducibus Syracusas concursum <span class="italics">sit.</span> <span class="">section 9</span> itaque aut eximendum id de foedere esse, aut legem <span class="corr">[eam]</span> foederis non accipiendam. facile multitudini persuasum; <span class="">section 10</span> legatisque Syracusanorum et de caede stationis Romanae querentibus et Hippocratem atque <span class="corr">[Epicydem]</span> abire seu Locros seu quo <span class="corr">[alio]</span> Drallent, dummodo Sicilia cederent, iubentibus ferociter responsum est neque mandasse sese Syracusanis, <span class="">section 11</span> ut pacem pro se cum Romanis facerent, neque teneri alienis foederibus. <span class="">section 12</span> haec ad Romanos Syracusani detulerunt abnuentes Leontinos in sua potestate esse: itaque integro secum foedere bellum Romanos cum iis gestures, neque sese defuturos ei bello ita, ut in potestatem redacti suae rursus dicionis essent, sicut pax convenisset.</p><p><span class="">chapter 30</span> <span class="">section 1</span> Marcellus cum omni exercitu profectus in Leontinos, Appio quoque accito, ut altera parte adgrederetur, tanto ardore militum est usus ab ira inter condiciones pacis interfectae stationis, ut primo impetu urbem expugnarent. <span class="">section 2</span> Hippocrates atque Epicydes, postquam capi muros refringique portas videre, in arcem sese <span class="corr">[cum]</span> paucis recepere; inde clam nocte Herbesum perfugiunt. <span class="">section 3</span> Syracusanis octo milium armatorum agmine profectis domo ad Mylan flumen nuntius occurrit captam urbem esse, cetera falsa mixta veris ferens: <span class="">section 4</span> caedem promiscuam militum atque oppidanorum factam, nec quicquam puberum arbitrari superesse; direptam urbem, bona locupletium donata. <span class="">section 5</span> ad nuntium tam atrocem constitit agmen, concitatisque omnibus duces—erant autem Sosis ac Dinomenes—, quid agerent, consultabant. <span class="">section 6</span> terroris speciem haud vanam mendacio praebuerant verberati ac securi percussi transfugae ad duo <span class="pagebreak" id="index.xml-pb-d30e1619">[Page p.214]</span> milia hominum; <span class="">section 7</span> ceterum Leontinorum militumque aliorum nemo post captam urbem violatus fuerat, suaque omnia eis, nisi quae primus tumultus captae urbis absumpserat, restituebantur. <span class="">section 8</span> nec ut Leontinos irent, proditos ad caedem commilitones querentes, perpelli potuere, nec ut eodem loco certiorem nuntium expectarent. <span class="">section 9</span> cum ad defectionem inclinatos animos cernerent praetores, sed eum motum haud diuturnum fore, si duces amentiae sublati essent, exercitum ducunt Megara, <span class="">section 10</span> ipsi cum paucis equitibus Herbesum proficiscuntur spe territis omnibus per proditionem urbis potiundae. <span class="">section 11</span> quod ubi frustra eis fuit inceptum, vi agendum rati postero die Megaris castra movent, ut Herbesum omnibus copiis oppugnarent. <span class="">section 12</span> Hippocrates et Epicydes, non tam tutum prima specie quam unum spe undique abscisa consilium esse rati, ut se militibus permitterent et adsuetis magna ex parte sibi et tura fama caedis commilitonum accensis, obviam agmini procedunt. <span class="">section 13</span> prima forte signa sescentorum Cretensium erant, qui apud Hieronymum meruerant sub eis et Hannibalis beneficium habebant, capti ad Trasumennum inter Romanorum auxilia dimissique. <span class="">section 14</span> quos ubi ex signis armorumque habitu cognovere, Hippocrates atque Epicydes ramos oleae ac velamenta alia supplicum porrigentes orare, ut reciperent sese, receptos tutarentur, neu proderent Syracusanis, a quibus ipsi mox trucidandi populo Romano dederentur. <span class="">chapter 31</span> <span class="">section 1</span> enimvero conclamant, bonum ut animum haberent: omnem se cum illis fortunam subituros. <span class="">section 2</span> inter hoc conloquium signa constiterant tenebaturque <span class="corr">[agmen]</span> necdum, quae morae causa foret, pervenerat ad duces. postquam Hippocraten atque Epicyden <span class="italics">adesse ordines</span> pervasit rumor, fremitusque toto agmine erat <span class="corr">[haud]</span> dubie adprobantium adventum eorum, extemplo praetores citatis equis ad prima signa perrexerunt. <span class="">section 3</span> qui mos ille, quae licentia Cretensium esset, rogitantes conloquia serendi eum hoste iniussuque praetorum miscendi eos agmini <span class="pagebreak" id="index.xml-pb-d30e1663">[Page p.215]</span> suo, conprehendi inicique catenas iusserunt Hippocrati. <span class="">section 4</span> ad quam vocem tantus extemplo primum a Cretensibus clamor est ortus, deinde exceptus ab aliis, ut facile, si ultra tenderent, appareret eis timendum esse. <span class="">section 5</span> solliciti incertique rerum suarum Megara, unde profecti erant, referri signa iubent nuntiosque de statu praesenti Syracusas mittunt. <span class="">section 6</span> fraudem quoque Hippocrates addit inclinatis ad omnem suspicionem animis et Cretensium quibusdam ad itinera insidenda missis velut interceptas litteras, quas ipse composuerat, recitat: "praetores Syracusani consuli Marcello." <span class="">section 7</span> secundum salutem, ut adsolet, scriptum erat recte eum atque ordine fecisse, quod in Leontinis nulli pepercisset. <span class="">section 8</span> sed omnium mercennariorum militum eandem esse causam, nec umquam Syracusas quieturas, donec quicquam externorum auxiliorum aut in urbe aut in exercitu suo esset itaque daret operam, <span class="">section 9</span> ut eos, qui cum suis praetoribus castra ad Megara haberent, in suam potestatem redigeret ac supplicio eorum liberaret tandem Syracusas. <span class="">section 10</span> haec cum recitata essent, cum tanto clamore ad arma discursum est, ut praetores inter tumultum pavidi abequitaverint Syracusas. <span class="">section 11</span> et ne fuga quidem eorum seditio conpressa est, impetusque in Syracusanos milites fiebant; nec ab ullo temperatum foret, ni Epicydes atque Hippocrates irae multitudinis obviam issent, non a misericordia aut humano consilio, sed ne spem reditus praeciderent sibi et, <span class="">section 12</span> cum ipsos simul milites fidos haberent simul obsides, <span class="">section 13</span> tum cognatos quoque eorum atque amicos tanto merito primum, dein pignore sibi conciliarent. <span class="">section 14</span> expertique, quam vana aut levi aura mobile volgus esset, militem nancti ex eo numero, qui in Leontinis circumsessi erant, subornant, ut Syracusas perferret nuntium convenientem eis, quae ad <span class="corr">[Mylas]</span> falso nuntiata erant, <span class="">section 15</span> auctoremque se exhibendo ac velut visa, quae dubia erant, narrando concitaret iras hominum. <span class="">chapter 32</span> <span class="">section 1</span> huic non apud volgum modo fides fuit, sed senatum quoque in curiam introductus movit. <span class="corr">[haud]</span> <span class="pagebreak" id="index.xml-pb-d30e1708">[Page p.216]</span> vani quidam homines palam ferre perbene detectam in Leontinis esse avaritiam et crudelitatem Romanorum. eadem, si intrassent Syracusas, aut foediora etiam, quo maius ibi avaritiae praemium esset, facturos fuisse. <span class="">section 2</span> itaque claudendas cuncti portas et custodiendam urbem censere. sed non ab iisdem omnis timere <span class="corr">[nec]</span> eosdem odisse, ad militare genus omne partemque magnam plebis invisum esse nomen Romanum; <span class="">section 3</span> praetores optimatiumque pauci, quamquam inflati vano nuntio erant, tamen ad propius praesentiusque <span class="corr">[malum]</span> cautiores esse. <span class="">section 4</span> et iam ad Hexapylum erant Hippocrates atque Epicydes, serebanturque conloquia per propinquos popularium, qui in exercitu erant, ut portas aperirent sinerentque communem patriam defendi ab impetu Romanorum. <span class="">section 5</span> iam unis foribus Hexapyli apertis coepti erant recipi, cum praetores intervenerunt. et primo imperio minisque, deinde auctoritate deterrendo, postremo, ut omnia vana erant, obliti maiestatis precibus agebant, ne proderent patriam tyranni ante satellitibus et tum corruptoribus exercitus. <span class="">section 6</span> sed surdae ad ea omnia aures concitatae multitudinis erant, nec minore intus vi quam foris portae effringebantur, effractisque omnibus toto Hexapylo agmen receptum est. <span class="">section 7</span> praetores in Achradinam cum iuventute popularium confugiunt. mercennarii milites perfugaeque et quidquid regiorum militum Syracusis erat agmen hostium augent. <span class="">section 8</span> ita Achradina quoque primo impetu capitur, praetorumque nisi qui inter tumultum effugerunt omnes interficiuntur. <span class="">section 9</span> nox caedibus finem fecit. postero die servi ad pilleum vocati et carcere vincti emissi, confusaque haec omnis <span class="corr">[multitudo]</span> Hippocraten atque Epicyden creant praetores; Syracusaeque, cum breve tempus libertas adfulsisset, in antiquam servitutem reciderant.</p><p><span class="">chapter 33</span> <span class="">section 1</span> haec nuntiata cum essent Romanis, ex , Leontinis mota sunt extemplo castra ad Syracusas. <span class="">section 2</span> et ab Appio legati per portum missi forte in quinqueremi erant. praemissa quadriremis cum intrasset fauces: <span class="pagebreak" id="index.xml-pb-d30e1753">[Page p.217]</span> portus, capitur; <span class="">section 3</span> legati aegre effugerunt. et iam non modo pacis sed ne belli quidem iura relicta erant, cum Romanus exercitus ad Olympium—Iovis id templum <span class="italics">est</span> — mille et quingentos passus ab urbe castra posuit. inde quoque legatos praemitti placuit; <span class="">section 4</span> quibus, ne intrarent urbem, extra portam Hippocrates atque Epicydes obviam cum suis processerunt. <span class="">section 5</span> Romanus orator non bellum se Syracusanis sed opem auxiliumque adferre ait et eis, qui ex media caede elapsi perfugerint ad se, et eis, qui metu oppressi foediorem non exilio solum sed etiam morte servitutem patiantur. <span class="">section 6</span> nec caedem nefandam sociorum inultam Romanos passuros: itaque, si eis, qui ad se perfugerint, tutus in patriam reditus pateret, caedis auctores dedantur et libertas legesque Syracusanis restituantur, nihil armis opus esse; si ea non fiant, quicumque in mora sit, bello persecuturos. <span class="">section 7</span> ad ea Epicydes, si qua ad se mandata haberent, responsum eis ait se daturos fuisse; cum in eorum, ad quos venerint, manu res Syracusana esset, tum reverterentur. <span class="">section 8</span> si bello lacesserent, ipsa re intellecturos nequaquam idem esse Syracusas ac Leontinos oppugnare. ita legatis relictis portas clausit.</p><p><span class="">section 9</span> inde terra marique simul coeptae oppugnari Syracusae, terra ab Hexapylo, mari ab Achradina, cuius murus fluctu adluitur. et quia, sicut Leontinos terrore ac primo impetu ceperant, non diffidebant vastam disiectamque spatio urbem parte aliqua se invasuros, omnem apparatum oppugnandarum urbium muris admoverunt. <span class="">chapter 34</span> <span class="">section 1</span> et habuisset tanto impetu coepta res fortunam, nisi unus homo Syracusis ea tempestate fuisset. <span class="">section 2</span> Archimedes is erat, unicus spectator caeli siderumque, mirabilior tamen inventor ac machinator bellicorum tormentorum operumque, quibus <span class="italics">quicquid</span> hostes ingenti mole agerent, ipse perlevi momento ludificaretur. <span class="">section 3</span> muros per inaequalis ductos colles, pleraque alta et difficilia aditu, submissa quaedam et quae planis vallibus adiri possent, <span class="italics">ut</span> cuique aptum <span class="corr">[uisum]</span> <span class="pagebreak" id="index.xml-pb-d30e1797">[Page p.218]</span> est loco, ita genere omni tormentorum instruxit. <span class="">section 4</span> Achradinae murum, qui, ut ante dictum est, mari adluitr, sexaginta quinqueremibus Marcellus oppugnabat. <span class="">section 5</span> ex ceteris navibus sagittarii funditoresque et velites etiam, quorum telum ad remittendum inhabile imperitis est, vix quemquam sine vulnere consistere in muro patiebantur. <span class="">section 6</span> hi, quia spatio missilibus opus est, procul muro tenebant naves. iunctae aliae binae quinqueremes demptis interioribus remis, ut latus lateri adplicaretur, <span class="">section 7</span> cum exteriore ordine remorum velut una navis agerentur, turres contabulatas machinamentaque alia quatiendis muris portabant. <span class="">section 8</span> adversus hunc navalem apparatum Archimedes variae magnitudinis tormenta in muris disposuit. in eas, quae procul erant, navis saxa ingenti pondere emittebat, propiores levioribus eoque magis crebris petebat telis; <span class="">section 9</span> postremo, ut sui volnere intacti tela in hostem ingererent, murum ab imo ad summum crebris cubitalibus fere cavis aperuit, per quae cava pars sagittis pars scorpionibus <span class="corr">[modicis]</span> ex occulto petebant hostem. <span class="">section 10</span> quae propius quaedam subibant naves, quo interiores ictibus <span class="corr">[tormentorum]</span> essent, in eas tollenone super murum eminente ferrea manus, firmae catenae inligata, cum iniecta prorae esset gravique libramento plumbi recelleret ad solum, suspensa prora navem in puppim statuebat; <span class="">section 11</span> dein remissa subito velut ex muro cadentem navem cum ingenti trepidatione nautarum ita undae adfligebat, ut, etiamsi recta reciderat, aliquantum aquae acciperet. <span class="">section 12</span> ita maritima oppugnatio est elusa omnisque spes eo versa, ut totis viribus terra adgrederentur. <span class="">section 13</span> sed ea quoque pars eodem omni apparatu tormentorum instructa erat Hieronis inpensis curaque per multos annos, Archimedis unica arte. <span class="">section 14</span> natura etiam adiuvabat loci, quod saxum, cui inposita muri fundamenta sunt, magna parte ita proclive est, ut non solum missa tormento, sed etiam quae pondere suo provoluta essent, graviter in hostem inciderent. <span class="">section 15</span> eadem causa ad subeundum <span class="pagebreak" id="index.xml-pb-d30e1838">[Page p.219]</span> arduum aditum instabilemque ingressum praebebat. <span class="">section 16</span> ita consilio habito quoniam omnis conatus ludibrio esset, absistere oppugnatione atque obsidendo tantum arcere terra marique commeatibus hostem placuit.</p><p><span class="">chapter 35</span> <span class="">section 1</span> interim Marcellus cum tertia fere parte exercitus ad recipiendas urbes profectus, quae in motu rerum ad Carthaginienses defecerant, Helorum atque <span class="corr">[Herbesum]</span> dedentibus ipsis recepit, <span class="">section 2</span> Megara vi capta diruit ac diripuit ad reliquorum ac maxime Syracusanorum terrorem. <span class="">section 3</span> per idem fere tempus et Himilco, qui ad Pachyni promunturium classem diu tenuerat, ad Heracleam, quam vocant Minoam, quinque et viginti milia peditum, tria equitum, duodecim elephantos exposuit, nequaquam cum quantis copiis ante tenuerat ad Pachynum classem. <span class="">section 4</span> sed, postquam ab Hippocrate occupatae Syracusae erant, profectus Carthaginem adiutusque ibi et ab legatis Hippocratis et litteris Hannibalis, qui venisse tempus aiebat Siciliae per summum decus repetendae, <span class="">section 5</span> et ipse <span class="corr">[haud]</span> vanus praesens monitor facile perpulerat, ut quantae maximae possent <span class="corr">[peditum]</span> equitumque copiae in Siciliam traicerentur. <span class="">section 6</span> adveniens Heracliam, intra paucos inde dies Agrigentum recepit; aliarumque civitatium, quae partis Carthaginiensium erant, adeo accensae sunt spes ad pellendos Sicilia Romanos, ut postremo etiam qui obsidebantur Syracusis animos sustulerint. <span class="">section 7</span> et parte copiarum satis defendi urbem posse rati ita inter se munera belli partiti sunt, ut Epicydes praeesset custodiae urbis, Hippocrates Himilconi coniunctus bellum adversus consulem Romanum gereret. <span class="">section 8</span> cum decem milibus peditum, quingentis equitibus nocte per intermissa custodiis loca profectus castra circa Acrillas urbem ponebat. <span class="">section 9</span> munientibus supervenit Marcellus ab Agrigento iam occupato, cum frustra eo praevenire hostem festinans tetendisset, rediens, nihil minus ratus quam illo tempore ac loco Syracusanum sibi exercitum obvium fore; <span class="">section 10</span> sed tamen metu Himilconis Poenorumque, ut quibus nequaquam <span class="pagebreak" id="index.xml-pb-d30e1886">[Page p.220]</span> eis copiis, quas habebat, par esset, quam poterat maxime intentus atque agmine ad omnes casus <span class="corr">[composito]</span> ibat. <span class="">chapter 36</span> <span class="">section 1</span> forte ea cura, quae adversus Poenos praeparata <span class="italics">erat,</span> adversus Siculos usui fuit. castris ponendis incompositos ac <span class="corr">[dispersos]</span> nanctus eos et plerosque inermes, quod peditum fuit, circumvenit; eques levi certamine inito cum Hippocrate Acras perfugit.</p><p><span class="">section 2</span> ea pugna deficientes ab Romanis cum cohibuisset Siculos, Marcellus Syracusas redit; et post paucos dies Himilco adiuncto Hippocrate ad flumen Anapum, octo ferme inde milia, castra posuit. <span class="">section 3</span> sub idem forte tempus et naves longae quinque et quinquaginta Carthaginiensium cum Bomilcare <span class="italics">praefecto</span> classis in magnum <span class="corr">[portum]</span> Syracusas ex alto decurrere, <span class="">section 4</span> et Romana item classis, triginta quinqueremes, legionem primam Panormi exposuere; versumque ab Italia bellum, — adeo uterque populus in Siciliam intentus fuit, — videri poterat. <span class="">section 5</span> legionem Romanam quae exposita Panormi erat, venientem Syracusas praedae haud dubie sibi futuram Himilco ratus via decipitur; <span class="">section 6</span> mediterraneo namque Poenus itinere duxit, legio maritimis locis classe prosequente ad Appium Claudium Pachynum cum parte copiarum obviam progressum pervenit. <span class="">section 7</span> nec diutius Poeni ad Syracusas morati sunt; et Bomilcar simul parum fidens navibus suis duplici facile numero classem habentibus Romanis, simul inutili mora cernens nihil aliud ab suis quam inopiam adgravari sociorum, velis in altum datis in Africam transmisit, <span class="">section 8</span> et Himilco secutus nequiquam Marcellum Syracusas, si qua, priusquam maioribus copiis iungeretur, occasio pugnandi esset, postquam ea nulla contigerat tutumque ad Syracusas et munimento et viribus hostem cernebat, <span class="">section 9</span> ne frustra adsidendo spectandoque obsidionem sociorum tempus tereret, castra inde movit, ut, quocumque vocasset defectionis ab Romano spes, admoveret exercitum ac praesens suas res foventibus adderet animos. <span class="">section 10</span> Murgantiam primum prodito ab ipsis <span class="corr">[praesidio]</span> Romano recipit, ubi frumenti <span class="pagebreak" id="index.xml-pb-d30e1945">[Page p.221]</span> magna vis commeatusque omnis generis convecti erant Romanis.</p><p><span class="">chapter 37</span> <span class="">section 1</span> ad hanc defectionem erecti sunt et aliarum civitatium animi, praesidiaque Romana aut pellebantur arcibus aut prodita per fraudem opprimebantur. <span class="">section 2</span> Henna excelso loco ac praerupto undique sita, cum loco inexpugnabilis erat, tum praesidium in arce validum praefectumque praesidii haud sane opportunum insidiantibus habebat. <span class="">section 3</span> L. Pinarius erat, vir acer et qui plus in eo, ne posset decipi, quam in fide Siculorum reponeret. et tum intenderant eum ad cavendi omnia curam tot auditae proditiones defectionesque urbium et clades praesidiorum. <span class="">section 4</span> itaque <span class="italics">die ac</span> nocte iuxta parata instructaque omnia custodiis ac vigiliis erant, nec ab armis aut loco suo miles abscedebat. <span class="">section 5</span> quod ubi Hennensium principes iam pacti cum Himilcone de proditione praesidii animadverterunt nulli occasioni fraudis Romanum patere, <span class="">section 6</span> palam ac vi rati agendum urbem arcemque suae potestatis aiunt debere esse, si liberi in societatem, non servi in custodiam traditi essent Romanis. <span class="">section 7</span> itaque claves portarum reddi sibi aequom censent: bonis sociis fidem suam maximum vinculum esse, et ita sibi populum Romanum senatumque gratias habiturum, si volentes ac non coacti mansissent in amicitia. <span class="">section 8</span> ad ea Romanus se in praesidio impositum esse dicere ab imperatore suo clavesque portarum et custodiam arcis ab eo accepisse, quae nec suo nec Hennensium arbitrio haberet, sed eius, qui commisisset. <span class="">section 9</span> praesidio decedere apud Romanos capital esse, et nece liberorum etiam suorum eam parentes <span class="italics">noxam</span> sanxisse. consulem Marcellum <span class="corr">[haud]</span> procul esse: <span class="">section 10</span> ad eum mitterent legatos, cuius iuris atque arbitrii <span class="italics">res</span> esset. se vero negare illi missuros testarique, si verbis nihil agerent, vindictam aliquam libertatis suae quaesituros. <span class="">section 11</span> tum Pinarius: at illi, si ad consulem gravarentur mittere, sibi saltem darent populi concilium, ut sciretur, utrum paucorum ea denuntiatio <span class="pagebreak" id="index.xml-pb-d30e1990">[Page p.222]</span> an universe civitatis esset. consensa in posterum diem contio.</p><p><span class="">chapter 38</span> <span class="">section 1</span> postquam ab eo conloquio in arcem sese recepit, convocatis militibus "credo ego vos audisse, milites," inquit, "quem ad modum praesidia Romana ab Siculis circumventa et oppressa sint per hos dies. <span class="">section 2</span> eam vos fraudem deum primo benignitate dein vestra ipsi virtute dies noctesque perstando ac pervigilando in armis vitastis. utinam relicum tempus nec patiendo infanda nec faciendo traduci posset! <span class="">section 3</span> haec occulta in <span class="corr">[fraude]</span> cautio est, qua usi adhuc sumus; cui quoniam parum succedit, aperte ac propalam claves <span class="corr">[portarum]</span> reposcunt; quas simul tradiderimus, Carthaginiensium extemplo Henna erit, foediusque hic trucidabimur, quam Murgantiae praesidium interfectum est. <span class="">section 4</span> noctem unam aegre ad consultandum sumpsi, qua vos certiores periculi instantis facerem. orta luce contionem habituri sunt ad criminandum me concitandumque in vos populum. <span class="">section 5</span> itaque crastino die aut vestro aut Hennensium sanguine Henna inundabitur. nec praeoccupati spem ullam nec occupantes periculi quicquam habebitis. qui prior strinxerit ferrum, eius victoria erit. <span class="">section 6</span> intenti ergo omnes armatique signum expectabitis. ego in contione ero et tempus, quoad omnia instructa sint, loquendo altercandoque traham. <span class="">section 7</span> cum toga signum dedero, tum mihi undique clamore sublato turbam invadite ac sternite omnia ferro et cavete quicquam supersit, cuius aut vis aut fraus timeri possit. <span class="">section 8</span> vos, Ceres mater ac Proserpina, precor, ceteri superi infernique di, qui hanc urbem, hos sacratos lacus lucosque colitis, ut ita nobis volentes propitii adsitis, si vitandae, non inferendae fraudis causa hoc consilii capimus. <span class="">section 9</span> pluribus vos, milites, hortarer, si cum armatis dimicatio futura esset; inermes, incautos ad satietatem trucidabitis; et consulis castra in propinquo sunt, ne quid ab Himilcone et Carthaginiensibus timeri possit." <span class="">chapter 39</span> <span class="">section 1</span> ab hac adhortatione dimissi corpora curant. postero die alii <span class="pagebreak" id="index.xml-pb-d30e2032">[Page p.223]</span> aliis locis ad obsidenda itinera claudendosque oppositi exitus; pars maxima super theatrum circaque, adsueti et ante spectaculo contionum, consistunt. <span class="">section 2</span> <span class="corr">[productus]</span> ad populum a magistratibus praefectus Romanus cum consulis de ea re ius ac potestatem esse, <span class="">section 3</span> non suam, et pleraque eadem, quae pridie, dixisset, et primo sensim ac pars reddere claves, dein iam una voce id omnes iuberent cunctantique et differenti ferociter minitarentur nec viderentur ultra vim ultimam dilaturi, tum praefectus toga signum, <span class="">section 4</span> ut convenerat, dedit, militesque intenti dudum ac parati alii superne <span class="italics">in</span> aversam contionem clamore sublato decurrunt, alii ad exitus theatri conferti obsistunt. <span class="">section 5</span> caeduntur Hennenses cavea inclusi coacervanturque non caede solum sed etiam fuga, cum <span class="italics">alii</span> super aliorum capita ruerent, integri sauciis, vivi mortuis incidentes cumularentur. <span class="">section 6</span> inde passim discurritur et urbis captae modo fugaque et caedes omnia tenet nihilo remissiore militum ira, quod turbam inermem caedebant, quam si periculum par et ardor certaminis eos inritaret. <span class="">section 7</span> ita Henna aut malo aut necessario facinore retenta.</p><p>Marcellus nec factum inprobavit et praedam Hennensium militibus concessit ratus timore deterritos <span class="italics">a</span> proditionibus praesidiorum Siculos. <span class="">section 8</span> atque ea clades, ut urbis in media Sicilia sitae claraeque vel ob insignem munimento naturali locum vel ob sacrata omnia vestigiis raptae quondam Proserpinae, prope uno die omnem Siciliam pervasit. <span class="">section 9</span> et quia caede infanda rebantur non hominum tantum sed etiam deorum sedem violatam esse, tum vero etiam qui ante dubii fuerant defecere ad Poenos. <span class="">section 10</span> Hippocrates inde Murgantiam, Himilco Agrigentum sese recepit, cum acciti a proditoribus nequiquam ad Hennam exercitum admovissent. Marcellus retro in Leontinos redit frumentoque <span class="">section 11</span> et <span class="corr">[commeatibus]</span> aliis in castra convectis, praesidio modico ibi relicto ad Syracusas obsidendas venit. <span class="">section 12</span> inde Appio Claudio Romam ad consulatum petendum misso T. <span class="corr">[Quinctium]</span> <span class="pagebreak" id="index.xml-pb-d30e2088">[Page p.224]</span> Crispinum in eius locum classi castrisque praeficit veteribus; <span class="">section 13</span> ipse hibernacula quinque milia passuum <span class="italics">ab</span> Hexapylo—Leonta vocant locum—communiit aedificavitque. haec in Sicilia usque ad principium hiemis gesta.</p><p><span class="">chapter 40</span> <span class="">section 1</span> eadem aestate et cum Philippo rege, quod iam ante suspectum fuerat, motum bellum est. <span class="">section 2</span> legati ab Orico ad M. Valerium praetorem venerunt, praesidentem classi Brundisio Calabriaeque circa litoribus, nuntiantes Philippum primum Apolloniam temptasse lembis biremibus centum viginti flumine adverso subvectum; <span class="">section 3</span> deinde, ut ea res tardior spe fuerit, ad Oricum clam nocte exercitum admovisse; eamque urbenm, sitam in <span class="corr">[plano]</span> neque moenibus neque viris atque <span class="corr">[armis]</span> validam, primo impetu oppressam esse. <span class="">section 4</span> haec nuntiantes orabant, ut opem ferret hostemque <span class="corr">[haud]</span> dubium Romanis mari ac terra a maritimis urbibus arceret, quae ob nullam aliam causam, nisi quod imminerent Italiae, peterentur. <span class="">section 5</span> M. Valerius duorum milium praesidio <span class="italics">relicto praepositoque</span> eis P. Valerio legato cum classe instructa parataque et, quod longae naves militum capere non poterant, in onerarias inpositis altero die Oricum pervenit urbemque eam levi tenente praesidio, <span class="">section 6</span> quod <span class="italics">rex</span> recedens inde reliquerat, <span class="corr">[haud]</span> magno certamine recepit. <span class="">section 7</span> legati eo ab Apollonia venerunt nuntiantes in obsidione sese, quod deficere ab Romanis nollent, esse neque sustinere ultra vim Macedonum posse, nisi praesidium mittatur Romanum. <span class="">section 8</span> facturum se, quae vellent, pollicitus duo milia delectorum militum navibus longis mittit ad ostium fluminis cum praefecto socium Q. Naevio Crista, viro inpigro et perito militiae. <span class="">section 9</span> is expositis in terram militibus navibusque Oricum retro, unde venerat, ad ceteram classem remissis milites procul a flumine per viam minime ab regiis obsessam duxit et nocte, ita ut nemo hostium sentiret, urbem est ingressus. <span class="">section 10</span> diem insequentem quievere, dum praefectus iuventutem Apolloniatium armaque <span class="pagebreak" id="index.xml-pb-d30e2152">[Page p.225]</span> et urbis vires inspiceret. ubi ea visa inspectaque satis animorum fecere, simulque ab exploratoribus conperit, quanta socordia ac neglegentia apud hostes esset, <span class="">section 11</span> silentio noctis ab urbe sine ullo tumultu egressus castra hostium adeo neglecta atque aperta intravit, ut satis constaret prius mille hominum vallum intrasse, quam quisquam sentiret, ac, si caede abstinuissent, pervenire ad tabernaculum regium potuisse. <span class="">section 12</span> caedes proximorum portae excitavit hostes; inde tantus terror pavorque omnis occupavit, <span class="">section 13</span> ut non modo alius quisquam arma caperet aut castris pellere hostem conaretur, sed etiam ipse rex, sicut somno excitus erat, prope seminudus fugiens militi quoque, nedum regi, vix decoro habitu, ad flumen navisque perfugerit. eodem et alia turba effusa est. <span class="">section 14</span> paulo minus tria milia <span class="corr">[militum]</span> in castris aut capta aut occisa; <span class="">section 15</span> plus tamen hominum aliquanto captum quam caesum est. castris direptis Apolloniatae catapultas, ballistas tormentaque alia, quae oppugnandae urbi conparata erant, ad tuenda moenia, si quando similis fortuna venisset, Apolloniam devexere; <span class="">section 16</span> cetera omnis praeda castrorum Romanis concessa est. haec cum Oricum essent nuntiata, M. Valerius classem extemplo ad ostium fluminis duxit, ne navibus capessere fugam rex posset. <span class="">section 17</span> itaque Philippus, neque terrestri neque navali certamini satis fore parem se fidens, subductis navibus atque incensis terra Macedoniam petiit magna ex parte inermi exercitu spoliatoque. Romana classis cum M. Valerio Orici hibernavit.</p><p><span class="">chapter 41</span> <span class="">section 1</span> eodem anno in Hispania varie res gestae. nam priusquam Romani amnem Hiberum transirent, ingentes copias Hispanorum Mago et Hasdrubal fuderunt. <span class="">section 2</span> defecissetque ab Romanis ulterior Hispania, ni P. Cornelius raptim traducto exercitu Hiberum dubiis sociorum animis in tempore advenisset. <span class="">section 3</span> primo ad Castrum Album—locus est insignis caede magni Hamilcaris—castra Romani habuere. <span class="">section 4</span> arx erat munita et convexerant ante frumentum; tamen, quia omnia <span class="pagebreak" id="index.xml-pb-d30e2188">[Page p.226]</span> circa hostium plena erant, agmenque Romanum in, pune incursatum ab equitibus hostium fuerat et ad duo milia aut moratorum aut palantium per agros interfecta, cessere inde Romani propius pacata loca et ad montem Victoriae castra communivere. <span class="">section 5</span> eo Cn. Scipio cum omnibus copiis et Hasdrubal Gisgonis filius, tertius Carthaginiensium dux, cum exercitu iusto advenit, contraque castra Romana trans <span class="corr">[fluuium]</span> omnes consedere. P. Scipio cum expeditis clam profectus ad loca circa <span class="">section 6</span> visenda <span class="corr">[haud]</span> fefellit hostes, oppressissentque eum in patentibus campis, ni tumulum in propinquo cepisset. ibi quoque circumsessus adventu fratris obsidione eximitur. <span class="">section 7</span> Castulo, urbs Hispaniae valida ac nobilis et adeo coniuncta societate Poenis, ut uxor inde Hannibali esset, ad Romanos defecit. <span class="">section 8</span> Carthaginienses Iliturgim oppugnare adorti, quia praesidium ibi Romanum erat, videbanturque inopia maxime eum <span class="corr">[locum]</span> expugnaturi. <span class="">section 9</span> Cn. Scipio, ut sociis praesidioque ferret opem, cum legione expedita profectus inter bina castra — cum magna caede hostium urbem est ingressus et postero die eruptione aeque felici pugnavit. <span class="">section 10</span> supra duodecim milia hominum caesa duobus proeliis, plus mille hominum captum cum sex et triginta militaribus signis. ita ab Iliturgi recessum est. <span class="">section 11</span> Bigerra inde urbs—socii et hi Romanorum erant—a Carthaginiensibus oppugnari coepta est. eam obsidionem sine certamine adveniens Cn. Scipio solvit. <span class="">chapter 42</span> <span class="">section 1</span> ad Mundam exinde ~ castra Punica mota, et Romani eo confestim secuti sunt. <span class="">section 2</span> ibi signis conlatis pugnatum per quattuor ferme horas; egregieque vincentibus Romanis signum receptui est datum, quod Cn. Scipionis femur tragula confixum erat pavorque circa eum ceperat milites, ne mortiferum esset vulnus. <span class="">section 3</span> ceterum haud dubium fuit, quin, nisi ea mora intervenisset, castra eo die Punica capi potuerint. iam non milites solum sed elephanti etiam usque ad vallum acti erant, superque ipsum novem et triginta elephanti pilis confixi. <span class="">section 4</span> hoc quoque proelio ad <span class="pagebreak" id="index.xml-pb-d30e2234">[Page p.227]</span> duodecim milia hominum dicuntur caesa, prope tria capta cum signis militaribus septem et quinquaginta. <span class="">section 5</span> ad Auringem inde urbem Poeni recessere et, ut territis instaret, secutus Romanus. ibi iterum Scipio lecticula in aciem inlatus conflixit, nec dubia victoria fuit; minus tamen dimidio hostium quam antea, quia pauciores superfuerant, qui pugnarent, occisum. <span class="">section 6</span> sed gens nata instaurandis reparandisque bellis, Magone ad conquisitionem militum a fratre misso, brevi replevit exercitum animosque ad temptandum de integro certamen fecit; <span class="">section 7</span> alii plerique milites, quippe pro parte totiens intra paucos dies victa, iisdem animis, quibus priores, eodemque eventu pugnavere: <span class="">section 8</span> plus octo milia hominum caesa, <span class="corr">[haud]</span> multo minus quam mille captum et signa militaria quinquaginta octo; et spolia plurima Gallica fuere, aurei torques armillaeque, magnus numerus. duo etiam insignes reguli Gallorum— <span class="corr">[Moeniacapto]</span> et Vismaro nomina erant—eo proelio ceciderunt. octo elephanti capti, tres occisi.— <span class="">section 9</span> cum tam prosperae <span class="italics">res</span> in Hispania essent, verecundia Romanos tandem cepit, Saguntum oppidum, quae causa belli esset, octavum <span class="corr">[iam]</span> annum sub hostium potestate esse. <span class="">section 10</span> itaque id oppidum vi pulso praesidio Punico receperunt cultoribusque antiquis, quos ex iis vis reliquerat belli, restituerunt; <span class="">section 11</span> et Turdetanos, qui contraxerant eis cum Carthaginiensibus bellum, in potestatem redactos sub corona vendiderunt urbemque eorum delerunt.</p><p><span class="">chapter 43</span> <span class="">section 1</span> haec in Hispania Q. Fabio M. Claudio consulibus gesta. <span class="">section 2</span> Romae cum tribuni plebis novi magistratum inissent, extemplo censoribus P. Furio et M. Atilio a <span class="italics">M.</span> Metello tribuno plebis dies dicta ad populum est. <span class="">section 3</span> quaestorem eum proximo anno adempto equo tribu moverant atque aerarium fecerant propter coniurationem deserendae Italiae ad Cannas factam. sed novem tribunorum auxilio vetiti causam in magistratu dicere dimissique fuerant. <span class="">section 4</span> ne lustrum perficerent, mors prohibuit P. Furi. M. Atilius magistratu se abdicavit.— <span class="pagebreak" id="index.xml-pb-d30e2289">[Page p.228]</span> <span class="">section 5</span> <span class="corr">[comitia]</span> consularia habita ab Q. Fabio Maximo consule. creati consules ambo absentes Q. Fabius Maximus, consulis filius, et Ti. Sempronius Gracchus iterum. <span class="">section 6</span> praetores fiunt duo, qui tum aediles curules erant, P. Sempronius Tuditanus et Cn. Fulvius <span class="corr">[Centumalus]</span> et M. <span class="italics">Atilius</span> et <span class="italics">M.</span> Aemilius Lepidus. <span class="">section 7</span> ludos scenicos per quadriduum eo anno primum factos ab curulibus aedilibus memoriae proditur. <span class="">section 8</span> aedilis Tuditanus hic erat, qui ad Cannas pavore aliis in tanta clade torpentibus per medios hostes duxit.</p><p><span class="">section 9</span> comitiis perfectis auctore Q. Fabio consule designati consules Romam accersiti magistratum inierunt senatumque de bello ac provinciis suis praetorumque et de exercitibus, quibus quique praeessent, consuluerunt. <span class="">chapter 44</span> <span class="">section 1</span> itaque provinciae atque exercitus divisi: bellum cum Hannibale consulibus mandatum et exercituum unus, quem ipse Sempronius habuerat, alter, quem Fabius consul. <span class="">section 2</span> eae binae erant legiones. M. Aemilius praetor, cuius peregrina sors erat, iuris dictione M. Atilio collegae, praetori urbano, mandata, Luceriam provinciam haberet legionesque duas, quibus Q. Fabius, qui tum consul erat, praetor praefuerat. <span class="">section 3</span> P. Sempronio provincia Ariminum, Cn. Fulvio Suessula cum binis item legionibus evenerunt, ut Fulvius urbanas legiones duceret, Tuditanus a M. Pomponio acciperet. <span class="">section 4</span> prorogata imperia provinciaeque, M. Claudio Sicilia finibus eis, quibus regnum Hieronis fuisset, Lentulo propraetori provincia vetus, T. Otacilio classis—exercitus nulli additi novi— <span class="">section 5</span> , M. Valerio Graecia Macedoniaque cum legione et classe, quam haberet; Q. Mucio cum: vetere exercitu—duae autem legiones erant—Sardinia; C. Terentio legio una, cui iam praeerat, <span class="italics">ac</span> Picenum. <span class="">section 6</span> scribi praeterea duae urbanae legiones iussae eta viginti milia sociorum. his ducibus, his copiis adversust multa simul aut mota aut suspecta bella muniverunt Romanum imperium.</p><p><span class="">section 7</span> consules duabus urbanis legionibus scriptis supplementoque <span class="pagebreak" id="index.xml-pb-d30e2344">[Page p.229]</span> in alias lecto, priusquam ab urbe moverent, prodigia procurarunt, quae nuntiata erant. <span class="">section 8</span> murus ac porta Caietae et Ariciae etiam Iovis aedis de caelo tacta fuerat. et alia ludibria oculorum auriumque credita pro veris: navium longarum species in flumine Tarracinae, quae nullae erant, visae; <span class="">section 9</span> et in Iovis Vicilini templo, quod in Compsano agro est, arma concrepuisse, et flumen Amiterni cruentum fluxisse. his procuratis ex decreto pontificum profecti consules, Sempronius in Lucanos, in Apuliam Fabius. pater filio legatus ad Suessulam in castra venit. <span class="">section 10</span> cum obviam filius progrederetur, lictoresque verecundia maiestatis eius taciti anteirent, praeter undecim fasces equo praevectus senex, ut consul animadvertere proximum lictorem iussit et is, ut descenderet ex equo, inclamavit, tum demum desiliens "experiri" inquit "volui, fili, satin' scires consulem te esse."</p><p><span class="">chapter 45</span> <span class="">section 1</span> in ea castra Dasius Altinius Arpinus clam nocte cum tribus servis venit promittens, si sibi <span class="corr">[praemio]</span> foret, se Arpos proditurum esse. <span class="">section 2</span> eam rem ad consilium <span class="italics">cum</span> rettulisset Fabius, aliis pro transfuga verberandus necandusque videri ancipitis animi communis hostis, qui post Cannensem cladem, tamquam cum fortuna fidem stare oporteret, ad Hannibalem descisset traxissetque ad defectionem Arpos; <span class="">section 3</span> tum, quoniam res Romana contra spem votaque eius velut resurgere ab stirpibus videatur, novam referre proditionem proditis polliceatur, aliunde stet semper, aliunde sentiat, infidus socius, vanus hostis; ad Faleriorum Pyrrhique proditorem tertium transfugis <span class="italics">id</span> documentum esset. <span class="">section 4</span> contra ea consulis pater Fabius temporum oblitos homines in medio ardore belli, tamquam in pace, libera de quoque arbitria agere aiebat, <span class="">section 5</span> ut, cum illud potius agendum atque cogitandum sit, si quo modo fieri possit, ne qui socii a populo Romano desciscant et novi concilientur, documentum <span class="corr">[autem]</span> dicatur statui oportere, si quis resipiscat et antiquam societatem respiciat <span class="pagebreak" id="index.xml-pb-d30e2386">[Page p.230]</span> quod si abire ab Romanis liceat, <span class="">section 6</span> redire ad eos non liceat, cui dubium esse, quin brevi desperata ab sociis Romana <span class="corr">[res]</span> foederibus Punicis omnia in Italia iuncta visuri sint? <span class="">section 7</span> se <span class="corr">[autem]</span> non eum esse, qui Altinio fidei quicquam censeat habendum, sed mediam secuturum consilii viam. <span class="">section 8</span> neque enim pro hoste neque pro socio in praesentia habitum libera custodia haud procul a castris placere in aliqua fida civitate eum servari per belli tempus: perpetrate bello tum consultandum, utrum prior defectio plus merita sit poenae, an <span class="corr">[hic]</span> reditus veniae. <span class="">section 9</span> Fabio adsensum est, Calenisque legatis traditus et ipse et comites; et auri satis magnum pondus, quod secum attulerat, ei servari iussum. <span class="">section 10</span> Calibus eum interdiu solutum custodes sequebantur, nocte clausum adservabant. <span class="">section 11</span> Arpis domi primum desiderari quaerique est coeptus; dein fama per totam urbem volgata tumultum ut principe amisso fecit, metuque rerum novarum extemplo nuntii missi. <span class="">section 12</span> quibus nequaquam offensus Poenus, quia et ipsum ut ambiguae fidei virum suspectum iam pridem habebat et causam nactus erat tam ditis hominis bona possidendi vendendique; <span class="">section 13</span> ceterum, ut irae magis quam avaritiae datum crederent homines, crudelitatem quoque ad aviditatem addidit, coniugemque eius ac liberos in <span class="corr">[castra]</span> accitos, <span class="">section 14</span> quaestione prius habita primum de fuga Altini, dein, quantum auri argentique domi relictum esset, satis cognitis omnibus vivos combussit.</p><p><span class="">chapter 46</span> <span class="">section 1</span> Fabius ab Suessula profectus Arpos primum institit oppugnare. ubi cum a quingentis fere passibus castra posuisset, contemplatus ex propinquo situm urbis moeniaque, quae pars tutissima moenibus erat, quia maxime neglectam custodia vidit, ea potissimum adgredi statuit. <span class="">section 2</span> comparatis omnibus, quae ad urbes oppugnandas usui sunt, centurionum robora ex toto exercitu delegit tribunosque viros fortes eis praefecit et milites sescentos, quantum satis visum est, attribuit eosque, ubi quartae vigiliae signum cecinisset, ad eu <span class="pagebreak" id="index.xml-pb-d30e2441">[Page p.231]</span> locum scalas iussit ferre. <span class="">section 3</span> porta ibi humilis et angusta erat infrequenti via per desertam partem urbis. eam portam scalis prius <span class="corr">[transgressos]</span> murum aperire ex interiore parte aut claustra refringere iubet et tenentes partem urbis cornu signum dare, ut ceterae copiae admoverentur: <span class="">section 4</span> parata omnia atque instructa sese habiturum. ea inpigre facta, et quod impedimentum agentibus fore videbatur, id maxime ad fallendum adiuvit. <span class="">section 5</span> imber ab nocte media coortus custodes vigilesque dilapsos e stationibus subfugere in tecta coegit sonitusque primo largioris procellae strepitum molientium portam exaudiri prohibuit, lentior deinde aequaliorque accidens auribus magnam partem hominum sopivit. <span class="">section 6</span> postquam portam tenebant cornicines in via paribus intervallis dispositos canere iubent, ut consulem excirent. <span class="">section 7</span> id ubi factum ex composito est, signa efferri consul iubet ac paulo ante lucem per effractam portam urbem ingreditur. <span class="">chapter 47</span> <span class="">section 1</span> tum demum hostes excitati sunt iam et imbre conquiescente et propinqua luce. <span class="">section 2</span> praesidium in urbe erat Hannibalis, quinque milia ferme armatorum, et ipsi Arpini tria milia hominum armarant. eos primos Poeni, ne quid ab tergo fraudis esset, hosti opposuerunt. <span class="">section 3</span> pugnatum primo in tenebris angustisque viis est. cum Romani non vias tantum sed tecta etiam proxima portae occupassent, ne peti superne ac volnerari possent, <span class="">section 4</span> cogniti inter se quidam Arpinique et Romani atque inde conloquia coepta fieri percunctantibus Romanis, <span class="">section 5</span> quid sibi vellent Arpini, quam ob noxam Romanorum, aut quod meritum Poenorum pro alienigenis ac barbaris Italici adversus veteres socios Romanos bellum gererent et vectigalem ac stipendiariam Italiam Africae facerent; <span class="">section 6</span> Arpinis purgantibus ignaros omnium se venum a principibus datos Poeno, captos oppressosque a paucis esse. <span class="">section 7</span> initio orto plures cum pluribus conloqui; postremo praetor Arpinus ab suis ad consulem deductus, fideque data inter signa aciesque Arpini repente pro Romanis adversus <span class="pagebreak" id="index.xml-pb-d30e2478">[Page p.232]</span> Carthaginiensem arma verterunt. <span class="">section 8</span> Hispani quoque, paulo minus mille homines, nihil praeterea cum consule pacti, quam ut sine fraude Punicum emitteretur praesidium, ad consulem transtulerunt signa. <span class="">section 9</span> Carthaginiensibus portae patefactae emissique cum fide incolumes ad Hannibalem Salapiam venerunt. <span class="">section 10</span> <span class="italics">ita</span> Arpi sine clade—ullius praeterquam unius veteris proditoris, novi perfugae, restituti ad Romanos. <span class="">section 11</span> Hispanis duplicia cibaria dari iussa; operaque eorum forti ac fideli persaepe res publica usa est.</p><p><span class="">section 12</span> cum consul alter in Apulia alter in Lucanis esset, equites centum duodecim nobiles Campani per speciem praedandi ex hostium agro permissu magistratuum ab Capua profecti ad castra Romana, quae super Suessulam erant, venerunt, stationi militum, qui essent, dixerunt: <span class="">section 13</span> conloqui sese cum praetore velle. Cn. Fulvius castris praeerat; cui ubi nuntiatum est, decem ex eo numero iussis inermibus deduci ad se, ubi, quae postularent, audivit—nihil autem aliud petebant, quam ut Capua recepta bona sibi restituerentur—, in fidem omnes accepti. <span class="">section 14</span> et ab altero praetore Sempronio Tuditano oppidum Atrinum expugnatum. amplius septem milia hominum capta et aeris argentique signati aliquantur.— <span class="">section 15</span> Romae foedum incendium per duas noctes ac diem unum tenuit; solo aequata omnia inter Salinas ac portam Carmentalem cum Aequimaelio <span class="corr">[Iugarioque]</span> vico inde <span class="italics">et</span> templis Fortunae ac matris Matutae. <span class="">section 16</span> et extra portam late vagatus ignis sacra profanaque multa absumpsit.</p><p><span class="">chapter 48</span> <span class="">section 1</span> eodem anno P. et Cn. Cornelii, cum in Hispania res prosperae essent multosque et veteres reciperent socios et novos adicerent, in Africam quoque spem extenderunt. <span class="">section 2</span> Syphax erat rex Numidarum, subito Carthaginiensibus hostis factus: <span class="">section 3</span> ad eum centuriones tres legatos miserunt, qui cum eo amicitiam societatemque facerent et pollicerentur, si perseveraret urguere bello Carthaginienses, gratam <span class="corr">[eam]</span> rem fore <span class="pagebreak" id="index.xml-pb-d30e2531">[Page p.233]</span> senatui populoque Romano et adnisuros, ut in <span class="corr">[tempore]</span> et bene cumulatam gratiam referant. <span class="">section 4</span> grata ea legatio barbaro fuit; conlocutusque cum legatis de ratione belli gerundi, ut veterum militum verba audivit, quam multarum rerum ipse ignarus esset, ex conparatione tam ordinatae disciplinae animum advertit. <span class="">section 5</span> tum primum, ut pro bonis ac fidelibus sociis facerent, oravit, ut duo legationem referrent ad imperatores suos, unus apud sese magister rei militaris resisteret. rudem ad pedestria bella Numidarum gentem esse, equis <span class="corr">[tantum]</span> habilem; <span class="">section 6</span> ita iam inde a principiis gentis maiores suos bella gessisse, ita se a pueris insuetos. sed habere hostem pedestri fidentem Marte, cui si aequari robore virium velit, et sibi pedites comparandos esse. <span class="">section 7</span> et ad id multitudine hominum regnum abundare, sed armandi ornandique et instruendi eos artem ignorare. omnia, velut forte congregata turba, soluta ac temeraria esse. <span class="">section 8</span> facturos se in praesentia quod vellet, legati respondent fide accepta, ut remitteret extemplo eum, si imperatores sui non comprobassent factum. <span class="">section 9</span> Q. Statorio nomen fuit, qui ad regem remansit. cum duobus Romanis rex Numidas legatos in Hispaniam misit ad accipiendam fidem ab imperatoribus Romanis. <span class="">section 10</span> isdem mandavit, ut protinus Numidas, qui intra praesidia Carthaginiensium auxiliares <span class="italics">essent,</span> ad transitionem perlicerent. <span class="">section 11</span> et Statorius ex multa iuventute regi pedites conscripsit ordinatosque proxime morem Romanum instruendo et decurrendo signa sequi et servare ordines docuit et operi aliisque iustis militaribus ita adsuefecit, <span class="">section 12</span> ut brevi rex non equiti magis fideret quam pediti conlatisque aequo campo signis iusto proelio Carthaginiensem hostem superaret. <span class="">section 13</span> Romanis quoque in Hispania legatorum regis adventus magno emolumento fuit; namque ad famam eorum transitiones crebrae ab Numidis coeptae fieri. ita cum Syphace Romanis coepta amicitia est.</p><p>quod ubi Carthaginienses acceperunt, extemplo <span class="pagebreak" id="index.xml-pb-d30e2572">[Page p.234]</span> ad Galam in parte altera Numidiae—Maesulii ea gene vocatur—regnantem legatos mittunt. <span class="">chapter 49</span> <span class="">section 1</span> filium Gala Masinissam habebat septemdecem annos natum, ceterum iuvenem ea indole, ut iam tum appareret maius regnum opulentiusque, quam quod aecepisset, facturum. <span class="">section 2</span> legati quoniam Syphax se Romanis iunxisset, ut potentior societate eorum adversus reges populosque Africae esset, <span class="">section 3</span> docent melius fore Galae quoque Carthaginiensibus iungi <span class="corr">[quam]</span> primum, antequam Syphax in Hispaniam aut Romani in Africam transeant: opprimi Syphacem nihildum praeter nomen ex foedere Romano habentem posse. <span class="">section 4</span> facile persuasum Galae, filio deposcente id bellum, ut mitteret exercitum; qui Carthaginiensibus legionibus coniunctis magno proelio Syphacem devicit. triginta milia eo proelio hominum caesa dicuntur. <span class="">section 5</span> Syphax cum paucis equitibus in Maurusios ex acie Numidas—extremi prope Oceanum adversus Gadis colunt—refugit adfluentibusque ad famam eius undique barbaris ingentis brevi copias armavit, <span class="">section 6</span> cum quibus in Hispaniam angusto diremptam freto traiceret. <span class="italics">interea</span> Masinissa cum victore exercitu advenit; isque ibi cum Syphace ingenti gloria per se sine ullis Carthaginiensium opibus gessit bellum.</p><p><span class="">section 7</span> in Hispania nihil memorabile gestum praeterquam quod Celtiberum iuventutem eadem mercede, qua pacta cum Carthaginiensibus erat, imperatores Romani ad se perduxerunt, <span class="">section 8</span> et nobilissimos Hispanos supra trecentos in Italiam ad sollicitandos populares, <span class="italics">qui</span> inter auxilia Hannibalis erant, miserunt. <span class="strikethrough"><span class="corr">[id]</span> modo eius anni in Hispania ad memoriam insigne est, quod mercennarium militem in castris neminem ante quam tum Celtiberos Romani habuerunt.</span></p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Titus Livius (Livy).
	    Date: 2014-10-09<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:24:59Z.
	       SAXON HE 9.8.0.5.
		 --></address></div></body></html>