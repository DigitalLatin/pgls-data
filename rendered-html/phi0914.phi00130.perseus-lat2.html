<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Ab urbe condita, books 26-30 - 30 — Machine readable text</title><meta name="author" content="Titus Livius (Livy)" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Ab urbe condita, books 26-30 - 30 — Machine readable text" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Ab urbe condita, books 26-30 - 30 — Machine readable text</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div class="book" id="index.xml-body.1_div.1"><h2><span class="headingNumber">1. </span></h2><span class="">chapter 1</span><p><span class="">section 1</span> <span class="persName"> Cn. Seruilius</span> et <span class="persName"> C. Seruilius</span> consules—sextus decimus is annus belli Punici erat—cum de re publica belloque et prouinciis ad senatum rettulissent, <span class="">section 2</span> censuerunt patres ut consules inter se compararent sortirenturue uter Bruttios aduersus Hannibalem, uter Etruriam ac Ligures prouinciam haberet: <span class="">section 3</span> cui Bruttii euenissent exercitum a <span class="persName"> P. Sempronio</span> acciperet; <span class="persName"> P. Sempronius</span> —ei quoque enim pro consule imperium in annum prorogabatur— <span class="persName"> P. Licinio</span> succederet; <span class="">section 4</span> is Romam reuerteretur, bello quoque bonus habitus ad cetera, quibus nemo ea tempestate instructior ciuis habebatur, congestis omnibus humanis ab natura fortunaque bonis. <span class="">section 5</span> nobilis idem ac diues erat; forma uiribusque corporis excellebat; facundissimus habebatur, seu causa oranda, seu in senatu et apud populum suadendi ac dissuadendi locus esset; <span class="">section 6</span> <span class="pagebreak" id="p.30002">[Page consulatus com]</span> iuris pontificii peritissimus; super haec bellicae quoque laudis consulatus compotem fecerat. quod in Bruttiis prouincia, idem in Etruria ac Liguribus decretum: <span class="">section 7</span> <span class="persName"> M. Cornelius</span> nouo consuli tradere exercitum iussus, ipse prorogato imperio Galliam prouinciam obtinere cum legionibus iis quas &lt;L.&gt; Scribonius priore anno habuisset. <span class="">section 8</span> sortiti deinde prouincias: Caepioni Bruttii, [Seruilio] Gemino Etruria euenit. <span class="">section 9</span> tum praetorum prouinciae in sortem coniectae. iurisdictionem urbanam <span class="persName"> Paetus Aelius</span> , Sardiniam <span class="persName"> P. Lentulus</span> , Siciliam <span class="persName"> P. Uillius</span> , Ariminum cum duabus legionibus—sub <span class="persName"> Sp. Lucretio</span> eae fuerant—Quinctilius Uarus est sortitus. <span class="">section 10</span> et Lucretio prorogatum imperium ut Genuam oppidum a Magone Poeno dirutum exaedificaret. <span class="persName"> P. Scipioni</span> non temporis, sed rei gerendae fine, donec debellatum in Africa foret, prorogatum imperium est; <span class="">section 11</span> decretumque ut supplicatio fieret, quod is in Africam prouinciam traiecisset, ut ea res salutaris populo Romano ipsique duci atque exercitui esset.</p><span class="">chapter 2</span><p><span class="">section 1</span> <span class="pagebreak" id="p.30003">[Page fuerat et qui]</span> in Siciliam tria milia militum sunt scripta [et] quia quod roboris ea prouincia habuerat in Africam transuectum fuerat; et quia ne qua classis ex Africa traiceret quadraginta nauibus custodiri placuerat Siciliae maritimam oram, <span class="">section 2</span> tredecim nouas naues Uillius secum in Siciliam duxit, ceterae in Sicilia ueteres refectae. <span class="">section 3</span> huic classi <span class="persName"> M. Pomponius</span> prioris anni praetor prorogato imperio praepositus nouos milites ex Italia aduectos in naues imposuit. <span class="">section 4</span> parem nauium numerum <span class="persName"> Cn. Octauio</span> praetori item prioris anni cum pari iure imperii ad tuendam Sardiniae oram patres decreuerunt; Lentulus praetor duo milia militum dare in naues iussus. <span class="">section 5</span> et Italiae ora, quia incertum erat quo missuri classem Carthaginienses forent, uidebantur autem quicquid nudatum praesidiis esset petituri, <span class="persName"> M. Marcio</span> praetori prioris anni cum totidem nauibus tuenda data est. <span class="">section 6</span> tria milia militum in eam classem ex decreto patrum consules scripserunt et duas legiones urbanas ad incerta belli. <span class="">section 7</span> Hispaniae cum exercitibus imperioque ueteribus imperatoribus, <span class="persName"> L. Lentulo</span> et <span class="persName"> L. Manlio Acidino</span> , decretae. uiginti omnino legionibus et centum sexaginta nauibus longis res Romana eo anno gesta. praetores in prouincias ire iussi: <span class="">section 8</span> consulibus imperatum ut priusquam ab urbe proficiscerentur ludos magnos facerent quos <span class="persName"> T. Manlius Torquatus</span> dictator in quintum annum uouisset si eodem statu res publica staret. <span class="">section 9</span> <span class="pagebreak" id="p.30004">[Page locis nuntiata]</span> et nouas religiones excitabant in animis hominum prodigia ex pluribus locis nuntiata. aurum in Capitolio corui non lacerasse tantum rostris crediti sed etiam edisse; <span class="">section 10</span> mures Antii coronam auream adrosere; circa Capuam omnem agrum locustarum uis ingens, ita ut unde aduenissent parum constaret, compleuit; <span class="">section 11</span> eculeus Reate cum quinque pedibus natus; Anagniae sparsi primum ignes in caelo, dein fax ingens arsit; <span class="">section 12</span> Frusinone arcus solem tenui linea amplexus est, circulum deinde ipsum maior solis orbis extrinsecus inclusit; Arpini terra campestri agro in ingentem sinum consedit; <span class="">section 13</span> consulum alteri primam hostiam immolanti caput iocineris defuit. ea prodigia maioribus hostiis procurata; editi a collegio pontificum dei quibus sacrificaretur.</p><span class="">chapter 3</span><p><span class="">section 1</span> his transactis consules praetoresque in prouincias profecti; omnibus tamen, uelut eam sortitis, Africae cura erat, seu quia ibi summam rerum bellique uerti cernebant seu ut Scipioni gratificarentur, in quem tum omnis uersa ciuitas erat. <span class="">section 2</span> itaque non ex Sardinia tantum, sicut ante dictum est, sed ex Sicilia quoque et Hispania uestimenta frumentumque, et arma etiam ex Sicilia et omne genus commeatus eo portabantur. <span class="">section 3</span> nec Scipio ullo tempore hiemis belli opera remiserat, quae multa simul undique eum circumstabant. Uticam obsidebat; castra in conspectu Hasdrubalis erant; Carthaginienses deduxerant naues; <span class="">section 4</span> <span class="pagebreak" id="p.30005">[Page ne Syphacis qu]</span> classem paratam instructamque ad commeatus intercipiendos habebant. inter haec ne Syphacis quidem reconciliandi curam ex animo miserat, si forte iam satias amoris in uxore ex multa copia eum cepisset. <span class="">section 5</span> ab Syphace magis pacis cum Carthaginiensibus condiciones ut Romani Africa, Poeni Italia excederent quam, si bellaretur, spes ulla desciturum adferebatur. <span class="">section 6</span> —haec per nuntios acta magis equidem crediderim—et ita pars maior auctores sunt—quam ipsum Syphacem, ut Antias Ualerius prodit, in castra Romana ad conloquium uenisse. — <span class="">section 7</span> primo eas condiciones imperator Romanus uix auribus admisit; postea, ut causa probabilis suis commeandi foret in castra hostium, mollius eadem illa abnuere ac spem facere saepius ultro citroque agitantibus rem conuenturam. <span class="">section 8</span> hibernacula Carthaginiensium, congesta temere ex agris materia exaedificata, lignea ferme tota erant. <span class="">section 9</span> Numidae praecipue harundine textis storeaque pars maxima tectis, passim nullo ordine, quidam ut sine imperio occupatis locis extra fossam etiam uallumque habitabant. <span class="">section 10</span> haec relata Scipioni spem fecerant castra hostium per occasionem incendendi.</p><span class="">chapter 4</span><p><span class="">section 1</span> cum legatis quos mitteret ad Syphacem calonum loco primos ordines spectatae uirtutis atque prudentiae seruili habitu mittebat, <span class="">section 2</span> <span class="pagebreak" id="p.30006">[Page et uniuersorum]</span> qui dum in conloquio legati essent uagi per castra alius alia aditus exitusque omnes, situm formamque et uniuersorum castrorum et partium, qua Poeni qua Numidae haberent, quantum interualli inter Hasdrubalis ac regia castra esset, specularentur moremque simul noscerent stationum uigiliarumque, nocte an interdiu opportuniores insidianti essent; <span class="">section 3</span> et inter crebra conloquia alii atque alii de industria quo pluribus omnia nota essent mittebantur. <span class="">section 4</span> cum saepius agitata res certiorem spem pacis in dies et Syphaci et Carthaginiensibus per eum faceret, legati Romani uetitos se reuerti ad imperatorem aiunt nisi certum responsum detur: <span class="">section 5</span> proinde, seu ipsi staret iam sententia, &lt;promeret sententiam&gt;, seu consulendus Hasdrubal et Carthaginienses essent, consuleret; tempus esse aut pacem componi aut bellum nauiter geri. <span class="">section 6</span> dum consulitur Hasdrubal ab Syphace, ab Hasdrubale Carthaginienses, et speculatores omnia uisendi et Scipio ad comparanda ea quae in rem erant tempus habuit; <span class="">section 7</span> et ex mentione ac spe pacis neglegentia, ut fit, apud Poenos Numidamque orta cauendi ne quid hostile interim paterentur. <span class="">section 8</span> <span class="pagebreak" id="p.30007">[Page occasionem adi]</span> tandem relatum responsum, quibusdam, quia nimis cupere Romanus pacem uidebatur, iniquis per occasionem adiectis, quae peropportune cupienti tollere indutias Scipioni causam praebuere; <span class="">section 9</span> ac nuntio regis cum relaturum se ad consilium dixisset, postero die respondit se uno frustra tendente nulli alii pacem placuisse; renuntiaret igitur nullam aliam spem pacis quam relictis Carthaginiensibus Syphaci cum Romanis esse. <span class="">section 10</span> ita tollit indutias ut libera fide incepta exsequeretur; deductisque nauibus—et iam ueris principium erat—machinas tormentaque, uelut a mari adgressurus Uticam, <span class="">section 11</span> imponit, et duo milia militum ad capiendum quem antea tenuerat tumulum super Uticam mittit, simul ut ab eo quod parabat in alterius rei curam conuerteret hostium animos, <span class="">section 12</span> simul ne qua, cum ipse ad Syphacem Hasdrubalemque profectus esset, eruptio ex urbe et impetus in castra sua relicta cum leui praesidio fieret.</p><span class="">chapter 5</span><p><span class="">section 1</span> his praeparatis aduocatoque consilio et dicere exploratoribus iussis quae comperta adferrent Masinissaque, cui omnia hostium nota erant, postremo ipse quid pararet in proximam noctem proponit; <span class="">section 2</span> tribunis edicit ut ubi praetorio dimisso signa concinuissent extemplo educerent castris legiones. ita ut imperauerat signa sub occasum solis efferri sunt coepta; <span class="">section 3</span> <span class="pagebreak" id="p.30008">[Page peruentum est]</span> ad primam ferme uigiliam agmen explicauerunt; media nocte—septem enim milia itineris erant—modico gradu ad castra hostium peruentum est. <span class="">section 4</span> ibi Scipio partem copiarum Laelio Masinissamque ac Numidas attribuit et castra Syphacis inuadere ignesque conicere iubet. <span class="">section 5</span> singulos deinde separatim Laelium ac Masinissam seductos obtestatur ut quantum nox prouidentiae adimat tantum diligentia expleant curaque: <span class="">section 6</span> se Hasdrubalem Punicaque castra adgressurum; ceterum non ante coepturum quam ignem in regiis castris conspexisset. <span class="">section 7</span> neque ea res morata diu est; nam ut primis casis iniectus ignis haesit, extemplo proxima quaeque et deinceps continua amplexus totis se passim dissipauit castris. <span class="">section 8</span> et trepidatio quidem quantam necesse erat in nocturno effuso tam late incendio orta est; ceterum fortuitum non hostilem ac bellicum ignem rati esse, sine armis ad restinguendum incendium effusi in armatos incidere hostes, <span class="">section 9</span> maxime Numidas ab Masinissa notitia regiorum castrorum ad exitus itinerum idoneis locis dispositos. <span class="">section 10</span> <span class="pagebreak" id="p.30009">[Page p milestone ]</span> multos in ipsis cubilibus semisomnos hausit flamma; multi [in] praecipiti fuga ruentes super alios alii in angustiis portarum obtriti sunt.</p><span class="">chapter 6</span><p><span class="">section 1</span> relucentem flammam primo uigiles Carthaginiensium, deinde excitati alii nocturno tumultu cum conspexissent, ab eodem errore credere et ipsi sua sponte incendium ortum; <span class="">section 2</span> et clamor inter caedem et uolnera sublatus an ex trepidatione nocturna esset confusis sensum ueri adimebat. <span class="">section 3</span> igitur pro se quisque inermes, ut quibus nihil hostile suspectum esset, omnibus portis, qua cuique proximum erat, ea modo quae restinguendo igni forent portantes in agmen Romanum ruebant. <span class="">section 4</span> quibus caesis omnibus praeterquam hostili odio etiam ne quis nuntius refugeret, extemplo Scipio neglectas ut in tali tumultu portas inuadit; <span class="">section 5</span> ignibusque in proxima tecta coniectis effusa flamma primo uelut sparsa pluribus locis reluxit, dein per continua serpens uno repente omnia incendio hausit. <span class="">section 6</span> ambusti homines iumentaque foeda primum fuga, dein strage obruebant itinera portarum. quos non oppresserat ignis ferro absumpti, binaque castra clade una deleta. <span class="">section 7</span> duces tamen ambo et ex tot milibus armatorum duo milia peditum et quingenti equites semermes, magna pars saucii adflatique incendio, effugerunt. <span class="">section 8</span> <span class="pagebreak" id="p.30010">[Page aut hausta fla]</span> caesa aut hausta flammis ad quadraginta milia hominum sunt, capta supra quinque milia, multi Carthaginiensium nobiles, undecim senatores; <span class="">section 9</span> signa militaria centum septuaginta quattuor, equi Numidici supra duo milia septingentos; elephanti sex capti, octo ferro flammaque absumpti. magna uis armorum capta; ea omnia imperator Uolcano sacrata incendit.</p><span class="">chapter 7</span><p><span class="">section 1</span> Hasdrubal ex fuga cum paucis Afrorum urbem proximam petierat, eoque omnes qui supererant uestigia ducis sequentes se contulerant; metu deinde ne dederetur Scipioni urbe excessit. <span class="">section 2</span> mox eodem patentibus portis Romani accepti, nec quicquam hostile, quia uoluntate concesserant in dicionem, factum. duae subinde urbes captae direptaeque. ea praeda et quae castris incensis ex igne rapta erat militi concessa est. <span class="">section 3</span> Syphax octo milium ferme inde spatio loco munito consedit; Hasdrubal Carthaginem contendit ne quid per metum ex recenti clade mollius consuleretur. <span class="">section 4</span> quo tantus primo terror est allatus ut omissa Utica Carthaginem crederent extemplo Scipionem obsessurum. <span class="">section 5</span> <span class="pagebreak" id="p.30011">[Page imperium apud ]</span> senatum itaque sufetes, quod uelut consulare imperium apud eos erat, uocauerunt. <span class="">section 6</span> ibi tribus &lt;sententiis certatum&gt;; una de pace legatos ad Scipionem decernebat, altera Hannibalem ad tuendam ab exitiabili bello patriam reuocabat, tertia Romanae in aduersis rebus constantiae erat; <span class="">section 7</span> reparandum exercitum Syphacemque hortandum ne bello absisteret censebat. haec sententia quia Hasdrubal praesens Barcinaeque omnes factionis bellum malebant uicit. <span class="">section 8</span> inde dilectus in urbe agrisque haberi coeptus, et ad Syphacem legati missi, summa ope et ipsum reparantem bellum cum uxor non iam ut ante blanditiis, satis potentibus ad animum amantis, <span class="">section 9</span> sed precibus et misericordia ualuisset, plena lacrimarum obtestans ne patrem suum patriamque proderet iisdemque flammis Carthaginem quibus castra conflagrassent absumi sineret. <span class="">section 10</span> spem quoque opportune oblatam adferebant legati: quattuor milia Celtiberorum circa urbem nomine Obbam ab conquisitoribus suis conducta in Hispania, egregiae iuuentutis, sibi occurrisse; et Hasdrubalem propediem adfore cum manu haudquaquam contemnenda. <span class="">section 11</span> igitur non benigne modo legatis respondit, sed ostendit etiam multitudinem agrestium Numidarum quibus per eosdem dies arma equosque dedisset, et omnem iuuentutem adfirmat ex regno exciturum: <span class="">section 12</span> scire incendio non proelio cladem acceptam; eum bello inferiorem esse qui armis uincatur. <span class="">section 13</span> <span class="pagebreak" id="p.30012">[Page paucos rursus ]</span> haec legatis responsa, et post dies paucos rursus Hasdrubal et Syphax copias iunxerunt. is omnis exercitus fuit triginta ferme milium armatorum.</p><span class="">chapter 8</span><p><span class="">section 1</span> Scipionem, uelut iam debellato quod ad Syphacem Carthaginiensesque attineret, Uticae oppugnandae intentum iamque machinas admouentem muris auertit fama redintegrati belli; <span class="">section 2</span> modicisque praesidiis ad speciem modo obsidionis terra marique relictis ipse cum robore exercitus ire ad hostes pergit. <span class="">section 3</span> primo in tumulo quattuor milia ferme distante ab castris regiis consedit; postero die cum equitatu in Magnos—ita uocant—campos subiectos ei tumulo degressus, succedendo ad stationes hostium lacessendoque leuibus proeliis diem absumpsit. <span class="">section 4</span> et per insequens biduum tumultuosis hinc atque illinc excursionibus in uicem nihil dictu satis dignum fecerunt: quarto die in aciem utrimque descensum est. <span class="">section 5</span> Romanus principes post hastatorum prima signa, in subsidiis triarios constituit: equitatum Italicum ab dextro cornu, ab laeuo Numidas Masinissamque opposuit. <span class="">section 6</span> Syphax Hasdrubalque Numidis aduersus Italicum equitatum, Carthaginiensibus contra Masinissam locatis Celtiberos in mediam aciem aduersus signa legionum accepere. ita instructi concurrunt. <span class="">section 7</span> <span class="pagebreak" id="p.30013">[Page utraque cornua]</span> primo impetu simul utraque cornua, et Numidae et Carthaginienses, pulsi; nam neque Numidae, maxima pars agrestes, Romanum equitatum neque Carthaginienses, et ipse nouus miles, Masinissam recenti super cetera uictoria terribilem sustinuere. <span class="">section 8</span> nudata utrimque cornibus Celtiberum acies stabat quod nec in fuga salus ulla ostendebatur locis ignotis neque spes ueniae ab Scipione erat, quem bene meritum de se et gente sua mercennariis armis in Africam oppugnatum euenissent. <span class="">section 9</span> igitur circumfusis undique hostibus alii super alios cadentes obstinate moriebantur; omnibusque in eos uersis aliquantum ad fugam temporis Syphax et Hasdrubal praeceperunt. fatigatos caede diutius quam pugna uictores nox oppressit.</p><span class="">chapter 9</span><p><span class="">section 1</span> postero die Scipio Laelium Masinissamque cum omni Romano et Numidico equitatu expeditisque militum ad persequendos Syphacem atque Hasdrubalem mittit; <span class="">section 2</span> ipse cum robore exercitus urbes circa, quae omnes Carthaginiensium dicionis erant, partim spe, partim metu, partim ui subigit. <span class="">section 3</span> Carthagini erat quidem ingens terror, et circumferentem arma Scipionem omnibus finitimis raptim perdomitis ipsam Carthaginem repente adgressurum credebant. <span class="">section 4</span> <span class="pagebreak" id="p.30014">[Page et pro se quis]</span> itaque et muri reficiebantur propugnaculisque armabantur, et pro se quisque quae diutinae obsidionis tolerandae sunt ex agris conuehit. <span class="">section 5</span> rara mentio est pacis, frequentior legatorum ad Hannibalem arcessendum mittendorum; <span class="">section 6</span> pars maxima classem, quae ad commeatus excipiendos parata erat, mittere iubent ad opprimendam stationem nauium ad Uticam incaute agentem; forsitan etiam naualia castra relicta cum leui praesidio oppressuros. <span class="">section 7</span> in hoc consilium maxime inclinant; legatos tamen ad Hannibalem mittendos censent: quippe classi ut felicissime geratur res, parte aliqua leuari Uticae obsidionem: <span class="">section 8</span> Carthaginem ipsam qui tueatur neque imperatorem alium quam Hannibalem neque exercitum alium quam Hannibalis superesse. <span class="">section 9</span> deductae ergo postero die naues, simul et legati in Italiam profecti; raptimque omnia stimulante fortuna agebantur, et in quo quisque cessasset prodi ab se salutem omnium rebatur. <span class="">section 10</span> Scipio grauem iam spoliis multarum urbium exercitum trahens, captiuis aliaque praeda in uetera castra ad Uticam missis iam in Carthaginem intentus occupat relictum fuga <span class="">section 11</span> custodum Tyneta—abest ab Carthagine quindecim milia ferme passuum—, locum cum operibus tum suapte natura <span class="">section 12</span> <span class="pagebreak" id="p.30015">[Page et ab Carthagi]</span> tutum et qui et ab Carthagine conspici et praebere ipse prospectum cum ad urbem tum ad circumfusum mare urbi possit.</p><span class="">chapter 10</span><p><span class="">section 1</span> inde cum maxime uallum Romani iacerent, conspecta classis hostium est Uticam ab Carthagine petens. <span class="">section 2</span> igitur omisso opere pronuntiatum iter signaque raptim ferri sunt coepta ne naues in terram et ad obsidionem uersae ac minime nauali proelio aptae opprimerentur: <span class="">section 3</span> qui enim restitissent agili et nautico instrumento aptae et armatae classi naues tormenta machinasque portantes et aut in onerariarum usum uersae aut ita adpulsae muris ut pro aggere ac pontibus praebere adscensum possent? <span class="">section 4</span> itaque Scipio, postquam eo uentum est, contra quam in nauali certamine solet rostratis quae praesidio aliis esse poterant in postremam aciem receptis prope terram, <span class="">section 5</span> <span class="pagebreak" id="p.30016">[Page hostem opposui]</span> onerariarum quadruplicem ordinem pro muro aduersus hostem opposuit, easque ipsas, ne in tumultu pugnae turbari ordines possent, malis antennisque de naue in nauem traiectis ac ualidis funibus uelut uno inter se uinculo inligatis comprendit, <span class="">section 6</span> tabulasque superinstrauit ut peruium in totum nauium ordinem esset, et sub ipsis pontibus interualla fecit qua procurrere speculatoriae naues in hostem ac tuto recipi possent. <span class="">section 7</span> his raptim pro tempore instructis, mille ferme delecti propugnatores onerariis imponuntur; telorum maxime missilium ut quamuis longo certamine sufficerent uis ingens congeritur. <span class="">section 8</span> ita parati atque intenti hostium aduentum opperiebantur. Carthaginienses, qui, si maturassent, omnia permixta turba trepidantium primo impetu oppressissent, <span class="">section 9</span> perculsi terrestribus cladibus atque inde ne mari quidem ubi ipsi plus poterant satis fidentes, die segni nauigatione absumpto sub occasum solis in portum—Rusucmona Afri uocant— classem adpulere. <span class="">section 10</span> postero die sub ortum solis instruxere ab alto naues uelut ad iustum proelium nauale et tamquam exituris contra Romanis. <span class="">section 11</span> <span class="pagebreak" id="p.30017">[Page nihil moueri a]</span> cum diu stetissent postquam nihil moueri ab hostibus uiderunt, tum demum onerarias adgrediuntur. <span class="">section 12</span> erat res minime certamini nauali similis, proxime speciem muros oppugnantium nauium. altitudine aliquantum onerariae superabant; <span class="">section 13</span> ex rostratis Poeni uana pleraque, utpote supino iactu, tela in locum superiorem mittebant; grauior ac pondere ipso libratior superne ex onerariis ictus erat. <span class="">section 14</span> speculatoriae naues ac leuia alia nauigia, quae sub constratis pontium per interualla excurrebant, primo ipsae tantum impetu ac magnitudine rostratarum obruebantur; <span class="">section 15</span> deinde propugnatoribus quoque incommodae erant quod permixtae cum hostium nauibus inhibere saepe tela cogebant metu ne ambiguo ictu suis inciderent. <span class="">section 16</span> postremo asseres ferreo unco praefixi—harpagones uocat miles — <span class="">section 17</span> ex Punicis nauibus inici in Romanas coepti. quos cum neque ipsos neque catenas quibus suspensi iniciebantur incidere possent, ut quaeque retro inhibita rostrata onerariam haerentem unco traheret, <span class="">section 18</span> scindi uideres uincula quibus aliis innexa erat, seriem aliam simul plurium nauium trahi. <span class="">section 19</span> <span class="pagebreak" id="p.30018">[Page maxime modo la]</span> hoc maxime modo lacerati [quidem] omnes pontes et uix transiliendi in secundum ordinem nauium spatium propugnatoribus datum est. <span class="">section 20</span> sexaginta ferme onerariae puppibus abstractae Carthaginem sunt. maior quam pro re laetitia, sed eo gratior quod inter adsiduas clades ac lacrimas unum quantumcumque ex insperato gaudium adfulserat, <span class="">section 21</span> cum eo ut appareret haud procul exitio fuisse Romanam classem ni cessatum a praefectis suarum nauium foret et Scipio in tempore subuenisset.</p><span class="">chapter 11</span><p><span class="">section 1</span> per eosdem forte dies cum Laelius et Masinissa quinto decimo ferme die in Numidiam peruenissent, Maesulii, regnum paternum Masinissae, laeti ut ad regem diu desideratum concessere. <span class="">section 2</span> Syphax pulsis inde praefectis praesidiisque suis uetere se continebat regno, neutiquam quieturus stimulabat aegrum amore uxor socerque, <span class="">section 3</span> et ita uiris equisque abundabat ut subiectae oculis regni per multos florentis annos uires etiam minus barbaro atque impotenti animo spiritus possent facere. <span class="">section 4</span> <span class="pagebreak" id="p.30019">[Page pedites in coh]</span> igitur omnibus qui bello apti erant in unum coactis equos arma tela diuidit; equites in turmas, pedites in cohortes, sicut quondam ab Romanis centurionibus didicerat, distribuit. <span class="">section 5</span> exercitu haud minore quam quem prius habuerat, ceterum omni prope nouo atque incondito, ire ad hostes pergit. <span class="">section 6</span> et castris in propinquo positis primo pauci equites ex tuto speculantes ab stationibus progredi, dein iaculis summoti recurrere ad suos; inde excursiones in uicem fieri et cum pulsos indignatio accenderet plures subire, <span class="">section 7</span> quod inritamentum certaminum equestrium est cum aut uincentibus spes aut pulsis ira adgregat suos. <span class="">section 8</span> ita tum a paucis proelio accenso omnem utrimque postremo equitatum certaminis studium effudit. ac dum sincerum equestre proelium erat, multitudo Masaesuliorum ingentia agmina Syphace emittente sustineri uix poterat; <span class="">section 9</span> deinde ut pedes Romanus repentino per turmas suis uiam dantes intercursu stabilem aciem fecit absterruitque effuse inuehentem sese hostem, primo barbari segnius permittere equos, <span class="">section 10</span> dein stare ac prope turbari nouo genere pugnae, postremo non pediti solum cedere sed ne equitem quidem sustinere, peditis praesidio audentem. <span class="">section 11</span> <span class="pagebreak" id="p.30020">[Page modo primum im]</span> iam signa quoque legionum adpropinquabant. tum uero Masaesulii non modo primum impetum sed ne conspectum quidem signorum atque armorum tulerunt; tantum seu memoria priorum cladium seu praesens terror ualuit.</p><span class="">chapter 12</span><p><span class="">section 1</span> ibi Syphax dum obequitat hostium turmis si pudore, si periculo suo fugam sistere posset, <span class="">section 2</span> equo grauiter icto effusus opprimitur capiturque et uiuus, laetum ante omnes Masinissae praebiturus spectaculum, ad Laelium pertrahitur. <span class="">section 4</span> caedes in eo proelio minor quam uictoria fuit quia equestri tantummodo proelio certatum fuerat: <span class="">section 5</span> non plus quinque milia occisa, minus dimidium eius hominum captum est impetu in castra facto quo perculsa rege amisso multitudo se contulerat. Cirta caput regni Syphacis erat; <span class="">section 3</span> eoque ex fuga ingens hominum se contulerat uis. <span class="">section 6</span> <span class="pagebreak" id="p.30021">[Page post interuall]</span> Masinissa sibi quidem dicere nihil esse in praesentia pulchrius quam uictorem reciperatum tanto post interuallo patrium inuisere regnum, sed tam secundis quam aduersis rebus non dari spatium ad cessandum; <span class="">section 7</span> si se Laelius cum equitatu uinctoque Syphace Cirtam praecedere sinat, trepida omnia metu se oppressurum; Laelium cum peditibus subsequi modicis itineribus posse. <span class="">section 8</span> adsentiente Laelio praegressus Cirtam euocari ad conloquium principes Cirtensium iubet. sed apud ignaros regis casus nec quae acta essent promendo nec minis nec suadendo ante ualuit quam rex uinctus in conspectum datus est. <span class="">section 9</span> tum ad spectaculum tam foedum comploratio orta, et partim pauore moenia sunt deserta, partim repentino consensu gratiam apud uictorem quaerentium patefactae portae. <span class="">section 10</span> et Masinissa praesidio circa portas opportunaque moenium dimisso ne cui fugae pateret exitus, ad regiam occupandam citato uadit equo. intranti uestibulum in ipso limine Sophoniba, uxor Syphacis, filia Hasdrubalis Poeni, occurrit; <span class="">section 11</span> <span class="pagebreak" id="p.30022">[Page in nobis di d]</span> et cum in medio agmine armatorum Masinissam insignem cum armis tum cetero habitu conspexisset, regem esse, id quod erat, rata genibus aduoluta eius 'omnia quidem ut possis' inquit 'in nobis di dederunt uirtusque et felicitas tua; <span class="">section 12</span> sed si captiuae apud dominum uitae necisque suae uocem supplicem mittere licet, <span class="">section 13</span> si genua, si uictricem attingere dextram, precor quaesoque per maiestatem regiam, in qua paulo ante nos quoque fuimus, per gentis Numidarum nomen, quod tibi cum Syphace commune fuit, per huiusce regiae deos, qui te melioribus ominibus accipiant quam Syphacem hinc miserunt, <span class="">section 14</span> hanc ueniam supplici des ut ipse quodcumque fert animus de captiua tua statuas neque me in cuiusquam Romani superbum et crudele arbitrium uenire sinas. <span class="">section 15</span> si nihil aliud quam Syphacis uxor fuissem, tamen Numidae atque in eadem mecum Africa geniti quam alienigenae et externi fidem experiri mallem: <span class="">section 16</span> quid Carthaginiensi ab Romano, quid filiae Hasdrubalis timendum sit uides. si nulla re alia potes, morte me ut uindices ab Romanorum arbitrio oro obtestorque.' forma erat insignis et florentissima aetas. <span class="">section 17</span> itaque cum modo &lt;genua modo&gt; dextram amplectens in id ne cui Romano traderetur fidem exposceret propiusque blanditias iam oratio esset quam preces, <span class="">section 18</span> non in misericordiam modo prolapsus est animus uictoris, sed, ut est genus Numidarum in uenerem praeceps, amore captiuae uictor captus. data dextra in id quod petebatur obligandae fidei in regiam concedit. <span class="">section 19</span> <span class="pagebreak" id="p.30023">[Page ipse quemadmod]</span> institit deinde reputare secum ipse quemadmodum promissi fidem praestaret. quod cum expedire non posset, ab amore temerarium atque impudens mutuatur consilium; <span class="">section 20</span> nuptias in eum ipsum diem parari repente iubet ne quid relinqueret integri aut Laelio aut ipsi Scipioni consulendi uelut in captiuam quae Masinissae iam nupta foret. <span class="">section 21</span> factis nuptiis superuenit Laelius et adeo non dissimulauit improbare se factum ut primo etiam cum Syphace et ceteris captiuis detractam eam &lt;lecto&gt; geniali mittere ad Scipionem conatus sit. <span class="">section 22</span> uictus deinde precibus Masinissae orantis ut arbitrium utrius regum duorum fortunae accessio Sophoniba esset ad Scipionem reiceret, misso Syphace et captiuis ceteras urbes Numidiae quae praesidiis regiis tenebantur adiuuante Masinissa recipit.</p><span class="">chapter 13</span><p><span class="">section 1</span> Syphacem in castra adduci cum esset nuntiatum, omnis uelut ad spectaculum triumphi multitudo effusa est. <span class="">section 2</span> praecedebat ipse uinctus; sequebatur grex nobilium Numidarum. tum quantum quisque plurimum poterat magnitudini Syphacis famaeque gentis uictoriam suam augendo addebat: <span class="">section 3</span> <span class="pagebreak" id="p.30024">[Page Africam nauiga]</span> illum esse regem cuius tantum maiestati duo potentissimi in terris tribuerint populi Romanus Carthaginiensisque ut Scipio imperator suus ad amicitiam eius petendam relicta prouincia Hispania exercituque duabus quinqueremibus in Africam nauigauerit, <span class="">section 4</span> <span class="">section 5</span> Hasdrubal Poenorum imperator non ipse modo ad eum in regnum uenerit sed etiam filiam ei nuptum dederit. habuisse eum uno tempore in potestate duos imperatores, Poenum Romanumque. <span class="">section 6</span> sicut ab dis immortalibus pars utraque hostiis mactandis pacem petisset, ita ab eo utrimque pariter amicitiam petitam. <span class="">section 7</span> iam tantas habuisse opes ut Masinissam regno pulsum eo redegerit ut uita eius fama mortis et latebris ferarum modo in siluis rapto uiuentis tegeretur. <span class="">section 8</span> his sermonibus circumstantium celebratus rex in praetorium ad Scipionem est perductus. mouit et Scipionem cum fortuna pristina uiri praesenti fortunae conlata, tum recordatio hospitii dextraeque datae et foederis publice ac priuatim iuncti. <span class="">section 9</span> eadem haec et Syphaci animum dederunt in adloquendo uictore. nam cum Scipio quid sibi uoluisset quaereret qui non societatem solum abnuisset Romanam sed ultro bellum intulisset, tum ille peccasse quidem sese atque insanisse fatebatur, sed non tum demum cum arma aduersus populum Romanum cepisset; <span class="">section 10</span> exitum sui furoris eum fuisse, non principium; <span class="">section 11</span> tum se insanisse, tum hospitia priuata et publica foedera omnia ex animo eiecisse cum Carthaginiensem matronam domum acceperit. <span class="">section 12</span> <span class="pagebreak" id="p.30025">[Page omnibus deleni]</span> illis nuptialibus facibus regiam conflagrasse suam; illam furiam pestemque omnibus delenimentis animum suum auertisse atque alienasse, nec conquiesse donec ipsa manibus suis nefaria sibi arma aduersus hospitem atque amicum induerit. <span class="">section 13</span> perdito tamen atque adflicto sibi hoc in miseriis solatii esse quod in omnium hominum inimicissimi sibi domum ac penates eandem pestem ac furiam transisse uideat. <span class="">section 14</span> neque prudentiorem neque constantiorem Masinissam quam Syphacem esse, etiam iuuenta incautiorem; certe stultius illum atque intemperantius eam quam se duxisse.</p><span class="">chapter 14</span><p><span class="">section 1</span> haec non hostili modo odio sed amoris etiam stimulis amatam apud aemulum cernens cum dixisset, non mediocri cura Scipionis animum pepulit; <span class="">section 2</span> et fidem criminibus raptae prope inter arma nuptiae neque consulto neque exspectato Laelio faciebant tamque praeceps festinatio ut quo die captam hostem uidisset eodem matrimonio iunctam acciperet et ad penates hostis sui nuptiale sacrum conficeret. <span class="">section 3</span> <span class="pagebreak" id="p.30026">[Page pariter ambo e]</span> et eo foediora haec uidebantur Scipioni quod ipsum in Hispania iuuenem nullius forma pepulerat captiuae. haec secum uolutanti Laelius ac Masinissa superuenerunt. quos cum pariter ambo et benigno uoltu excepisset et egregiis laudibus frequenti praetorio celebrasset, abductum in secretum Masinissam sic adloquitur: <span class="">section 4</span> 'aliqua te existimo, Masinissa, intuentem in me bona et principio in Hispania ad iungendam mecum amicitiam uenisse et postea in Africa te ipsum spesque omnes tuas in fidem meam commisisse. <span class="">section 5</span> atqui nulla earum uirtus est propter quas tibi adpetendus uisus sim qua ego aeque ac temperantia et continentia libidinum gloriatus fuerim. <span class="">section 6</span> hanc te quoque ad ceteras tuas eximias uirtutes, Masinissa, adiecisse uelim. non est, non—mihi crede—tantum ab hostibus armatis aetati nostrae periculi quantum ab circumfusis undique uoluptatibus. <span class="">section 7</span> qui eas temperantia sua frenauit ac domuit multo maius decus maioremque uictoriam sibi peperit quam nos Syphace uicto habemus. <span class="">section 8</span> quae me absente strenue ac fortiter fecisti libenter et commemoraui et memini: cetera te ipsum reputare tecum quam me dicente erubescere malo. Syphax populi Romani auspiciis uictus captusque est. <span class="">section 9</span> itaque ipse coniunx regnum ager oppida homines qui incolunt, quicquid denique Syphacis fuit, praeda populi, Romani est; <span class="">section 10</span> <span class="pagebreak" id="p.30027">[Page imperatorem ho]</span> et regem coniugemque eius, etiamsi non ciuis Carthaginiensis esset, etiamsi non patrem eius imperatorem hostium uideremus, Romam oporteret mitti, ac senatus populique Romani de ea iudicium atque arbitrium esse quae regem socium nobis alienasse atque in arma egisse praecipitem dicatur. <span class="">section 11</span> uince animum; caue deformes multa bona uno uitio et tot meritorum gratiam maiore culpa quam causa culpae est corrumpas.'</p><span class="">chapter 15</span><p><span class="">section 1</span> Masinissae haec audienti non rubor solum suffusus sed lacrimae etiam obortae; et cum se quidem in potestate futurum imperatoris dixisset orassetque eum ut quantum res <span class="">section 2</span> sineret fidei suae temere obstrictae consuleret—promisisse enim se in nullius potestatem eam traditurum—ex praetorio in tabernaculum suum confusus concessit. <span class="">section 3</span> ibi arbitris remotis cum crebro suspiritu et gemitu, quod facile ab circumstantibus tabernaculum exaudiri posset, aliquantum temporis consumpsisset, <span class="">section 4</span> ingenti ad postremum edito gemitu fidum e seruis unum uocat, sub cuius custodia regio more ad incerta fortunae uenenum erat, et mixtum in poculo ferre ad Sophonibam iubet ac simul nuntiare Masinissam libenter primam ei fidem praestaturum fuisse quam uir uxori debuerit: <span class="">section 5</span> quoniam eius arbitrium qui possint adimant, secundam fidem praestare ne uiua in potestatem Romanorum ueniat. <span class="">section 6</span> <span class="pagebreak" id="p.30028">[Page patris imperat]</span> memor patris imperatoris patriaeque et duorum regum quibus nupta fuisset, sibi ipsa consuleret. hunc nuntium ac simul uenenum ferens minister cum ad Sophonibam uenisset, <span class="">section 7</span> 'accipio' inquit 'nuptiale munus, neque ingratum, si nihil maius uir uxori praestare potuit. hoc tamen nuntia, melius me morituram fuisse si non in funere meo nupsissem.' <span class="">section 8</span> non locuta est ferocius quam acceptum poculum nullo trepidationis signo dato impauide hausit. <span class="">section 9</span> quod ubi nuntiatum est Scipioni, ne quid aeger animi ferox iuuenis grauius consuleret accitum eum extemplo nunc solatur, <span class="">section 10</span> nunc quod temeritatem temeritate alia luerit tristioremque rem quam necesse fuerit fecerit leniter castigat. <span class="">section 11</span> postero die ut a praesenti motu auerteret animum eius, in tribunal escendit et contionem aduocari iussit. ibi Masinissam, primum regem appellatum eximiisque ornatum laudibus, aurea corona aurea patera sella curuli et scipione eburneo toga picta et palmata tunica donat. <span class="">section 12</span> addit uerbis honorem: neque magnificentius quicquam triumpho apud Romanos neque triumphantibus ampliorem eo ornatum esse quo unum omnium externorum dignum Masinissam populus Romanus ducat. <span class="">section 13</span> Laelium deinde et ipsum conlaudatum aurea corona donat; et alii militares uiri, prout a quoque nauata opera erat, donati. <span class="">section 14</span> <span class="pagebreak" id="p.30029">[Page p milestone ]</span> his honoribus mollitus regis animus erectusque in spem propinquam sublato Syphace omnis Numidiae potiundae.</p><span class="">chapter 16</span><p><span class="">section 1</span> Scipio <span class="persName"> C. Laelio</span> cum Syphace aliisque captiuis Romam misso, cum quibus et Masinissae legati profecti sunt, ipse ad Tyneta rursus castra refert et quae munimenta incohauerat permunit. <span class="">section 2</span> Carthaginienses non breui solum sed prope uano gaudio ab satis prospera in praesens oppugnatione classis perfusi, post famam capti Syphacis in quo plus prope quam in Hasdrubale atque exercitu suo spei reposuerant perculsi, iam nullo auctore belli ultra audito oratores ad pacem petendam mittunt triginta seniorum principes; <span class="">section 3</span> id erat sanctius apud illos consilium maximaque ad ipsum senatum regendum uis. <span class="">section 4</span> qui ubi in castra Romana et in praetorium peruenerunt more adulantium—accepto, credo, ritu ex ea regione ex qua oriundi erant—procubuerunt. <span class="">section 5</span> conueniens oratio tam humili adulationi fuit non culpam purgantium sed transferentium initium culpae in Hannibalem potentiaeque eius fautores. <span class="">section 6</span> ueniam ciuitati petebant ciuium temeritate bis iam euersae, incolumi futurae iterum hostium beneficio; <span class="">section 7</span> imperium ex uictis hostibus populum Romanum, non perniciem petere; paratis oboedienter seruire imperaret quae uellet. <span class="">section 8</span> <span class="pagebreak" id="p.30030">[Page prospero belli]</span> Scipio et uenisse ea spe in Africam se ait, et spem suam prospero belli euentu auctam, uictoriam se non pacem domum reportaturum esse; <span class="">section 9</span> tamen cum uictoriam prope in manibus habeat, pacem non abnuere, ut omnes gentes sciant populum Romanum et suscipere iuste bella et finire. <span class="">section 10</span> leges pacis se has dicere: captiuos et perfugas et fugitiuos restituant; exercitus ex Italia et Gallia deducant; Hispania abstineant; insulis omnibus quae inter Italiam atque Africam sint decedant; <span class="">section 11</span> naues longas praeter uiginti omnes tradant, tritici quingenta, hordei trecenta milia modium. <span class="">section 12</span> —pecuniae summam quantam imperauerit parum conuenit; alibi quinque milia talentum, alibi quinque milia pondo argenti, alibi duplex stipendium militibus imperatum inuenio. <span class="">section 13</span> —'his condicionibus' inquit 'placeatne pax triduum ad consultandum dabitur. si placuerit, mecum indutias facite, Romam ad senatum mittite legatos.' <span class="">section 14</span> ita dimissi Carthaginienses nullas recusandas condiciones pacis cum censuissent quippe qui moram temporis quaererent dum Hannibal in Africam traiceret, <span class="">section 15</span> legatos alios ad Scipionem ut indutias facerent, alios Romam ad pacem petendam mittunt ducentes paucos in speciem captiuos perfugasque et fugitiuos quo impetrabilior pax esset.</p><span class="">chapter 17</span><p><span class="">section 1</span> <span class="pagebreak" id="p.30031">[Page in praesens la]</span> multis ante diebus Laelius cum Syphace primoribusque Numidarum captiuis Romam uenit quaeque in Africa gesta essent omnia ordine exposuit patribus ingenti hominum et in praesens laetitia et in futurum spe. <span class="">section 2</span> consulti inde patres regem in custodiam Albam mittendum censuerunt, Laelium retinendum donec legati Carthaginienses uenirent. <span class="">section 3</span> supplicatio in quadriduum decreta est. <span class="persName"> P. Aelius</span> praetor senatu misso et contione inde aduocata cum <span class="persName"> C. Laelio</span> in rostra escendit. <span class="">section 4</span> ibi uero audientes fusos Carthaginiensium exercitus, deuictum et captum ingentis nominis regem, Numidiam omnem egregia uictoria peragratam, <span class="">section 5</span> tacitum continere gaudium non poterant quin clamoribus quibusque aliis multitudo solet laetitiam immodicam significarent. <span class="">section 6</span> itaque praetor extemplo edixit uti aeditui aedes sacras omnes tota urbe aperirent, circumeundi salutandique deos agendique grates per totum diem populo potestas fieret. postero die legatos Masinissae in senatum introduxit. <span class="">section 7</span> gratulati primum senatui sunt quod <span class="persName"> P. Scipio</span> prospere res in Africa gessisset; <span class="">section 8</span> deinde gratias egerunt quod Masinissam non appellasset modo regem sed fecisset restituendo in paternum regnum, in quo post Syphacem sublatum si ita patribus uisum esset sine metu et certamine esset regnaturus, <span class="">section 9</span> dein conlaudatum pro contione amplissimis decorasset donis, quibus ne indignus esset et dedisse operam Masinissam et porro daturum esse. <span class="">section 10</span> <span class="pagebreak" id="p.30032">[Page et nisi mole]</span> petere ut regium nomen ceteraque Scipionis beneficia et munera senatus decreto confirmaret; et, nisi molestum esset, illud quoque petere Masinissam, ut Numidas captiuos qui Romae in custodia essent remitterent; <span class="">section 11</span> id sibi amplum apud populares futurum esse. <span class="">section 12</span> ad ea responsum legatis rerum gestarum prospere in Africa communem sibi cum rege gratulationem esse; Scipionem recte atque ordine uideri fecisse quod eum regem appellauerit, et quicquid aliud fecerit quod cordi foret Masinissae id patres comprobare ac laudare. <span class="">section 13</span> munera quoque quae legati ferrent regi decreuerunt, sagula purpurea duo cum fibulis aureis singulis et lato clauo tunicis, equos duo phaleratos, bina equestria arma cum loricis, et tabernacula militaremque supellectilem qualem praeberi consuli mos esset. <span class="">section 14</span> haec regi praetor mittere iussus: legatis in singulos dona ne minus quinum milium, comitibus eorum &lt;singulorum&gt; milium aeris, et uestimenta bina legatis, singula comitibus Numidisque, qui ex custodia emissi redderentur regi; ad hoc aedes liberae loca lautia legatis decreta.</p><span class="">chapter 18</span><p><span class="">section 1</span> <span class="pagebreak" id="p.30033">[Page in agro Insubr]</span> eadem aestate qua haec decreta Romae et in Africa gesta sunt <span class="persName"> P. Quinctilius Uarus</span> praetor et <span class="persName"> M. Cornelius</span> proconsul in agro Insubrum Gallorum cum Magone Poeno signis conlatis pugnarunt. <span class="">section 2</span> praetoris legiones in prima acie fuerunt: Cornelius suas in subsidiis tenuit, ipse ad prima signa equo aduectus; proque duobus cornibus praetor ac proconsul milites ad inferenda in hostes signa summa ui hortabantur. postquam nihil commouebant, tum Quinctilius Cornelio: <span class="">section 3</span> 'lentior, ut uides, fit pugna, et induratur praeter spem resistendo hostium timor, ac ne uertat in audaciam periculum est. <span class="">section 4</span> equestrem procellam excitemus oportet si turbare ac statu mouere uolumus. itaque uel tu ad prima signa proelium sustine, ego inducam in pugnam equites; uel ego hic in prima acie rem geram, tu quattuor legionum equites in hostem emitte.' <span class="">section 5</span> utram uellet praetor muneris partem proconsule accipiente, Quinctilius praetor cum filio, cui Marco praenomen erat, impigro iuuene, ad equites pergit iussosque escendere in equos repente in hostem emittit. <span class="">section 6</span> tumultum equestrem auxit clamor ab legionibus additus, nec stetisset hostium acies ni Mago ad primum equitum motum paratos elephantos extemplo in proelium induxisset; <span class="">section 7</span> <span class="pagebreak" id="p.30034">[Page comminus gladi]</span> ad quorum stridorem odoremque et adspectum territi equi uanum equestre auxilium fecerunt. et ut rem† permixtus, ubi cuspide uti et comminus gladio posset, roboris maioris Romanus eques erat, ita in ablatum pauentibus procul equis melius ex interuallo Numidae iaculabantur. <span class="">section 8</span> simul et peditum legio duodecima magna ex parte caesa pudore magis quam uiribus tenebat locum; <span class="">section 9</span> nec diutius tenuisset ni ex subsidiis tertia decima legio in primam aciem inducta proelium dubium excepisset. Mago quoque ex subsidiis Gallos integrae legioni opposuit. <span class="">section 10</span> quibus haud magno certamine fusis hastati legionis undecimae conglobant sese atque elephantos iam etiam peditum aciem turbantes inuadunt; <span class="">section 11</span> in quos cum pila confertos coniecissent nullo ferme frustra emisso, omnes retro in aciem suorum auerterunt; quattuor grauati uolneribus corruerunt. <span class="">section 12</span> tum primum commota hostium acies, simul omnibus equitibus, ut auersos uidere elephantos, ad augendum pauorem ac tumultum effusis. sed donec stetit ante signa Mago, gradum sensim referentes, ordines et tenorem pugnae seruabant: <span class="">section 13</span> postquam femine transfixo cadentem auferrique ex proelio prope exsanguem uidere, extemplo in fugam omnes uersi. ad quinque milia hostium eo die caesa et signa militaria duo et uiginti capta. <span class="">section 14</span> <span class="pagebreak" id="p.30035">[Page praetoris par]</span> nec Romanis incruenta uictoria fuit; duo milia et trecenti de exercitu praetoris, pars multo maxima ex legione duodecima, amissi; inde et tribuni militum duo, <span class="persName"> M. Cosconius</span> et <span class="persName"> M. Maeuius</span> ; <span class="">section 15</span> tertiae decimae quoque legionis, quae postremo proelio adfuerat, <span class="persName"> C. Heluius</span> tribunus militum in restituenda pugna cecidit; et duo et uiginti ferme equites inlustres, obtriti ab elephantis, cum centurionibus aliquot perierunt. et longius certamen fuisset ni uolnere ducis concessa uictoria esset.</p><span class="">chapter 19</span><p><span class="">section 1</span> Mago proximae silentio noctis profectus quantum pati uiae per uolnus poterat itineribus extentis ad mare in Ligures Ingaunos peruenit. <span class="">section 2</span> ibi eum legati ab Carthagine paucis ante diebus in sinum Gallicum adpulsis nauibus adierunt, iubentes primo quoque tempore in Africam traicere; <span class="">section 3</span> id et fratrem eius Hannibalem—nam ad eum quoque isse legatos eadem iubentes—facturum; non in eo esse Carthaginiensium res ut Galliam atque Italiam armis obtineant. <span class="">section 4</span> Mago non imperio modo senatus periculoque patriae motus sed metuens etiam ne uictor hostis moranti instaret Liguresque ipsi relinqui Italiam a Poenis cernentes ad eos quorum mox in potestate futuri essent deficerent, <span class="">section 5</span> simul sperans leniorem in nauigatione quam in uia iactationem uolneris fore et curationi omnia commodiora, impositis copiis in naues profectus uixdum superata Sardinia ex uolnere moritur. naues quoque aliquot Poenorum disiectae in alto ab classe Romana quae circa Sardiniam erat capiuntur. <span class="">section 6</span> <span class="pagebreak" id="p.30036">[Page consul C Seru]</span> haec terra marique in parte Italiae quae iacet ad Alpes gesta. consul <span class="persName"> C. Seruilius</span> , nulla memorabili re in prouincia Etruria Galliaque—nam eo quoque processerat—gesta, <span class="">section 7</span> patre <span class="persName"> C. Seruilio</span> et <span class="persName"> C. Lutatio</span> ex seruitute post sextum decimum annum receptis qui ad uicum Tannetum a Boiis capti fuerant, <span class="">section 8</span> hinc patre hinc Catulo lateri circumdatis priuato magis quam publico decore insignis Romam rediit. <span class="">section 9</span> latum ad populum est ne <span class="persName"> C. Seruilio</span> fraudi esset quod patre qui sella curuli sedisset uiuo, cum id ignoraret, tribunus plebis atque aedilis plebis fuisset contra quam sanctum legibus erat. hac rogatione perlata in prouinciam rediit. <span class="">section 10</span> ad <span class="persName"> Cn. Seruilium</span> consulem, qui in Bruttiis erat, Consentia Aufugum Bergae Baesidiae Ocriculum Lymphaeum Argentanum Clampetia multique alii ignobiles populi senescere Punicum bellum cernentes defecere. <span class="">section 11</span> idem consul cum Hannibale in agro Crotoniensi acie conflixit. obscura eius pugnae fama est. Ualerius Antias quinque milia hostium caesa ait, quae tanta res est ut aut impudenter ficta sit aut neglegenter praetermissa. <span class="">section 12</span> <span class="pagebreak" id="p.30037">[Page ab Hannibale g]</span> nihil certe ultra rei in Italia ab Hannibale gestum. nam ad eum quoque legati ab Carthagine reuocantes in Africam, iis forte diebus quibus ad Magonem, uenerunt.</p><span class="">chapter 20</span><p><span class="">section 1</span> frendens gemensque ac uix lacrimis temperans dicitur legatorum uerba audisse. <span class="">section 2</span> postquam edita sunt mandata, 'iam non perplexe' inquit 'sed palam reuocant qui uetando supplementum et pecuniam mitti iam pridem retrahebant. <span class="">section 3</span> uicit ergo Hannibalem non populus Romanus totiens caesus fugatusque sed senatus Carthaginiensis obtrectatione atque inuidia; <span class="">section 4</span> neque hac deformitate reditus mei tam <span class="persName"> P. Scipio</span> exsultabit atque efferet sese quam Hanno qui domum nostram quando alia re non potuit ruina Carthaginis oppressit.' <span class="">section 5</span> iam hoc ipsum praesagiens animo praeparauerat ante naues. itaque inutili militum turba praesidii specie in oppida Bruttii agri quae pauca metu magis quam fide continebantur dimissa, quod roboris in exercitu erat in Africam transuexit, <span class="">section 6</span> multis Italici generis, quia in Africam secuturos abnuentes concesserant in Iunonis Laciniae delubrum inuiolatum ad eam diem, in templo ipso foede interfectis. <span class="">section 7</span> <span class="pagebreak" id="p.30038">[Page exsecratum quo]</span> raro quemquam alium patriam exsilii causa relinquentem tam maestum abisse ferunt quam Hannibalem hostium terra excedentem; respexisse saepe Italiae litora, et deos hominesque accusantem in se quoque ac suum ipsius caput exsecratum quod non cruentum ab Cannensi uictoria militem Romam duxisset; <span class="">section 8</span> Scipionem ire ad Carthaginem ausum qui consul hostem Poenum in Italia non uidisset: <span class="">section 9</span> se, centum milibus armatorum ad Trasumennum ad Cannas caesis, circa Casilinum Cumasque et Nolam consenuisse. haec accusans querensque ex diutina possessione Italiae est detractus.</p><span class="">chapter 21</span><p><span class="">section 1</span> Romam per eosdem dies et Magonem et Hannibalem profectos allatum est. cuius duplicis gratulationis minuit laetitiam et quod parum duces in retinendis iis, cum id mandatum ab senatu esset, aut animi aut uirium habuisse <span class="">section 2</span> uidebantur et quod solliciti erant omni belli mole in unum exercitum ducemque inclinata quo euasura esset res. <span class="">section 3</span> per eosdem dies legati Saguntini uenerunt comprensos cum pecunia adducentes Carthaginienses qui ad conducenda auxilia in Hispaniam traiecissent. <span class="">section 4</span> ducenta et quinquaginta auri, octingenta pondo argenti in uestibulo curiae posuerunt. <span class="">section 5</span> hominibus acceptis et in carcerem conditis auro argentoque reddito gratiae legatis actae, atque insuper munera data ac naues quibus in Hispaniam reuerterentur. mentio deinde ab senioribus facta est segnius homines bona quam mala sentire; <span class="">section 6</span> <span class="pagebreak" id="p.30039">[Page clades quos l]</span> transitu in Italiam Hannibalis quantum terroris pauorisque esset meminisse; quas deinde clades, quos luctus incidisse. <span class="">section 7</span> uisa castra hostium e muris urbis; quae uota singulorum uniuersorumque fuisse. <span class="">section 8</span> quotiens in conciliis uoces manus ad caelum porrigentium auditas en unquam ille dies futurus esset quo uacuam hostibus Italiam bona pace florentem uisuri essent. <span class="">section 9</span> dedisse id deos tandem sexto decimo demum anno, nec esse qui dis grates agendas censeat; adeo ne aduenientem quidem gratiam homines benigne accipere, nedum ut praeteritae satis memores sint. <span class="">section 10</span> conclamatum deinde ex omni parte curiae est uti referret <span class="persName"> P. Aelius</span> praetor; decretumque ut quinque dies circa omnia puluinaria supplicaretur uictimaeque maiores immolarentur centum uiginti. <span class="">section 11</span> iam dimisso Laelio legatisque Masinissae cum Carthaginiensium legatos de pace ad senatum uenientes Puteolis uisos inde terra uenturos allatum esset, reuocari <span class="persName"> C. Laelium</span> placuit ut coram eo de pace ageretur. <span class="">section 12</span> <span class="persName"> Q. Fuluius Gillo</span> legatus Scipionis Carthaginienses Romam adduxit; quibus uetitis ingredi urbem hospitium in uilla publica, senatus ad aedem Bellonae datus est.</p><span class="">chapter 22</span><p><span class="">section 1</span> orationem eandem ferme quam apud Scipionem habuerunt, culpam omnem belli a publico consilio in Hannibalem uertentes: <span class="">section 2</span> <span class="pagebreak" id="p.30040">[Page modo sed Hiber]</span> eum iniussu senatus non Alpes modo sed Hiberum quoque transgressum, nec Romanis solum sed ante etiam Saguntinis priuato consilio bellum intulisse; <span class="">section 3</span> senatui ac populo Carthaginiensi, si quis uere aestimet, foedus ad eam diem inuiolatum esse cum Romanis; <span class="">section 4</span> itaque nihil aliud sibi mandatum esse uti peterent quam ut in ea pace quae postremo cum <span class="persName"> C. Lutatio</span> facta esset manere liceret. <span class="">section 5</span> cum more tradito [a] patribus potestatem interrogandi, si quis quid uellet, legatos praetor fecisset, senioresque qui foederibus interfuerant alia alii interrogarent, nec meminisse se per aetatem—etenim omnes ferme iuuenes erant— <span class="">section 6</span> dicerent legati, conclamatum ex omni parte curiae est Punica fraude electos qui ueterem pacem repeterent cuius ipsi non meminissent.</p><span class="">chapter 23</span><p><span class="">section 1</span> emotis deinde curia legatis sententiae interrogari coeptae. <span class="persName"> M. Liuius</span> <span class="persName"> C. Seruilium</span> consulem qui propior esset arcessendum ut coram eo de pace ageretur censebat; <span class="">section 2</span> cum de re maiore quam quanta ea esset consultatio incidere non posset, non uideri sibi absente consulum altero ambobusue eam rem agi satis ex dignitate populi Romani esse. <span class="">section 3</span> <span class="persName"> Q. Metellus</span> , qui triennio ante consul dictatorque fuerat: cum <span class="persName"> P. Scipio</span> caedendo exercitus agros populando in eam necessitatem hostes compulisset ut supplices pacem peterent, <span class="">section 4</span> <span class="pagebreak" id="p.30041">[Page qui ante porta]</span> et nemo omnium uerius existimare posset qua mente ea pax peteretur quam qui ante portas Carthaginis bellum gereret, nullius alterius consilio quam Scipionis accipiendam abnuendamue pacem esse. <span class="">section 5</span> <span class="persName"> M. Ualerius Laeuinus</span> , qui bis consul fuerat, speculatores non legatos uenisse arguebat, iubendosque Italia excedere et custodes cum iis usque ad naues mittendos, Scipionique scribendum ne bellum remitteret. <span class="">section 6</span> Laelius Fuluiusque adiecerunt et Scipionem in eo positam habuisse spem pacis si Hannibal et Mago ex Italia non reuocarentur; ceterum omnia simulaturos Carthaginienses, duces eos exercitusque exspectantes; <span class="">section 7</span> deinde quamuis recentium foederum et deorum omnium oblitos bellum gesturos. eo magis in Laeuini sententiam discessum. <span class="">section 8</span> legati pace infecta ac prope sine responso dimissi.</p><span class="">chapter 24</span><p><span class="">section 1</span> per eos dies <span class="persName"> Cn. Seruilius</span> consul, haud dubius quin pacatae Italiae penes se gloria esset, uelut pulsum ab se Hannibalem persequens, in Siciliam, inde in Africam transiturus, traiecit. <span class="">section 2</span> quod ubi Romae uolgatum est, primo censuerant patres ut praetor scriberet consuli senatum aequum censere in Italiam reuerti eum; <span class="">section 3</span> dein, cum praetor spreturum eum litteras suas diceret, dictator ad id ipsum creatus <span class="persName"> P. Sulpicius</span> pro iure maioris imperii consulem in Italiam reuocauit. <span class="">section 4</span> <span class="pagebreak" id="p.30042">[Page bello alienata]</span> reliquum anni cum <span class="persName"> M. Seruilio</span> magistro equitum circumeundis in Italia urbibus quae bello alienatae fuerant noscendisque singularum causis consumpsit. <span class="">section 5</span> per indutiarum tempus ex Sardinia a <span class="persName"> P. Lentulo</span> praetore centum onerariae naues cum commeatu uiginti rostratarum praesidio, et ab hoste et ab tempestatibus mari tuto, in Africam transmiserunt. <span class="">section 6</span> <span class="persName"> Cn. Octauio</span> ducentis onerariis triginta longis nauibus ex Sicilia traicienti non eadem fortuna fuit. <span class="">section 7</span> in conspectum ferme Africae prospero cursu uectum primo destituit uentus, deinde uersus in Africum turbauit ac passim naues disiecit. <span class="">section 8</span> ipse cum rostratis per aduersos fluctus ingenti remigum labore enisus Apollinis promunturium tenuit: <span class="">section 9</span> onerariae pars maxima ad Aegimurum insulam—ea sinum ab alto claudit in quo sita Carthago est, triginta ferme milia ab urbe—, aliae aduersus urbem ipsam ad Calidas Aquas delatae sunt. omnia in conspectu Carthaginis erant. <span class="">section 10</span> itaque ex tota urbe in forum concursum est; magistratus senatum uocare: populus in curiae uestibulo fremere ne tanta ex oculis manibusque amitteretur praeda. <span class="">section 11</span> <span class="pagebreak" id="p.30043">[Page nauium Hasdrub]</span> cum quidam pacis petitae, alii indutiarum—necdum enim dies exierat—fidem opponerent, permixto paene senatus populique concilio consensum est ut classem quinquaginta nauium Hasdrubal Aegimurum traiceret, inde per litora portusque dispersas Romanas naues conligeret. <span class="">section 12</span> desertae fuga nautarum primum ab Aegimuro, deinde ab Aquis onerariae Carthaginem puppibus tractae sunt.</p><span class="">chapter 25</span><p><span class="">section 1</span> nondum ab Roma reuerterant legati neque sciebatur quae senatus Romani de bello aut pace sententia esset, necdum indutiarum dies exierat; <span class="">section 2</span> eo indigniorem iniuriam ratus Scipio ab iis qui petissent pacem et indutias et spem pacis et fidem indutiarum uiolatam esse, legatos Carthaginem <span class="persName"> L. Baebium</span> <span class="persName"> L. Sergium</span> <span class="persName"> L. Fabium</span> extemplo misit. <span class="">section 3</span> qui cum multitudinis concursu prope uiolati essent nec reditum tutiorem futurum cernerent, petierunt a magistratibus quorum auxilio uis prohibita erat ut naues mitterent quae se prosequerentur. <span class="">section 4</span> datae triremes duae cum ad Bagradam flumen peruenissent unde castra Romana conspiciebantur Carthaginem rediere. <span class="">section 5</span> classis Punica ad Uticam stationem habebat. ex ea tres quadriremes, seu clam misso a Carthagine nuntio ut id fieret, seu Hasdrubale qui classi praeerat sine publica fraude auso facinus, <span class="">section 6</span> <span class="pagebreak" id="p.30044">[Page neque transili]</span> quinqueremem Romanam superantem promunturium ex alto repente adgressae sunt. sed neque rostro ferire celeritate subterlabentem poterant neque transilire armati ex humilioribus in altiorem nauem; et defendebatur egregie quoad tela suppeditarunt. <span class="">section 7</span> quis deficientibus iam nulla alia res eam quam propinquitas terrae multitudoque a castris in litus effusa tueri potuisset. <span class="">section 8</span> concitatam enim remis quanto maximo impetu poterant in terram cum immisissent, nauis tantum iactura facta incolumes ipsi euaserunt. <span class="">section 9</span> ita alio super aliud scelere cum haud dubie indutiae ruptae essent, Laelius Fuluiusque ab Roma cum legatis Carthaginiensibus superuenerunt. <span class="">section 10</span> quibus Scipio etsi non indutiarum fides modo a Carthaginiensibus sed ius etiam gentium in legatis uiolatum esset tamen se nihil nec institutis populi Romani nec suis moribus indignum in iis facturum esse cum dixisset, dimissis legatis bellum parabat. <span class="">section 11</span> Hannibali iam terrae adpropinquanti iussus e nauticis unus escendere in malum ut specularetur quam tenerent regionem <span class="">section 12</span> cum dixisset sepulcrum dirutum proram spectare, abominatus praeteruehi iusso gubernatore ad Leptim adpulit classem atque ibi copias exposuit.</p><span class="">chapter 26</span><p><span class="">section 1</span> <span class="pagebreak" id="p.30045">[Page equitum erat ]</span> haec eo anno in Africa gesta; insequentia excedunt in eum annum quo <span class="persName"> M. Seruilius Geminus</span> , qui tum magister equitum erat, et <span class="persName"> Ti. Claudius Nero</span> consules facti sunt. <span class="">section 2</span> ceterum exitus superioris anni cum legati sociarum urbium ex Graecia questi essent uastatos agros ab regiis praesidiis profectosque in Macedoniam legatos ad res repetendas non admissos ad Philippum regem, <span class="">section 3</span> simul nuntiassent quattuor milia militum cum Sopatro duce traiecta in Africam dici ut essent Carthaginiensibus praesidio et pecuniae aliquantum una missum, <span class="">section 4</span> legatos ad regem qui haec aduersus foedus facta uideri patribus nuntiarent mittendos censuit senatus. missi <span class="persName"> C. Terentius Uarro</span> <span class="persName"> C. Mamilius</span> <span class="persName"> M. Aurelius</span> ; iis tres quinqueremes datae. <span class="">section 5</span> annus insignis incendio ingenti, quo cliuus Publicius ad solum exustus est, et aquarum magnitudine, sed annonae uilitate fuit, praeterquam quod pace omnis Italia erat aperta, <span class="">section 6</span> etiam quod magnam uim frumenti ex Hispania missam <span class="persName"> M. Ualerius Falto</span> et <span class="persName"> M. Fabius Buteo</span> aediles curules quaternis aeris uicatim populo discripserunt. <span class="">section 7</span> eodem anno <span class="persName"> Q. Fabius Maximus</span> moritur, exactae aetatis si quidem uerum est augurem duos et sexaginta annos fuisse, quod quidam auctores sunt. <span class="">section 8</span> <span class="pagebreak" id="p.30046">[Page maioribus proe]</span> uir certe fuit dignus tanto cognomine uel si nouum ab eo inciperet. superauit paternos honores, auitos aequauit. pluribus uictoriis et maioribus proeliis auus insignis Rullus; sed omnia aequare unus hostis Hannibal potest. <span class="">section 9</span> cautior tamen quam promptior hic habitus; et sicut dubites utrum ingenio cunctator fuerit an quia ita bello proprie quod tum gerebatur aptum erat, sic nihil certius est quam unum hominem nobis cunctando rem restituisse, sicut Ennius ait. <span class="">section 10</span> augur in locum eius inauguratus <span class="persName"> Q. Fabius Maximus</span> filius: in eiusdem locum pontifex—nam duo sacerdotia habuit— <span class="persName"> Ser. Sulpicius Galba</span> . <span class="">section 11</span> ludi Romani diem unum, plebeii ter toti instaurati ab aedilibus <span class="persName"> M. Sextio Sabino</span> et <span class="persName"> Cn. Tremelio Flacco</span> . ii ambo praetores facti et cum his <span class="persName"> C. Liuius Salinator</span> et <span class="persName"> C. Aurelius Cotta</span> . <span class="">section 12</span> comitia eius anni utrum <span class="persName"> C. Seruilius</span> consul habuerit an, quia eum res in Etruria tenuerint quaestiones ex senatus consulto de coniurationibus principum habentem, dictator ab eo dictus <span class="persName"> P. Sulpicius</span> incertum ut sit diuersi auctores faciunt.</p><span class="">chapter 27</span><p><span class="">section 1</span> principio insequenti anni <span class="persName"> M. Seruilius</span> et <span class="persName"> Ti. Claudius</span> senatu in Capitolium uocato de prouinciis rettulerunt. Italiam atque Africam in sortem conici, Africam ambo cupientes, uolebant; <span class="">section 2</span> ceterum <span class="persName"> Q. Metello</span> maxime adnitente neque negata neque data est Africa. <span class="">section 3</span> <span class="pagebreak" id="p.30047">[Page quem uellet in]</span> consules iussi cum tribunis plebis agere ut, si iis uideretur, populum rogarent quem uellet in Africa bellum gerere. <span class="">section 4</span> omnes tribus <span class="persName"> P. Scipionem</span> iusserunt. nihilo minus consules prouinciam Africam—ita enim senatus decreuerat—in sortem coniecerunt. <span class="">section 5</span> <span class="persName"> Ti. Claudio Africa</span> euenit ut quinquaginta nauium classem, omnes quinqueremes, in Africam traiceret parique imperio cum <span class="persName"> P. Scipione</span> imperator esset: <span class="persName"> M. Seruilius</span> Etruriam sortitus. <span class="">section 6</span> in eadem prouincia et <span class="persName"> C. Seruilio</span> prorogatum imperium si consulem manere ad urbem senatui placuisset. <span class="">section 7</span> praetores <span class="persName"> M. Sextius</span> Galliam est sortitus ut duas legiones prouinciamque traderet ei <span class="persName"> P. Quinctilius Uarus</span> : <span class="persName"> C. Liuius</span> Bruttios cum duabus legionibus quibus <span class="">section 8</span> <span class="persName"> P. Sempronius</span> proconsul priore anno praefuerat: <span class="persName"> Cn. Tremelius</span> Siciliam ut a <span class="persName"> P. Uillio Tappulo</span> praetore prioris anni prouinciam et duas legiones acciperet; Uillius pro praetore uiginti nauibus longis militibus mille oram Siciliae tutaretur: <span class="">section 9</span> <span class="persName"> M. Pomponius</span> uiginti nauibus reliquis mille et quingentos milites Romam deportaret. <span class="persName"> C. Aurelio Cottae</span> urbana euenit. ceteris ita uti quisque obtinebant prouincias exercitusque prorogata imperia. <span class="">section 10</span> sedecim non amplius eo anno legionibus defensum imperium est. <span class="">section 11</span> <span class="pagebreak" id="p.30048">[Page per quinquenni]</span> et ut placatis dis omnia inciperent agerentque, ludos quos <span class="persName"> M. Claudio Marcello</span> <span class="persName"> T. Quinctio</span> consulibus <span class="persName"> T. Manlius</span> dictator quasque hostias maiores uouerat si per quinquennium res publica eodem statu fuisset, ut eos ludos consules priusquam ad bellum proficiscerentur facerent. <span class="">section 12</span> ludi in circo per quadriduum facti hostiaeque quibus uotae erant dis caesae.</p><span class="">chapter 28</span><p><span class="">section 1</span> inter haec simul spes simul cura in dies crescebat nec satis certum constare apud animos poterat utrum gaudio dignius esset Hannibalem post sextum decimum annum ex Italia decedentem uacuam possessionem eius reliquisse populo Romano, an magis metuendum quod incolumi exercitu in Africam transisset: <span class="">section 2</span> locum nimirum non periculum mutatum; cuius tantae dimicationis uatem qui nuper decessisset <span class="persName"> Q. Fabium</span> haud frustra canere solitum grauiorem in sua terra futurum hostem Hannibalem quam in aliena fuisset. <span class="">section 3</span> nec Scipioni aut cum Syphace inconditae barbariae rege, cui Statorius semilixa ducere exercitus solitus sit, aut cum socero eius Hasdrubale fugacissimo duce rem futuram, aut &lt;cum&gt; tumultuariis exercitibus ex agrestium semermi turba subito conlectis, <span class="">section 4</span> sed cum Hannibale, prope nato in praetorio patris fortissimi ducis, alito atque educato inter arma, puero quondam milite, uixdum iuuene imperatore, <span class="">section 5</span> <span class="pagebreak" id="p.30049">[Page ducere exercit]</span> qui senex uincendo factus Hispanias Gallias Italiam ab Alpibus ad fretum monumentis ingentium rerum complesset. ducere exercitum aequalem stipendiis suis, duratum omnium rerum patientia quas uix fides fiat homines passos, perfusum miliens cruore Romano, exuuias non militum tantum sed etiam imperatorum portantem. <span class="">section 6</span> multos occursuros Scipioni in acie qui praetores, qui imperatores, qui consules Romanos sua manu occidissent, muralibus uallaribusque insignes coronis, peruagatos capta castra captas urbes Romanas. <span class="">section 7</span> non esse hodie tot fasces magistratibus populi Romani quot captos ex caede imperatorum prae se ferre posset Hannibal. <span class="">section 8</span> has formidines agitando animis ipsi curas et metus augebant, etiam quod, cum adsuessent per aliquot annos bellum ante oculos aliis atque aliis in Italiae partibus lenta spe in nullum propinquum debellandi finem gerere, erexerant omnium animos Scipio et Hannibal uelut ad supremum certamen comparati duces. <span class="">section 9</span> iis quoque quibus erat ingens in Scipione fiducia et uictoriae spes quo magis in propinquam eam imminebant animis eo curae intentiores erant. <span class="">section 10</span> haud dispar habitus animorum Carthaginiensibus erat quos modo petisse pacem, intuentes Hannibalem ac rerum gestarum eius magnitudinem, <span class="">section 11</span> <span class="pagebreak" id="p.30050">[Page p milestone ]</span> paenitebat, modo cum respicerent bis sese acie uictos, Syphacem captum, pulsos se Hispania, pulsos Italia, atque ea omnia unius uirtute et consilio Scipionis facta, uelut fatalem eum ducem in exitium suum natum horrebant.</p><span class="">chapter 29</span><p><span class="">section 1</span> iam Hadrumetum peruenerat Hannibal; unde, ad reficiendum ex iactatione maritima militem paucis diebus sumptis, excitus pauidis nuntiis omnia circa Carthaginem obtineri armis adferentium magnis itineribus Zamam contendit.—Zama quinque dierum iter ab Carthagine abest. <span class="">section 2</span> — inde praemissi speculatores cum excepti ab custodibus Romanis deducti ad Scipionem essent, traditos eos tribuno militum, iussosque omisso metu uisere omnia, per castra qua uellent circumduci iussit; <span class="">section 3</span> percontatusque satin per commodum omnia explorassent, datis qui prosequerentur retro ad Hannibalem dimisit. <span class="">section 4</span> Hannibal nihil quidem eorum quae nuntiabantur—nam et Masinissam cum sex milibus peditum quattuor equitum uenisse eo ipso forte die adferebant—laeto animo audiuit, maxime hostis fiducia, quae non de nihilo profecto concepta esset, perculsus. <span class="">section 5</span> <span class="pagebreak" id="p.30051">[Page nuntium ad Sci]</span> itaque quamquam et ipse causa belli erat et aduentu suo turbauerat et pactas indutias et spem foederum, tamen si integer quam si uictus peteret pacem aequiora impetrari posse ratus, nuntium ad Scipionem misit ut conloquendi secum potestatem faceret. <span class="">section 6</span> —id utrum sua sponte fecerit an publico consilio, neutrum cur adfirmem habeo. <span class="">section 7</span> Ualerius Antias primo proelio uictum eum ab Scipione, quo duodecim milia armatorum in acie sint caesa, mille et septingenti capti, legatum cum aliis decem legatis tradit in castra ad Scipionem uenisse. <span class="">section 8</span> ceterum Scipio cum conloquium haud abnuisset, ambo ex composito duces castra protulerunt ut coire ex propinquo possent. <span class="">section 9</span> Scipio haud procul Naraggara urbe cum ad cetera loco opportuno tum quod aquatio intra teli coniectum erat consedit. <span class="">section 10</span> Hannibal tumulum a quattuor milibus inde, tutum commodumque alioqui nisi quod longinquae aquationis erat, cepit. ibi in medio locus conspectus undique ne quid insidiarum esset delectus.</p><span class="">chapter 30</span><p><span class="">section 1</span> summotis pari spatio armatis, cum singulis interpretibus congressi sunt, non suae modo aetatis maximi duces sed omnis ante se memoriae omnium gentium cuilibet regum imperatorumue pares. <span class="">section 2</span> paulisper alter alterius conspectu, admiratione mutua prope attoniti, conticuere; tum Hannibal prior: <span class="">section 3</span> 'si hoc ita fato datum erat ut qui primus bellum intuli populo Romano, quique totiens prope in manibus uictoriam habui, is ultro ad pacem petendam uenirem, laetor te mihi sorte potissimum datum a quo peterem. <span class="">section 4</span> <span class="pagebreak" id="p.30052">[Page dedissent tibi]</span> tibi quoque inter multa egregia non in ultimis laudum hoc fuerit Hannibalem cui tot de Romanis ducibus uictoriam di dedissent tibi cessisse, teque huic bello uestris prius quam nostris cladibus insigni finem imposuisse. <span class="">section 5</span> hoc quoque ludibrium casus ediderit fortuna ut cum patre tuo consule ceperim arma, cum eodem primum Romano imperatore signa contulerim, ad filium eius inermis ad pacem petendam ueniam. <span class="">section 6</span> optimum quidem fuerat eam patribus nostris mentem datam ab dis esse ut et uos Italiae et nos Africae imperio contenti essemus; <span class="">section 7</span> neque enim ne uobis quidem Sicilia ac Sardinia satis digna pretia sunt pro tot classibus, tot exercitibus, tot tam egregiis amissis ducibus; sed praeterita magis reprehendi possunt quam corrigi. <span class="">section 8</span> ita aliena appetiuimus ut de nostris dimicaremus nec in Italia solum nobis bellum, uobis in Africa esset; sed et uos in portis uestris prope ac moenibus signa armaque hostium uidistis et nos ab Carthagine fremitum castrorum Romanorum exaudimus. <span class="">section 9</span> <span class="pagebreak" id="p.30053">[Page quod ad me at]</span> quod igitur nos maxime abominaremur, uos ante omnia optaretis, in meliore uestra fortuna de pace agitur. agimus ii quorum et maxime interest pacem esse, et qui quodcumque egerimus ratum ciuitates nostrae habiturae sunt: animo tantum nobis opus est non abhorrente a quietis consiliis. 'quod ad me attinet, iam aetas senem in patriam reuertentem unde puer profectus sum, iam secundae, iam aduersae res ita erudierunt ut rationem sequi quam fortunam malim: <span class="">section 10</span> <span class="">section 11</span> tuam et adulescentiam et perpetuam felicitatem, ferociora utraque quam quietis opus est consiliis, metuo. non temere incerta casuum reputat quem fortuna nunquam decepit. quod ego fui ad Trasumennum, ad Cannas, id tu hodie es. <span class="">section 12</span> uixdum militari aetate imperio accepto omnia audacissime incipientem nusquam fefellit fortuna. <span class="">section 13</span> patris et patrui persecutus mortem ex calamitate uestrae domus decus insigne uirtutis pietatisque eximiae cepisti; amissas Hispanias reciperasti quattuor inde Punicis exercitibus pulsis; <span class="">section 14</span> consul creatus, cum ceteris ad tutandam Italiam parum animi esset, transgressus in Africam duobus hic exercitibus caesis, binis eadem hora captis simul incensisque castris, Syphace potentissimo rege capto, tot urbibus regni eius, tot nostri imperii ereptis, me sextum decimum iam annum haerentem in possessione Italiae detraxisti. <span class="">section 15</span> <span class="pagebreak" id="p.30054">[Page utiles mile]</span> potest uictoriam malle quam pacem animus. noui spiritus magnos magis quam utiles; <span class="">section 16</span> et mihi talis aliquando fortuna adfulsit. quod si in secundis rebus bonam quoque mentem darent di, non ea solum quae euenissent sed etiam ea quae euenire possent reputaremus. ut omnium obliuiscaris aliorum, satis ego documenti in omnes casus sum quem modo castris inter Anienem atque urbem uestram positis signa inferentem ac iam prope scandentem moenia Romana uideris, <span class="">section 17</span> hic cernas duobus fratribus, fortissimis uiris, clarissimis imperatoribus orbatum ante moenia prope obsessae patriae quibus terrui uestram urbem ea pro mea deprecantem. 'maximae cuique fortunae minime credendum est. <span class="">section 18</span> in bonis tuis rebus, nostris dubiis, tibi ampla ac speciosa danti est pax, nobis petentibus magis necessaria quam honesta. melior tutiorque est certa pax quam sperata uictoria; <span class="">section 19</span> haec in tua, illa in deorum manu est. ne tot annorum felicitatem in unius horae dederis discrimen. <span class="">section 20</span> cum tuas uires tum uim fortunae Martemque belli communem propone animo; utrimque ferrum, utrimque corpora humana erunt; nusquam minus quam in bello euentus respondent. <span class="">section 21</span> <span class="pagebreak" id="p.30055">[Page id quod data p]</span> non tantum ad id quod data pace iam habere potes, si proelio uinces, gloriae adieceris, quantum &lt;dempseris&gt;, si quid aduersi eueniat. simul parta ac sperata decora unius horae fortuna euertere potest. <span class="">section 22</span> omnia in pace iungenda tuae potestatis sunt, <span class="persName"> P. Corneli</span> : tunc ea habenda fortuna erit quam di dederint. <span class="">section 23</span> inter pauca felicitatis uirtutisque exempla <span class="persName"> M. Atilius</span> quondam in hac eadem terra fuisset, si uictor pacem petentibus dedisset patribus nostris; sed non statuendo felicitati modum nec cohibendo efferentem se fortunam quanto altius elatus erat, eo foedius corruit. 'est quidem eius qui dat, non qui petit, condiciones dicere pacis; <span class="">section 24</span> sed forsitan non indigni simus qui nobismet ipsi multam inrogemus. <span class="">section 25</span> non recusamus quin omnia propter quae ad bellum itum est uestra sint, Sicilia Sardinia Hispania quidquid insularum toto inter Africam Italiamque continetur mari; <span class="">section 26</span> Carthaginienses inclusi Africae litoribus uos, quando ita dis placuit, externa etiam terra marique uideamus regentes imperio. <span class="">section 27</span> <span class="pagebreak" id="p.30056">[Page suspectam esse]</span> haud negauerim propter non nimis sincere petitam aut exspectatam nuper pacem suspectam esse uobis Punicam fidem: multum per quos petita sit ad fidem tuendae pacis pertinet, <span class="">section 28</span> Scipio—uestri quoque, ut audio, patres nonnihil etiam ob hoc quia parum <span class="">section 29</span> dignitatis in legatione erat negauerunt pacem—; Hannibal peto pacem qui neque peterem, nisi utilem crederem, et propter eandem utilitatem tuebor eam propter quam petii; <span class="">section 30</span> et quemadmodum quia a me bellum coeptum est ne quem eius paeniteret quoad ipsi inuidere di praestiti, ita adnitar ne quem pacis per me partae paeniteat.'</p><span class="">chapter 31</span><p><span class="">section 1</span> aduersus haec imperator Romanus in hanc fere sententiam respondit: 'non me fallebat, Hannibal, aduentus tui spe Carthaginienses et praesentem indutiarum fidem et spem pacis turbasse; <span class="">section 2</span> neque tu id sane dissimulas qui de condicionibus superioribus pacis omnia subtrahas praeter ea quae iam pridem in nostra potestate sunt. <span class="">section 3</span> ceterum ut tibi curae est sentire ciues tuos quanto per te onere leuentur, sic mihi laborandum est ne quae tum pepigerunt hodie subtracta ex condicionibus pacis praemia perfidiae habeant. <span class="">section 4</span> <span class="pagebreak" id="index.xml-pb-d30e1980">[Page p.30057]</span> indigni quibus eadem pateat condicio, etiam ut prosit uobis fraus petitis. neque patres nostri priores de Sicilia neque nos de Hispania fecimus bellum; et tunc Mamertinorum sociorum periculum et nunc Sagunti excidium nobis pia ac iusta induerunt arma. <span class="">section 5</span> uos lacessisse et tu ipse fateris et di testes sunt qui et illius belli exitum secundum ius fasque dederunt et huius dant et dabunt. <span class="">section 6</span> 'quod ad me attinet, et humanae infirmitatis memini et uim fortunae reputo et omnia quaecumque agimus subiecta esse mille casibus scio; <span class="">section 7</span> ceterum quemadmodum superbe et uiolenter me faterer facere si priusquam in Africam traiecissem te tua uoluntate cedentem Italia et imposito in naues exercitu ipsum uenientem ad pacem petendam aspernarer, <span class="">section 8</span> sic nunc cum prope manu conserta restitantem ac tergiuersantem in Africam attraxerim nulla sum tibi uerecundia obstrictus. <span class="">section 9</span> <span class="pagebreak" id="p.30058">[Page indutias expug]</span> proinde si quid ad ea in quae tum pax conuentura uidebatur, quasi multa nauium cum commeatu per indutias expugnatarum legatorumque uiolatorum, adicitur, est quod referam ad consilium: sin illa quoque grauia uidentur, bellum parate quoniam pacem pati non potuistis.' ita infecta pace ex conloquio ad suos cum se recepissent, frustra uerba temptata renuntiant: <span class="">section 10</span> armis decernendum esse habendamque eam fortunam quam di dedissent.</p><span class="">chapter 32</span><p><span class="">section 1</span> in castra ut est uentum, pronuntiant ambo arma expedirent milites animosque ad supremum certamen, non in unum diem sed in perpetuum, si felicitas adesset, uictores. <span class="">section 2</span> Roma an Carthago iura gentibus daret ante crastinam noctem scituros; neque enim Africam aut Italiam sed orbem terrarum uictoriae praemium fore; par periculum praemio quibus aduersa pugnae fortuna fuisset. <span class="">section 3</span> nam neque Romanis effugium ullum patebat in aliena ignotaque terra, et Carthagini, supremo auxilio effuso, adesse uidebatur praesens excidium. <span class="">section 4</span> ad hoc discrimen procedunt postero die duorum opulentissimorum populorum duo longe clarissimi duces, duo fortissimi exercitus, multa ante parta decora aut cumulaturi eo die aut euersuri. <span class="">section 5</span> <span class="pagebreak" id="p.30059">[Page simul laeta s]</span> anceps igitur spes et metus miscebant animos; contemplantibusque modo suam, modo hostium aciem, cum oculis magis quam ratione pensarent uires, simul laeta, simul tristia obuersabantur: quae ipsis sua sponte non succurrebant, ea duces admonendo atque hortando subiciebant. <span class="">section 6</span> Poenus sedecim annorum in terra Italia res gestas, tot duces Romanos, tot exercitus occidione occisos et sua cuique decora ubi ad insignem alicuius pugnae memoria militem uenerat referebat: <span class="">section 7</span> Scipio Hispanias et recentia in Africa proelia et confessionem hostium quod neque non petere pacem propter metum neque manere in ea prae insita animis perfidia potuissent. <span class="">section 8</span> ad hoc conloquium Hannibalis in secreto habitum ac liberum fingenti qua uolt flectit. <span class="">section 9</span> ominatur, quibus quondam auspiciis patres eorum ad Aegates pugnauerint insulas, ea illis exeuntibus in aciem portendisse deos. <span class="">section 10</span> adesse finem belli ac laboris; in manibus esse praedam Carthaginis, reditum domum in patriam ad parentes liberos coniuges penatesque deos. <span class="">section 11</span> celsus haec corpore uoltuque ita laeto ut uicisse iam crederes dicebat. instruit deinde primos hastatos, post eos principes; triariis postremam aciem clausit.</p><span class="">chapter 33</span><p><span class="">section 1</span> <span class="pagebreak" id="p.30060">[Page inter se dista]</span> non confertas autem cohortes ante sua quamque signa instruebat sed manipulos aliquantum inter se distantes ut esset spatium qua elephanti hostium acti nihil ordines turbarent. <span class="">section 2</span> Laelium, cuius ante legati, eo anno quaestoris extra sortem ex senatus consulto opera utebatur, cum Italico equitatu ab sinistro cornu, Masinissam Numidasque ab dextro opposuit. <span class="">section 3</span> uias patentes inter manipulos antesignanorum uelitibus—ea tunc leuis armatura erat—compleuit, dato praecepto ut ad impetum elephantorum aut post directos refugerent ordines aut in dextram laeuamque discursu applicantes se antesignanis uiam qua inruerent in ancipitia tela beluis darent. <span class="">section 4</span> Hannibal ad terrorem primos elephantos—octoginta autem erant, quot nulla unquam in acie ante habuerat— instruxit, deinde auxilia Ligurum Gallorumque, Baliaribus Maurisque admixtis: <span class="">section 5</span> in secunda acie Carthaginienses Afrosque et Macedonum legionem: <span class="">section 6</span> modico deinde interuallo relicto subsidiariam aciem Italicorum militum—Bruttii plerique erant, ui ac necessitate plures quam sua uoluntate decedentem ex Italia secuti—instruxit. <span class="">section 7</span> <span class="pagebreak" id="index.xml-pb-d30e2047">[Page p.30061]</span> equitatum et ipse circumdedit cornibus; dextrum Carthaginienses, sinistrum Numidae tenuerunt. <span class="">section 8</span> uaria adhortatio erat in exercitu inter tot homines quibus non lingua, non mos, non lex, non arma, non uestitus habitusque, non causa militandi eadem esset. <span class="">section 9</span> auxiliaribus et praesens et multiplicata ex praeda merces ostentatur: Galli proprio atque insito in Romanos odio accenduntur: Liguribus campi uberes Italiae deductis ex asperrimis montibus in spem uictoriae ostentantur: <span class="">section 10</span> Mauros Numidasque Masinissae impotenti futuro dominatu terret: <span class="">section 11</span> aliis aliae spes ac metus iactantur. Carthaginiensibus moenia patriae, di penates, sepulcra maiorum, liberi cum parentibus coniugesque pauidae, aut excidium seruitiumque aut imperium orbis terrarum, nihil aut in metum aut in spem medium, ostentatur. <span class="">section 12</span> cum maxime haec imperator apud Carthaginienses, duces suarum gentium inter populares, pleraque per interpretes inter immixtos alienigenis agerent, tubae cornuaque ab Romanis cecinerunt, <span class="">section 13</span> <span class="pagebreak" id="p.30062">[Page terrorem nuda]</span> tantusque clamor ortus ut elephanti in suos, sinistrum maxime cornu, uerterentur, Mauros ac Numidas. addidit facile Masinissa perculsis terrorem nudauitque ab ea parte aciem equestri auxilio. <span class="">section 14</span> paucae tamen bestiarum intrepidae in hostem actae inter uelitum ordines cum multis suis uolneribus ingentem stragem edebant. <span class="">section 15</span> resilientes enim ad manipulos uelites cum uiam elephantis ne obtererentur fecissent, in ancipites ad ictum utrimque coniciebant hastas, nec pila ab antesignanis cessabant donec undique incidentibus telis exacti ex Romana acie hi quoque in suo dextro cornu ipsos Carthaginiensium equites in fugam uerterunt. Laelius, <span class="">section 16</span> ut turbatos uidit hostes, addidit perculsis terrorem.</p><span class="">chapter 34</span><p><span class="">section 1</span> utrimque nudata equite erat Punica acies cum pedes concurrit, nec spe nec uiribus iam par. ad hoc dictu parua sed magna eadem in re gerenda momenta: congruens clamor ab Romanis eoque maior et terribilior, dissonae illis, ut gentium multarum discrepantibus linguis, uoces; <span class="">section 2</span> pugna Romana stabilis et suo et armorum pondere incumbentium in hostem, concursatio et uelocitas illinc maior quam uis. <span class="">section 3</span> <span class="pagebreak" id="p.30063">[Page primo impetu e]</span> igitur primo impetu extemplo mouere loco hostium aciem Romani. ala deinde et umbonibus pulsantes in summotos gradu inlato aliquantum spatii uelut nullo resistente incessere, <span class="">section 4</span> urgentibus et nouissimis primos ut semel motam aciem sensere, quod ipsum uim magnam ad pellendum hostem addebat. <span class="">section 5</span> apud hostes auxiliares cedentes secunda acies, Afri et Carthaginienses, adeo non sustinebant ut contra etiam, ne resistentes pertinaciter primos caedendo ad se perueniret hostis, pedem referrent. <span class="">section 6</span> igitur auxiliares terga dant repente et in suos uersi partim refugere in secundam aciem, partim non recipientes caedere, ut et paulo ante non adiuti et tunc exclusi; <span class="">section 7</span> et prope duo iam permixta proelia erant, cum Carthaginienses simul cum hostibus simul cum suis cogerentur manus conserere. <span class="">section 8</span> non tamen ita perculsos iratosque in aciem accepere sed densatis ordinibus in cornua uacuumque circa campum extra proelium eiecere, ne pauido fuga uolneribusque milite sinceram et integram aciem miscerent. <span class="">section 9</span> <span class="pagebreak" id="p.30064">[Page per confertos ]</span> ceterum tanta strages hominum armorumque locum in quo steterant paulo ante auxiliares compleuerat ut prope difficilior transitus esset quam per confertos hostes fuerat. <span class="">section 10</span> itaque qui primi erant, hastati, per cumulos corporum armorumque et tabem sanguinis qua quisque poterat sequentes hostem et signa et ordines confuderunt. principum quoque signa fluctuari coeperant uagam ante se cernendo aciem. <span class="">section 11</span> quod Scipio ubi uidit receptui propere canere hastatis iussit et sauciis in postremam aciem subductis principes triariosque in cornua inducit quo tutior firmiorque media hastatorum acies esset. <span class="">section 12</span> ita nouum de integro proelium ortum est; quippe ad ueros hostes peruentum erat, et armorum genere et usu militiae et fama rerum gestarum et magnitudine uel spei uel periculi pares; <span class="">section 13</span> sed et numero superior Romanus erat et animo quod iam equites, iam elephantos fuderat, iam prima acie pulsa in secundam pugnabat.</p><span class="">chapter 35</span><p><span class="">section 1</span> in tempore Laelius ac Masinissa pulsos per aliquantum spatii secuti equites, reuertentes in auersam hostium aciem incurrere. is demum equitum impetus perculit hostem. <span class="">section 2</span> multi circumuenti in acie caesi, &lt;multi&gt; per patentem circa campum fuga sparsi tenente omnia equitatu passim interierunt. Carthaginiensium sociorumque caesa eo die supra uiginti milia: <span class="">section 3</span> <span class="pagebreak" id="p.30065">[Page centum trigint]</span> par ferme numerus captus cum signis militaribus centum triginta duobus, elephantis undecim: uictores ad mille et quingenti cecidere. <span class="">section 4</span> Hannibal cum paucis equitibus inter tumultum elapsus Hadrumetum perfugit, omnia et ante aciem et in proelio priusquam excederet pugna expertus, <span class="">section 5</span> et confessione etiam Scipionis omniumque peritorum militiae illam laudem adeptus singulari arte aciem eo die instruxisse: <span class="">section 6</span> elephantos in prima fronte quorum fortuitus impetus atque intolerabilis uis signa sequi et seruare ordines, in quo plurimum spei ponerent, Romanos prohiberent; <span class="">section 7</span> deinde auxiliares ante Carthaginiensium aciem ne homines mixti ex conluuione omnium gentium, quos non fides teneret sed merces, liberum receptum fugae haberent, <span class="">section 8</span> simul primum ardorem atque impetum hostium excipientes fatigarent ac, si nihil aliud, uolneribus suis ferrum hostile hebetarent; <span class="">section 9</span> <span class="pagebreak" id="p.30066">[Page rebus aliis pa]</span> tum, ubi omnis spes esset, milites Carthaginienses Afrosque ut omnibus rebus aliis pares eo quod integri cum fessis ac sauciis pugnarent superiores essent; Italicos incertos socii an hostes essent in postremam aciem summotos, interuallo quoque diremptos. <span class="">section 10</span> hoc edito uelut ultimo uirtutis opere, Hannibal cum Hadrumetum refugisset accitusque inde Carthaginem sexto ac tricensimo post anno quam puer inde profectus erat redisset, <span class="">section 11</span> fassus in curia est non proelio modo se sed bello uictum, nec spem salutis alibi quam in pace impetranda esse.</p><span class="">chapter 36</span><p><span class="">section 1</span> Scipio confestim a proelio expugnatis hostium castris direptisque cum ingenti praeda ad mare ac naues rediit, <span class="">section 2</span> nuntio allato <span class="persName"> P. Lentulum</span> cum quinquaginta rostratis centum onerariis cum omni genere commeatus ad Uticam accessisse. <span class="">section 3</span> <span class="pagebreak" id="p.30067">[Page iubet ipse ad]</span> admouendum igitur undique terrorem perculsae Carthagini ratus, misso Laelio Romam cum uictoriae nuntio, <span class="persName"> Cn. Octauium</span> terrestri itinere ducere legiones Carthaginem iubet: ipse ad suam ueterem noua Lentuli classe adiuncta profectus ab Utica portum Carthaginis petit. <span class="">section 4</span> haud procul aberat cum uelata infulis ramisque oleae Carthaginiensium occurrit nauis. decem legati erant principes ciuitatis auctore Hannibale missi ad petendam pacem. <span class="">section 5</span> qui cum ad puppim praetoriae nauis accessissent uelamenta supplicum porrigentes, orantes implorantesque fidem ac misericordiam Scipionis, nullum iis aliud responsum datum quam ut Tynetem uenirent: <span class="">section 6</span> eo se moturum castra. ipse ad contemplandum Carthaginis situm &lt;prouectus in portum&gt; non tam noscendi in praesentia quam deprimendi hostis causa, Uticam eodem et Octauio reuocato rediit. <span class="">section 7</span> inde procedentibus ad Tynetem nuntius allatus Uerminam Syphacis filium cum equitibus pluribus quam peditibus uenire Carthaginiensibus auxilio. <span class="">section 8</span> <span class="pagebreak" id="p.30068">[Page a parte omni c]</span> pars exercitus cum omni equitatu missa, Saturnalibus primis agmen adgressa, Numidas leui certamine fudit. exitu quoque fugae intercluso a parte omni circumdatis equitibus quindecim milia hominum caesa, mille et ducenti uiui capti, et equi Numidici mille et quingenti, signa militaria duo et septuaginta; regulus ipse inter tumultum cum paucis effugit. <span class="">section 9</span> tum ad Tynetem eodem quo antea loco castra posita, legatique triginta ab Carthagine ad Scipionem uenerunt. et illi quidem multo miserabilius quam ante quo magis cogebat fortuna egerunt; sed aliquanto minore cum misericordia ab recenti memoria perfidiae auditi sunt. <span class="">section 10</span> in consilio quamquam iusta ira omnes ad delendam stimulabat Carthaginem, tamen cum et quanta res esset et quam longi temporis obsidio tam munitae et tam ualidae urbis reputarent, <span class="">section 11</span> <span class="pagebreak" id="p.30069">[Page p milestone ]</span> et ipsum Scipionem exspectatio successoris uenturi ad paratum uictoriae fructum, alterius labore ac periculo finiti belli famam, sollicitaret, ad pacem omnium animi uersi sunt.</p><span class="">chapter 37</span><p><span class="">section 1</span> postero die reuocatis legatis et cum multa castigatione perfidiae monitis ut tot cladibus edocti tandem deos et ius iurandum esse crederent, condiciones pacis dictae ut liberi legibus suis uiuerent: <span class="">section 2</span> quas urbes quosque agros quibusque finibus ante bellum tenuissent tenerent, populandique finem eo die Romanus faceret: <span class="">section 3</span> perfugas fugitiuosque et captiuos omnes redderent Romanis, et naues rostratas praeter decem triremes traderent elephantosque quos haberent domitos, neque domarent alios: <span class="">section 4</span> bellum neue in Africa neue extra Africam iniussu populi Romani gererent: Masinissae res redderent foedusque cum eo facerent: <span class="">section 5</span> frumentum stipendiumque auxiliis donec ab Roma legati redissent praestarent: decem milia talentum argenti discripta pensionibus aequis in annos quinquaginta soluerent: <span class="">section 6</span> obsides centum arbitratu Scipionis darent ne minores quattuordecim annis neu triginta maiores. indutias ita daturum, si per priores indutias naues onerariae captae quaeque fuissent in nauibus restituerentur; aliter nec indutias nec spem pacis ullam esse. <span class="">section 7</span> <span class="pagebreak" id="p.30070">[Page audireturque a]</span> has condiciones legati cum domum referre iussi in contione ederent et Gisgo ad dissuadendam pacem processisset audireturque a multitudine inquieta eadem et imbelli, <span class="">section 8</span> indignatus Hannibal dici ea in tali tempore audirique arreptum Gisgonem manu sua ex superiore loco detraxit. quae insueta liberae ciuitati species cum fremitum populi mouisset, <span class="">section 9</span> perturbatus militaris uir urbana libertate 'nouem' inquit 'annorum a uobis profectus post sextum et tricesimum annum redii. militares artes, quas me a puero fortuna nunc priuata nunc publica docuit, probe uideor scire: urbis ac fori iura, leges, mores uos me oportet doceatis.' <span class="">section 10</span> excusata imprudentia de pace multis uerbis disseruit quam nec iniqua et necessaria esset. <span class="">section 11</span> id omnium maxime difficile erat quod ex nauibus per indutias captis nihil praeter ipsas comparebat naues, nec inquisitio erat facilis aduersantibus paci qui arguerentur. <span class="">section 12</span> placuit naues reddi et homines utique inquiri: cetera quae abessent aestimanda Scipioni permitti atque ita pecunia luere Carthaginienses. <span class="">section 13</span> —sunt qui Hannibalem ex acie ad mare peruenisse, inde praeparata naue ad regem Antiochum extemplo profectum tradant, postulantique ante omnia Scipioni ut Hannibal sibi traderetur responsum esse Hannibalem in Africa non esse.</p><span class="">chapter 38</span><p><span class="">section 1</span> postquam redierunt ad Scipionem legati, quae publica in nauibus fuerant ex publicis descripta rationibus quaestores, quae priuata, profiteri domini iussi; <span class="">section 2</span> <span class="pagebreak" id="p.30071">[Page indutiaeque Ca]</span> pro ea summa pecuniae uiginti quinque milia pondo argenti praesentia exacta; indutiaeque Carthaginiensibus datae in tres menses. <span class="">section 3</span> additum ne per indutiarum tempus alio usquam quam Romam mitterent legatos et quicumque legati Carthaginem uenissent ne ante dimitterent eos quam Romanum imperatorem qui et quae petentes uenissent certiorem facerent. <span class="">section 4</span> cum legatis Carthaginiensibus Romam missi <span class="persName"> L. Ueturius Philo</span> et <span class="persName"> M. Marcius Ralla</span> et <span class="persName"> L. Scipio</span> imperatoris frater. <span class="">section 5</span> per eos dies commeatus ex Sicilia Sardiniaque tantam uilitatem annonae fecerunt ut pro uectura frumentum nautis mercator relinqueret. <span class="">section 6</span> Romae ad nuntium primum rebellionis Carthaginiensium trepidatum fuerat iussusque erat <span class="persName"> Ti. Claudius</span> mature classem in Siciliam ducere atque inde in Africam traicere, et alter consul <span class="persName"> M. Seruilius</span> ad urbem morari donec quo statu res in Africa essent sciretur. <span class="">section 7</span> segniter omnia in comparanda deducendaque classe ab <span class="persName"> Ti. Claudio</span> consule facta erant quod patres de pace Scipionis potius arbitrium esse quibus legibus daretur quam consulis censuerant. <span class="">section 8</span> <span class="pagebreak" id="p.30072">[Page solis orbis mi]</span> prodigia quoque nuntiata sub ipsam famam rebellionis attulerant terrorem: Cumis solis orbis minui uisus et pluit lapideo imbri, et in Ueliterno agro terra ingentibus cauernis consedit arboresque in profundum haustae; <span class="">section 9</span> Ariciae forum et circa tabernae, Frusinone murus aliquot locis et porta de caelo tacta; et in Palatio lapidibus pluit. id prodigium more patrio nouendiali sacro, cetera hostiis maioribus expiata. <span class="">section 10</span> inter quae etiam aquarum insolita magnitudo in religionem uersa; nam ita abundauit Tiberis ut ludi Apollinares circo inundato extra portam Collinam ad aedem Erycinae Ueneris parati sint. <span class="">section 11</span> ceterum ludorum ipso die subita serenitate orta pompa duci coepta ad portam Collinam reuocata deductaque in circum est cum decessisse inde aquam nuntiatum esset; <span class="">section 12</span> laetitiamque populo et ludis celebritatem addidit sedes sua sollemni spectaculo reddita.</p><span class="">chapter 39</span><p><span class="">section 1</span> <span class="pagebreak" id="p.30073">[Page in metum ingen]</span> Claudium consulem profectum tandem ab urbe inter portus Cosanum Loretanumque atrox uis tempestatis adorta in metum ingentem adduxit. <span class="">section 2</span> Populonium inde cum peruenisset stetissetque ibi dum reliquum tempestatis exsaeuiret, Iluam insulam et ab Ilua Corsicam, a Corsica in Sardiniam traiecit. ibi superantem Insanos montes multo et saeuior et infestioribus locis tempestas adorta disiecit classem. multae quassatae armamentisque spoliatae naues, quaedam fractae; <span class="">section 3</span> ita uexata ac lacerata classis Carales tenuit. ubi dum subductae reficiuntur naues, hiemps oppressit circumactumque anni tempus, et nullo prorogante imperium priuatus <span class="persName"> Ti. Claudius</span> classem Romam reduxit. <span class="">section 4</span> <span class="persName"> M. Seruilius</span> , ne comitiorum causa ad urbem reuocaretur dictatore dicto <span class="persName"> C. Seruilio Gemino</span> , in prouinciam est profectus; dictator magistrum equitum <span class="persName"> P. Aelium Paetum</span> dixit. <span class="">section 5</span> saepe comitia indicta perfici tempestates prohibuerunt; itaque cum pridie idus Martias ueteres magistratus abissent, noui suffecti non essent, res publica sine curulibus magistratibus erat. <span class="">section 6</span> <span class="pagebreak" id="p.30074">[Page eius suffectus]</span> <span class="persName"> T. Manlius Torquatus</span> pontifex eo anno mortuus; in locum eius suffectus <span class="persName"> C. Sulpicius Galba</span> . ab <span class="persName"> L. Licinio Lucullo</span> et <span class="persName"> Q. Fuluio</span> aedilibus curulibus ludi Romani ter toti instaurati. <span class="">section 7</span> pecuniam ex aerario scribae uiatoresque aedilicii clam egessisse per indicem damnati sunt, non sine infamia Luculli aedilis. <span class="">section 8</span> <span class="persName"> P. Aelius Tubero</span> et <span class="persName"> L. Laetorius</span> aediles plebis uitio creati magistratu se abdicauerunt cum ludos ludorumque causa epulum Ioui fecissent et signa tria ex multaticio argento facta in Capitolio posuissent. Cerialia ludos dictator et magister equitum ex senatus consulto fecerunt.</p><span class="">chapter 40</span><p><span class="">section 1</span> legati ex Africa Romani simul Carthaginiensesque cum uenissent Romam, senatus ad aedem Bellonae habitus est. <span class="">section 2</span> ubi cum <span class="persName"> L. Ueturius Philo</span> pugnatum cum Hannibale esse suprema Carthaginiensibus pugna finemque tandem lugubri bello impositum ingenti laetitia patrum exposuisset, <span class="">section 3</span> <span class="pagebreak" id="p.30075">[Page iussus gaudium]</span> adiecit Uerminam etiam Syphacis filium, quae parua bene gestae rei accessio erat, deuictum. in contionem inde prodire iussus gaudiumque id populo impertire. <span class="">section 4</span> tum patefacta gratulationi omnia in urbe templa supplicationesque in triduum decretae. legatis Carthaginiensium et Philippi regis—nam hi quoque uenerant—petentibus ut senatus sibi daretur responsum iussu patrum ab dictatore est consules nouos iis senatum daturos esse. comitia inde habita. <span class="">section 5</span> creati consules <span class="persName"> Cn. Cornelius Lentulus</span> <span class="persName"> P. Aelius Paetus</span> , praetores <span class="persName"> M. Iunius Pennus</span> , cui sors urbana euenit— <span class="persName"> M. Ualerius Falto</span> Bruttios, <span class="persName"> M. Fabius Buteo</span> Sardiniam, <span class="persName"> P. Aelius Tubero</span> Siciliam est sortitus. <span class="">section 6</span> de prouinciis consulum nihil ante placebat agi quam legati Philippi regis et Carthaginiensium auditi essent; belli finem alterius, alterius principium prospiciebant animis. <span class="">section 7</span> <span class="persName"> Cn. Lentulus</span> consul cupiditate flagrabat prouinciae Africae, seu bellum foret facilem uictoriam, seu iam finiretur finiti tanti belli se consule gloriam petens. <span class="">section 8</span> <span class="pagebreak" id="p.30076">[Page prudenti qui]</span> negare itaque prius quicquam agi passurum quam sibi prouincia Africa decreta esset, concedente collega, moderato uiro et prudenti, qui gloriae eius certamen cum Scipione, praeterquam quod iniquum esset, etiam impar futurum cernebat. <span class="">section 9</span> <span class="persName"> Q. Minucius Thermus</span> et <span class="persName"> M'. Acilius Glabrio</span> tribuni plebis rem priore anno nequiquam temptatam ab <span class="persName"> Ti. Claudio</span> consule <span class="persName"> Cn. Cornelium</span> temptare aiebant: <span class="">section 10</span> ex auctoritate patrum latum ad populum esse cuius uellent imperium in Africa esse; omnes quinque et triginta tribus <span class="persName"> P. Scipioni</span> id imperium decreuisse. <span class="">section 11</span> multis contentionibus et in senatu et ad populum acta res postremo eo deducta est ut senatui permitterent. <span class="">section 12</span> patres igitur iurati—ita enim conuenerat—censuerunt uti consules prouincias inter se compararent sortirenturue uter Italiam, uter classem nauium quinquaginta haberet; <span class="">section 13</span> cui classis obuenisset in Siciliam nauigaret; si pax cum Carthaginiensibus componi nequisset, in Africam traiceret; consul mari, Scipio eodem quo adhuc iure imperii terra rem gereret; <span class="">section 14</span> <span class="pagebreak" id="p.30077">[Page Africa esset ]</span> si condiciones conuenirent pacis, tribuni plebis populum rogarent utrum consulem an <span class="persName"> P. Scipionem</span> iuberent pacem dare et quem, si deportandus exercitus uictor ex Africa esset, deportare. <span class="">section 15</span> si pacem per <span class="persName"> P. Scipionem</span> dari atque ab eodem exercitum deportari iussissent, ne consul ex Sicilia in Africam traiceret. <span class="">section 16</span> alter consul cui Italia euenisset duas legiones a <span class="persName"> M. Sextio</span> praetore acciperet.</p><span class="">chapter 41</span><p><span class="">section 1</span> <span class="persName"> P. Scipioni</span> cum exercitibus quos haberet in prouincia Africa prorogatum imperium. praetoribus <span class="persName"> M. Ualerio Faltoni</span> duae legiones in Bruttiis quibus <span class="persName"> C. Liuius</span> priore anno <span class="">section 2</span> praefuerat decretae— <span class="persName"> P. Aelius</span> [praetor] duas legiones in Sicilia ab <span class="persName"> Cn. Tremelio</span> acciperet, legio una <span class="persName"> M. Fabio</span> in Sardiniam quam <span class="persName"> P. Lentulus</span> pro praetore habuisset decernitur. <span class="">section 3</span> <span class="persName"> M. Seruilio</span> prioris anni consuli cum suis duabus item legionibus in Etruria prorogatum imperium est. <span class="">section 4</span> quod ad Hispanias attineret, aliquot annos iam ibi <span class="persName"> L. Cornelium Lentulum</span> et <span class="persName"> L. Manlium Acidinum</span> esse; uti consules cum tribunis agerent ut si iis uideretur plebem rogarent cui iuberent in Hispania imperium esse; <span class="">section 5</span> <span class="pagebreak" id="p.30078">[Page in unam legion]</span> is ex duobus exercitibus in unam legionem conscriberet Romanos milites et in quindecim cohortes socios Latini nominis, quibus prouinciam obtineret; ueteres milites <span class="persName"> L. Cornelius</span> et <span class="persName"> L. Manlius</span> in Italiam deportarent. <span class="">section 6</span> consuli quinquaginta nauium classis ex duabus classibus, <span class="persName"> Cn. Octaui</span> quae in Africa esset, et <span class="persName"> P. Uilli</span> quae Siciliae oram tuebatur, decreta, ut quas uellet naues deligeret. <span class="">section 7</span> <span class="persName"> P. Scipio</span> quadraginta naues longas quas habuisset haberet; quibus si <span class="persName"> Cn. Octauium</span> , sicut praefuisset, praeesse uellet, Octauio pro praetore in eum annum imperium esset; <span class="">section 8</span> si Laelium praeficeret, Octauius Romam decederet reduceretque naues quibus consuli usus non esset. et <span class="persName"> M. Fabio</span> in Sardiniam decem longae naues decretae. <span class="">section 9</span> et consules duas urbanas legiones scribere iussi, ut quattuordecim legionibus eo anno centum nauibus longis res publica administraretur.</p><span class="">chapter 42</span><p><span class="">section 1</span> tum de legatis Philippi et Carthaginiensium actum. priores Macedonas introduci placuit; <span class="">section 2</span> <span class="pagebreak" id="p.30079">[Page ab Roma legati]</span> quorum uaria oratio fuit. partim purgantium quae questi erant missi ad regem ab Roma legati de populatione sociorum, partim ultro accusantium quidem et socios populi Romani sed multo infestius <span class="persName"> M. Aurelium</span> , <span class="">section 3</span> quem ex tribus ad se missis legatis dilectu habito substitisse et se bello lacessisse contra foedus et saepe cum praefectis suis signis conlatis pugnasse, <span class="">section 4</span> &lt;partim&gt; postulantium ut Macedones duxque eorum Sopater, qui apud Hannibalem mercede militassent, tum capti in uinclis essent, sibi restituerentur. <span class="">section 5</span> aduersus ea <span class="persName"> M. Furius</span> , missus ad id ipsum ab Aurelio ex Macedonia, disseruit Aurelium relictum ne socii populi Romani fessi populationibus ui atque iniuria ad regem deficerent; finibus sociorum non excessisse; <span class="">section 6</span> dedisse operam ne impune in agros eorum populatores transcenderent. Sopatrum ex purpuratis et propinquis regis esse; eum cum quattuor milibus Macedonum et pecunia missum nuper in Africam esse Hannibali et Carthaginiensibus auxilio. <span class="">section 7</span> de his rebus interrogati Macedones cum perplexe responderent, neq&lt;uaquam&gt; ipsi mite responsum tulerunt: bellum quaerere regem et si pergat propediem inuenturum; <span class="">section 8</span> <span class="pagebreak" id="p.30080">[Page et quod sociis]</span> dupliciter ab eo foedus uiolatum et quod sociis populi Romani iniurias fecerit ac bello armisque lacessiuerit, et quod hostes auxiliis et pecunia iuuerit. <span class="">section 9</span> et <span class="persName"> P. Scipionem</span> recte atque ordine fecisse uideri et facere quod eos qui arma contra populum Romanum ferentes capti sint hostium numero in uinclis habeat, <span class="">section 10</span> et <span class="persName"> M. Aurelium</span> e re publica facere gratumque id senatui esse quod socios populi Romani, quando iure foederis non possit, armis tueatur. <span class="">section 11</span> cum hoc tam tristi responso dimissis Macedonibus, legati Carthaginienses uocati. quorum aetatibus dignitatibusque conspectis—nam longe primi ciuitatis erant—tum pro se quisque dicere uere de pace agi. <span class="">section 12</span> insignis tamen inter ceteros Hasdrubal erat—Haedum populares cognomine appellabant—, pacis semper auctor aduersusque factioni Barcinae. <span class="">section 13</span> eo tum plus illi auctoritatis fuit belli culpam in paucorum cupiditatem ab re publica transferenti. <span class="">section 14</span> qui cum uaria oratione usus esset, nunc purgando crimina, nunc quaedam fatendo ne impudenter certa negantibus difficilior uenia esset, nunc monendo etiam patres conscriptos ut <span class="">section 15</span> rebus secundis modeste ac moderate uterentur—si se atque Hannonem audissent Carthaginienses et tempore uti uoluissent, daturos fuisse pacis condiciones quas tunc peterent; raro simul hominibus bonam fortunam bonamque mentem dari; <span class="">section 16</span> <span class="pagebreak" id="index.xml-pb-d30e2935">[Page p.30081]</span> populum Romanum eo inuictum esse quod in secundis rebus sapere et consulere meminerit; et hercule mirandum fuisse si aliter faceret; <span class="">section 17</span> ex insolentia quibus noua bona fortuna sit impotentes laetitiae insanire: populo Romano usitata ac prope iam obsoleta ex uictoria gaudia esse ac plus paene parcendo uictis quam uincendo imperium auxisse — <span class="">section 18</span> ceterorum miserabilior oratio fuit, commemorantium ex quantis opibus quo reccidissent Carthaginiensium res: nihil iis qui modo orbem prope terrarum obtinuerint armis superesse praeter Carthaginis moenia; <span class="">section 19</span> his inclusos, non terra non mari quicquam sui iuris cernere; urbem quoque ipsam ac penates ita habituros si non in ea quoque, quo nihil ulterius sit, saeuire populus Romanus uelit. <span class="">section 20</span> cum flecti misericordia patres appareret, senatorum unum infestum perfidiae Carthaginiensium succlamasse ferunt per quos deos foedus icturi essent cum eos per quos ante ictum esset fefellissent. 'per eosdem', <span class="">section 21</span> inquit Hasdrubal 'quoniam tam infesti sunt foedera uiolantibus.'</p><span class="">chapter 43</span><p><span class="">section 1</span> <span class="pagebreak" id="p.30082">[Page omnium ad pace]</span> inclinatis omnium ad pacem animis <span class="persName"> Cn. Lentulus</span> consul, cui classis prouincia erat, senatus consulto intercessit. <span class="">section 2</span> tum <span class="persName"> M'. Acilius</span> et <span class="persName"> Q. Minucius</span> tribuni plebis ad populum tulerunt uellent iuberentne senatum decernere ut cum Carthaginiensibus pax fieret; et quem eam pacem dare quemque ex Africa exercitum deportare iuberent. <span class="">section 3</span> de pace 'uti rogas' omnes tribus iusserunt; pacem dare <span class="persName"> P. Scipionem</span> , eundem exercitum deportare. <span class="">section 4</span> ex hac rogatione senatus decreuit ut <span class="persName"> P. Scipio</span> ex decem legatorum sententia pacem cum populo Carthaginiensi quibus legibus ei uideretur faceret. <span class="">section 5</span> gratias deinde patribus egere Carthaginienses, et petierunt ut sibi in urbem introire et conloqui cum ciuibus suis liceret qui capti in publica custodia essent: <span class="">section 6</span> esse in iis partim propinquos amicosque suos, nobiles homines, partim ad quos mandata a propinquis haberent. <span class="">section 7</span> quibus conuentis cum rursus peterent ut sibi quos uellent ex iis redimendi potestas fieret, iussi nomina edere; et cum ducenta ferme ederent, <span class="">section 8</span> <span class="pagebreak" id="p.30083">[Page ut si pax con]</span> senatus consultum factum est ut legati Romani ducentos ex captiuis quos Carthaginienses uellent ad <span class="persName"> P. Cornelium</span> in Africam deportarent, nuntiarentque ei ut, si pax conuenisset, sine pretio eos Carthaginiensibus redderet. <span class="">section 9</span> fetiales cum in Africam ad foedus feriundum ire iuberentur, ipsis postulantibus senatus consultum in haec uerba factum est ut priuos lapides silices priuasque uerbenas secum ferrent ut, ubi praetor Romanus imperaret ut foedus ferirent, illi praetorem sagmina poscerent.—herbae id genus ex arce sumptum fetialibus dari solet. <span class="">section 10</span> ita dimissi ab Roma Carthaginienses cum in Africam uenissent ad Scipionem, quibus ante dictum est legibus pacem fecerunt. <span class="">section 11</span> naues longas elephantos perfugas fugitiuos captiuorum quattuor milia tradiderunt, inter quos <span class="persName"> Q. Terentius Culleo</span> senator fuit. <span class="">section 12</span> naues prouectas in altum incendi iussit; quingentas fuisse omnis generis quae remis agerentur quidam tradunt; quarum conspectum repente incendium tam lugubre fuisse Poenis quam si ipsa Carthago arderet. <span class="">section 13</span> <span class="pagebreak" id="p.30084">[Page nominis Latini]</span> de perfugis grauius †quam de fugitiuis† consultum: nominis Latini qui erant securi percussi, Romani in crucem sublati.</p><span class="">chapter 44</span><p><span class="">section 1</span> annis ante quadraginta pax cum Carthaginiensibus postremo facta erat, <span class="persName"> Q. Lutatio</span> <span class="persName"> A. Manlio</span> consulibus. <span class="">section 2</span> bellum initum annis post tribus et uiginti, <span class="persName"> P. Cornelio</span> <span class="persName"> Ti. Sempronio</span> consulibus, finitum est septimo decimo anno, <span class="persName"> Cn. Cornelio</span> <span class="persName"> P. Aelio</span> consulibus. <span class="">section 3</span> saepe postea ferunt Scipionem dixisse <span class="persName"> Ti. Claudi</span> primum cupiditatem, deinde <span class="persName"> Cn. Corneli</span> fuisse in mora quo minus id bellum exitio Carthaginis finiret. <span class="">section 4</span> Carthagini cum prima conlatio pecuniae diutino bello exhaustis difficilis uideretur, maestitiaque et fletus in curia esset, ridentem Hannibalem ferunt conspectum. <span class="">section 5</span> cuius cum Hasdrubal Haedus risum increparet in publico fletu cum ipse lacrimarum causa esset, 'si, quemadmodum oris habitus cernitur oculis', inquit 'sic et animus intus cerni posset, facile uobis appareret non laeti sed prope amentis malis cordis hunc quem increpatis risum esse; <span class="">section 6</span> qui tamen nequaquam adeo est intempestiuus quam uestrae istae absurdae atque abhorrentes lacrimae sunt. <span class="">section 7</span> <span class="pagebreak" id="p.30085">[Page adempta sunt n]</span> tunc flesse decuit cum adempta sunt nobis arma, incensae naues, interdictum externis bellis; illo enim uolnere concidimus. nec est cur uos otio uestro consultum ab Romanis credatis. <span class="">section 8</span> nulla magna ciuitas diu quiescere potest; si foris hostem non habet, domi inuenit, ut praeualida corpora ab externis causis tuta uidentur, suis ipsa uiribus onerantur. <span class="">section 9</span> sed tantum nimirum ex publicis malis sentimus quantum ad priuatas res pertinet, nec in iis quicquam acrius quam pecuniae damnum stimulat. <span class="">section 10</span> itaque cum spolia uictae Carthagini detrahebantur, cum inermem iam ac nudam destitui inter tot armatas gentes Africae cerneretis, nemo ingemuit: <span class="">section 11</span> nunc quia tributum ex priuato conferendum est, tamquam in publico funere comploratis. quam uereor ne propediem sentiatis leuissimo in malo uos hodie lacrimasse.' haec Hannibal apud Carthaginienses. <span class="">section 12</span> Scipio contione aduocata Masinissam ad regnum paternum Cirta oppido et ceteris urbibus agrisque quae ex regno Syphacis in populi Romani potestatem uenissent adiectis donauit. <span class="">section 13</span> <span class="pagebreak" id="p.30086">[Page Cornelio consu]</span> <span class="persName"> Cn. Octauium</span> classem in Siciliam ductam <span class="persName"> Cn. Cornelio</span> consuli tradere iussit, legatos Carthaginiensium Romam proficisci ut quae ab se ex decem legatorum sententia acta essent ea patrum auctoritate populique iussu confirmarentur.</p><span class="">chapter 45</span><p><span class="">section 1</span> pace terra marique parta, exercitu in naues imposito in Siciliam Lilybaeum traiecit. <span class="">section 2</span> inde magna parte militum nauibus missa ipse per laetam pace non minus quam uictoria Italiam effusis non urbibus modo ad habendos honores sed agrestium etiam turba obsidente uias Romam peruenit triumphoque omnium clarissimo urbem est inuectus. <span class="">section 3</span> argenti tulit in aerarium pondo centum uiginti tria milia. militibus ex praeda quadringenos aeris diuisit. morte subtractus spectaculo magis hominum quam triumphantis gloriae Syphax est, <span class="">section 4</span> Tiburi haud ita multo ante mortuus, quo ab Alba traductus fuerat. conspecta tamen mors eius fuit quia publico funere est elatus. <span class="">section 5</span> —hunc regem in triumpho ductum Polybius, haudquaquam spernendus auctor, tradit.— secutus Scipionem triumphantem est pilleo capiti imposito <span class="persName"> Q. Terentius Culleo</span> , omnique deinde uita, ut dignum erat, libertatis auctorem coluit. <span class="">section 6</span> <span class="pagebreak" id="p.30087">[Page adsentatione f]</span> Africani cognomen militaris prius fauor an popularis aura celebrauerit an, sicuti Felicis Sullae Magnique Pompeii patrum memoria, coeptum ab adsentatione familiari sit parum compertum habeo; <span class="">section 7</span> primus certe hic imperator nomine uictae ab se gentis est nobilitatus; exemplo deinde huius nequaquam uictoria pares insignes imaginum titulos claraque cognomina familiarum fecerunt.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Titus Livius (Livy).
	    Date: 2014-10-09<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:22:23Z.
	       SAXON HE 9.8.0.5.
		 --></address></div></body></html>