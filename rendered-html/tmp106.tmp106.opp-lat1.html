<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">DECRETA JULII ΡΑΡAΕ I DECEM</a><ul class="toc"><li class="toc"><span class="headingNumber">1.1. </span><a class="toc toc_1" href="#index.xml-body.1_div.1_div.1">PRIMUM.</a></li><li class="toc"><span class="headingNumber">1.2. </span><a class="toc toc_1" href="#index.xml-body.1_div.1_div.2">SECUNDUM.</a></li><li class="toc"><span class="headingNumber">1.3. </span><a class="toc toc_1" href="#index.xml-body.1_div.1_div.3">TERTIUM.</a></li><li class="toc"><span class="headingNumber">1.4. </span><a class="toc toc_1" href="#index.xml-body.1_div.1_div.4">QUARTUM.</a></li><li class="toc"><span class="headingNumber">1.5. </span><a class="toc toc_1" href="#index.xml-body.1_div.1_div.5">QUINTUM.</a></li><li class="toc"><span class="headingNumber">1.6. </span><a class="toc toc_1" href="#index.xml-body.1_div.1_div.6">SEXTUM.</a></li><li class="toc"><span class="headingNumber">1.7. </span><a class="toc toc_1" href="#index.xml-body.1_div.1_div.7">SEPTIMUM.</a></li><li class="toc"><span class="headingNumber">1.8. </span><a class="toc toc_1" href="#index.xml-body.1_div.1_div.8">OCTAVUM.</a></li><li class="toc"><span class="headingNumber">1.9. </span><a class="toc toc_1" href="#index.xml-body.1_div.1_div.9">NONUM.</a></li><li class="toc"><span class="headingNumber">1.10. </span><a class="toc toc_1" href="#index.xml-body.1_div.1_div.10">DECIMUM.</a></li></ul></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">DECRETA JULII ΡΑΡAΕ I DECEM</span></span></h2><p><span class="smallcap">JUXTA GRATIANUM ET IVONEM</span>.</p><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head"><span class="titlem">PRIMUM.</span></span></h3><p><span style="font-style:italic">Turpe lucrum sequitur qui minus emit ut plus vendat, vel quid sit usura</span>.</p><p>Quicumque tempore messis vel vindemiae non ne- cessitate, sed propter cupiditatem comparat annonam vel vinum, verbi gratia, de duobus nummis compa- rat modium unum, et servat usquedum venumdetur <span class="">PLSection D</span> denariis quatuor aut sex, aut amplius, hoc turpe lu- crum dicimus.</p></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head"><span class="titlem">SECUNDUM.</span></span></h3><p><span style="font-style:italic">Reus est animarum presbyter, qui poenitentiam mo- rientibus abnegat</span>.</p><p>Si presbyter poenitentiam morientibus abnegaverit, reus erit animarum, quia Dominus dicit : <span style="font-style:italic">Quacumque die conversus fuerit peccator ad poenitentiam, vita vivet, et non morietur</span> (<span style="font-style:italic">Ezech</span>. 18; <span style="font-style:italic">Luc</span>. 23). Vera enim con- fessio ultimo tempore esse potest, quia Dominus non solum temporis, sed etiam cordis inspector est : sicut latro, unius momenti poenitentia, meruit esse in pa- radiso in hora ultimae confessionis.</p></div><div class="textpart" id="index.xml-body.1_div.1_div.3"><div class="pagebreak" id="index.xml-pb-d30e125">[Page 969]</div><span class="">PLSection A</span><h3><span class="headingNumber">1.3. </span><span class="head"><span class="titlem">TERTIUM.</span></span></h3><p><span style="font-style:italic">Post mortem alicujus nullus de ejus consanguinitate sponsam accipiat</span>.</p><p>Si quis desponsaverit uxorem, vel subarraverit, et sive praeveniente die mortis, sive irruentibus aliis causis, minime eam cognoverit, neque ejus super- stes frater, neque ullus de consanguinitate ejus, eamdem sibi tollat in uxorem ullo unquam tempore.</p></div><div class="textpart" id="index.xml-body.1_div.1_div.4"><h3><span class="headingNumber">1.4. </span><span class="head"><span class="titlem">QUARTUM.</span></span></h3><p><span style="font-style:italic">Licet servo matrimonia contrahere</span></p><p>Omnibus nobis unus est Pater in coelis (<span style="font-style:italic">Matth.</span> <span class="smallcap">XXIII</span>)et unusquisque dives pauper, servus, et liber, aequaliter pro se, et pro animabus eorum rationem reddituri sumus. Quapropter omnes cujuscumque conditionis sint, unam legem(quantum pertinet ad <span class="">PLSection B</span> Deum) habere non dubitamus. Si autem omnes unam legem habent, ergo sicut ingenuus dimitti non potest, sic nec servus semel conjugio copulatus ulte- rius dimitti poterit.</p></div><div class="textpart" id="index.xml-body.1_div.1_div.5"><h3><span class="headingNumber">1.5. </span><span class="head"><span class="titlem">QUINTUM.</span></span></h3><p><span style="font-style:italic">Ex propinquitate sui sanguinis vel uxoris, usque in septimum gradum, nullus ducat uxorem</span>.</p><p>Nullum in utroque sexu permittimus ex propinqui- tate sui sanguinis vel uxoris, usque septimum generis gradum, uxorem ducere vel incesti macula copulari. Praeterea quoque illud adjecimus, quoniam sicut non licet cuiquam Christiano de sua consanguinitate, sic etiam nec licet de consanguinitate uxoris suae conju- gem ducere propter carnis unitatem.</p></div><div class="textpart" id="index.xml-body.1_div.1_div.6"><h3><span class="headingNumber">1.6. </span><span class="head"><span class="titlem">SEXTUM.</span></span></h3><p><span style="font-style:italic">Ecclesia semel Deo consecrata quando est iterum</span> <span class="">PLSection C</span> <span style="font-style:italic">consecranda</span>.</p><p>De fabrica vero cujuslibet ecclesiae, si diruta fue- rit, instauranda, et si in eo loco consecrationis so- lemnitas debeat iterari, in quo sanctuaria non fuerint, nihil judicamus officere, si per eam minime jactetur aqua exorcizata, quia in consecratione cujuslibet ecclesiae, in qua Spiritus sancti arra non ponitur, ce- lebritatem scimus tantum esse missarum. Et ideo, si qua sanctorum basilica a fundamentis fuerit inno- vata sine altaris motione, sine aliqua dubitatione, cum in ea fuerit missarum solemnitas celebrata, to- tius consecratio sanctificationis implebitur. Si vero sanctuaria quae habebant ablata sunt, rursus eorum depositione, et missarum solemnitate, reverentiam <span class="">PLSection D</span> sanctificationis accipiat.</p></div><div class="textpart" id="index.xml-body.1_div.1_div.7"><h3><span class="headingNumber">1.7. </span><span class="head"><span class="titlem">SEPTIMUM.</span></span></h3><p><span style="font-style:italic">De his qui sacrificando varie errabant</span>.</p><p>Cum omne crimen atque peccatum oblatis Deo sa- crificiis deleatur, quid de caetero pro expiatione delic- torum Domino dabitur, quando in ipsa sacrificii ob- latione erratur? Audivimus enim quosdam schisma- tica ambitione detentos, contra divinos ordines et apostolicas institutiones lac pro vino in divinis sacri- ficiis dedicare; alios quoque intinctam eucharistiam populis pro complemento communionis porrigere; quosdam etiam expressum vinum in sacramento Do- mini calicis offerre; alios vero pannum lineum musto intinctum per totum annum reservare, et in <span class="pagebreak" id="index.xml-pb-d30e200">[Page 970]</span> <span class="">PLSection A</span> tempore sacrificii partem ejus aqua lavare, et sic of- ferre; quod quam sit evangelicae et apostolicae doc- trinae contrarium, et consuetudini ecclesiasticae ad- versum, non difficile ab ipso fonte veritatis probatur, a quo ordinata ipsa sacramentorum mysteria proces- serunt. Cum enim magister veritatis verum salutis nostrae sacrificium suis commendaret discipulis, nulli lac (<span style="font-style:italic">al.</span> non illis), sed panem tantum et calicem sub hoc sacramento cognoscimus dedisse. Legitur enim in evangelica veritate : <span style="font-style:italic">Accepit Jesus panem et calicem, et benedicens dedit discipulis suis</span> (<span style="font-style:italic">Matth.</span> <span class="smallcap">XXVI</span>). Cesset ergo lac sacrificando (<span style="font-style:italic">al.</span> in sacrificio) of- ferri. quia manifestum et evidens exemplum veritatis evangelicae illuxit, quod praeter panem et vinum aliud offerri non liceat. Illud vero, quod pro complemen- <span class="">PLSection B</span> to communionis intinctam tradunt eucharistiam po- pulis, nec hoc prolatum ex Evangelio testimonium re- ceperunt, ubi apostolis corpus suum commendavit et sanguinem. Seorsum enim panis, et seorsum ca- licis commendatio memoratur. Nam intinctum panem aliis Christum praebuisse non legimus, exepto illo tantum discipulo, quem intincta buccella magistri proditorem ostenderet, non quae sacramenti hujus institutionem signaret. Nam quod de expresso botro, id est, de uvarum granis populis communicatur, valde est omnino confusum; sed, si necesse sit, botrus in calice comprimatur, et aqua misceatur : quia ca- lix dominicus juxta canonum praecepta, vino et aqua permixtus debet offerri, quia videmus populum in aqua intelligi, in vino vero ostendi sanguinem Christi. Ergo cum in calice vino aqua miscetur, Christo po- <span class="">PLSection C</span> pulus adunatur, et credentium plebs ei in quem credit copulatur et jungitur; quae copulatio et conjunctio aquae et vini sic miscetur in calice Domini, ut mixtio illa non possit separari. Nam si vinum tantum quis offerat, sanguis Christi incipit esse sine nobis; si vero aqua sit sola, plebs incipit esse sine Christo. Ergo quando botrus solus offertur, in quo vini ef- ficacia (<span style="font-style:italic">al.</span> efficientia) tantum designatur, salutis nos- trae sacramentum negligitur, quod aqua significatur. Non enim potest calix Domini esse aqua sola, aut vi- num solum, nisi utrumque misceatur. Et ideo, quia jam ex hoc plurima et multiplex majorum manavit sententia, omnis deinceps talis error atque praesump- tio cessare debet, ne perversorum et inordinata com- <span class="">PLSection D</span> pago statum veritatis enervet. Et ideo nulli deinceps erit licitum aliud in sacrificiis divinis offerre, nisi juxta antiquorum sententiam conciliorum, panem tan- tum et calicem vino et aqua permixtum. De caetero aliter quam praeceptum est faciens, tamdiu a sacrificando cessabit, quamdiu legitima poenitentiae satisfactione correctus, ad gradus sui officium redeat quod amisit.</p></div><div class="textpart" id="index.xml-body.1_div.1_div.8"><h3><span class="headingNumber">1.8. </span><span class="head"><span class="titlem">OCTAVUM.</span></span></h3><p>(<span style="font-style:italic">Ex decreto Ivonis Carnotensis desumptum</span>.) <span style="font-style:italic">Quid sit Ecclesia</span>.</p><p>Ecclesia graecum nomen est quod in latinum vertitur convocatio, propter quod (<span style="font-style:italic">al.</span> propterea quod) ad se omnes vocet. Catholica (id est universalis) ideo <span class="pagebreak" id="index.xml-pb-d30e248">[Page 971]</span> <span class="">PLSection A</span> dicitur, quia per universum mundum est constituta. Vel quoniam catholica, hoc est generalis, in eadem doctrina est ad instructionem.</p></div><div class="textpart" id="index.xml-body.1_div.1_div.9"><h3><span class="headingNumber">1.9. </span><span class="head"><span class="titlem">NONUM.</span></span></h3><p>(Ex eodem.) <span style="font-style:italic">De illis qui ecclesias incenderunt</span>.</p><p>Si quis ecclesiam comburit, quindecim annos poe- niteat, et eam sedule restituat, et pretium pauperi- bus distribuat.</p></div><div class="textpart" id="index.xml-body.1_div.1_div.10"><h3><span class="headingNumber">1.10. </span><span class="head"><span class="titlem">DECIMUM.</span></span></h3><p>(Ex eodem.) <span style="font-style:italic">Libertam domino legitime nubere posse</span>.</p><p>Si quis ancillam suam libertate donaverit, et in matrimonio sibi sociaverit, dubitabatur apud quos- dam, utrum hujusmodi nuptiae legitimae esse videan- <span class="">PLSection B</span> tur, an non. Nos itaque vetustam ambiguitatem de- cidentes, talia connubia legitima esse censuimus. Si enim ex affectu fiunt omnes nuptiae, et nihil impium et legibus contrarium in tali copulatione fieri po- test, quare praedictas nuptias inhibendas existima- remus?</p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:43:59Z.
	       SAXON HE 9.8.0.5.
		 --></address></div></body></html>