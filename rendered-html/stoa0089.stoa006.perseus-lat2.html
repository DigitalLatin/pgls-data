<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Epithalamium de nuptiis Honorii Augusti</title><meta name="author" content="Claudianus, Claudius" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Epithalamium de nuptiis Honorii Augusti" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Epithalamium de nuptiis Honorii Augusti</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="pagebreak" id="index.xml-pb-d30e60">[Page v.1.p.240]</div><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head">Praefatio</span></h3><div class="l">Surgeret in thalamum ducto cum Pelion areu</div><div class="l">nec caperet tantos hospita terra deos,</div><div class="l">cum socer aequoreus numerosaque turba sororum</div><div class="l">certarent epulis continuare dies</div><div class="l">praeberetque Iovi communia pocula Chiron, </div><div class="l">molliter obliqua parte refusus equi,</div><div class="l">Peneus gelidos mutaret nectare fontes,</div><div class="l">Oetacis fluerent spumea vina iugis:</div><div class="l">Terpsichore facilem lascivo pollice movit</div><div class="l">barbiton et molles duxit in antra choros. </div><div class="l">carmina nec superis nec displicuere Tonanti,</div><div class="l">cum teneris nossent congrua vota modis.</div><div class="l">Centauri Faunique negant. quae flectere Rhoeton,</div><div class="l">quae rigidum poterant plectra movero Pholum?</div><div class="l">Septima lux aderat caelo totiensque renato </div><div class="l">viderat exactos Hesperus igne choros:</div><div class="l">tum Phoebus, quo saxa domat, quo pertrahit ornos,</div><div class="l">pectine temptavit nobiliore lyram</div><div class="l">venturumque sacris fidibus iam spondet Achillem,</div><div class="l">iam Phrygias caedes, iam Simoenta canit. </div><div class="l">frondoso strepuit felix Hymenaeus Olympo;</div><div class="l">reginam resonant Othrys et Ossa Thetim.</div></div><div class="pagebreak" id="index.xml-pb-d30e110">[Page v.1.p.242]</div><div class="textpart" id="poem.10"><h3><span class="headingNumber">1.2. </span></h3><div class="l">Hauserat insolitos promissae virginis ignes</div><div class="l">Augustus primoque rudis flagraverat aestu;</div><div class="l">nec novus unde calor nec quid suspiria vellent,</div><div class="l">noverat incipiens et adhuc ignarus amandi.</div><div class="l">non illi venator equus, non spicula curae, </div><div class="l">non iaculum torquere libet; mens omnis aberrat</div><div class="l">in vulnus, quod fixit Amor, quam saepe medullis</div><div class="l">erupit gemitus! quotiens incanduit ore</div><div class="l">confessus secreta rubor nomenque beatum</div><div class="l">iniussae scripsere manus! iam munera nuptae </div><div class="l">praeparat et pulchros Mariae sed luce minores</div><div class="l">eligit ornatus, quidquid venerabilis olim</div><div class="l">Livia divorumque nurus gessere superbae.</div><div class="l">incusat spes aegra moras longique videntur</div><div class="l">stare dies segnemque rotam non flectere Phoebe. </div><div class="l">Scyria sic tenerum virgo flammabat Achillem</div><div class="l">fraudis adhuc expers bellatricesque docebat</div><div class="l">ducere fila manus et, mox quos horruit Ide,</div><div class="l">Thessalicos roseo nectebat pollice crines.</div><div class="l">Haec etiam queritur secum: “quonam usque verendus </div><div class="pagebreak" id="index.xml-pb-d30e153">[Page v.1.p.244]</div><div class="l">cunctatur mea vota socer? quid iungere differt,</div><div class="l">quam pepigit, castasque preces implere recusat?</div><div class="l">non ego luxuriem regum moremque secutus</div><div class="l">quaesivi vultum tabulis 1 ut nuntia formae</div><div class="l">lena per innumeros iret pictura penates, </div><div class="l">nec variis dubium thalamis lecturus 2 amorem</div><div class="l">ardua commisi falsae conubia cerae.</div><div class="l">non rapio praeceps alienae foedera taedae,</div><div class="l">sed quae sponsa mihi pridem patrisque relicta</div><div class="l">mandatis uno materni sanguinis ortu </div><div class="l">communem partitur avum. fastidia supplex</div><div class="l">deposui gessique procum; de limine sacro</div><div class="l">oratum misi proceres, qui proxima nobis</div><div class="l">iura tenent. fateor, Stilicho, non parva poposci,</div><div class="l">sed certe mereor princeps, hoc principe natus </div><div class="l">qui sibi te generum fraterna prole revinxit,</div><div class="l">cui Mariam debes. faenus mihi solve paternum,</div><div class="l">redde suos aulae. mater fortasse rogari</div><div class="l">mollior. o patrui germen, cui nominis heres</div><div class="l">successi, sublime decus torrentis Hiberi, </div><div class="l">stirpe soror, pietate parens, tibi creditus infans</div><div class="l">inque tuo crevi gremio, partuque remote</div><div class="l">tu potius Flaccilla mihi. quid dividis ergo</div><div class="pagebreak" id="index.xml-pb-d30e203">[Page v.1.p.246]</div><div class="l">pignora? quid iuveni natam non reddis alumno?</div><div class="l">optatusne dies aderit? dabiturne iugalis </div><div class="l">nox umquam?” Tali solatur vulnera questu.</div><div class="l">risit Amor placidaeque volat trans aequora matri</div><div class="l">nuntius et totas iactantior explicat alas.</div><div class="l">Mons latus Ionium Cypri praeruptus obumbrat,</div><div class="l">invius humano gressu, Phariumque cubile </div><div class="l">Proteos et septem despectat cornua Nili.</div><div class="l">hunc neque candentes audent vestire pruinae,</div><div class="l">hunc venti pulsare timent, hunc laedere nimbi,</div><div class="l">luxuriae Venerique vacat. pars acrior anni</div><div class="l">exulat; aeterni patet indulgentia veris. </div><div class="l">in campum se fundit apex; hunc aurea saepes</div><div class="l">circuit et fulvo defendit prata metallo.</div><div class="l">Mulciber, ut perhibent, his oscula coniugis emit</div><div class="l">moenibus et tales uxorius obtulit arces.</div><div class="l">intus rura micant, manibus quae subdita nullis </div><div class="l">perpetuum florent, Zephyro contenta colono,</div><div class="l">umbrosumque nemus, quo non admittitur ales,</div><div class="l">ni probet ante suos diva sub iudice cantus;</div><div class="l">quae placuit, fruitur ramis; quae victa, recedit.</div><div class="l">vivunt in Venerem frondes omnisque vicissim </div><div class="l">felix arbor amat; nutant ad mutua palmae</div><div class="l">foedera, populeo suspirat populus ictu</div><div class="l">et platani platanis alnoque adsibilat alnus.</div><div class="l">Labuntur gemini fontes, hic dulcis, amarus</div><div class="l">alter, et infusis corrumpunt mella venenis, </div><div class="pagebreak" id="index.xml-pb-d30e260">[Page v.1.p.248]</div><div class="l">unde Cupidineas armari fama sagittas.</div><div class="l">mille pharetrati ludunt in margine fratres,</div><div class="l">ore pares, aevo similes, gens mollis Amorum.</div><div class="l">hos Nymphae pariunt, illum Venus aurea solum</div><div class="l">edidit. ille deos caelumque et sidera cornu </div><div class="l">temperat et summos dignatur figere reges;</div><div class="l">hi plebem feriunt. nec cetera numina desunt:</div><div class="l">hic habitat nullo constricta Licentia nodo</div><div class="l">et flecti faciles Irae vinoque madentes</div><div class="l">Excubiae Lacrimaeque rudes et gratus amantum </div><div class="l">Pallor et in primis titubans Audacia furtis</div><div class="l">iucundique Metus et non secura Voluptas;</div><div class="l">et lasciva volant levibus Periuria ventis.</div><div class="l">quos inter petulans alta cervice Iuventas</div><div class="l">excludit Senium luco. Procul atria divae </div><div class="l">permutant radios silvaque obstante virescunt.</div><div class="l">Lemnius haec etiam gemmis extruxit et auro</div><div class="l">admiscens artem pretio trabibusque smaragdi</div><div class="l">supposuit caesas hyacinthi rupe columnas.</div><div class="l">beryllo paries et iaspide lubrica surgunt </div><div class="l">limina despectusque solo calcatur achates,</div><div class="l">in medio glaebis redolentibus area dives</div><div class="l">praebet odoratas messes; hic mitis amomi,</div><div class="l">hic casiae matura seges, Panchaeaque turgent</div><div class="l">cinnama, nec sicco frondescunt vimina costo </div><div class="l">tardaque sudanti prorepunt balsama rivo.</div><div class="l">Quo postquam delapsus Amor longasque peregit</div><div class="l">penna vias, alacer passuque superbior intrat.</div><div class="l">caesariem tunc forte Venus subnixa corusco</div><div class="l">fingebat solio. dextra laevaque sorores </div><div class="l">stabant Idaliae: largos haec nectaris imbres</div><div class="pagebreak" id="index.xml-pb-d30e326">[Page v.1.p.250]</div><div class="l">inrigat, haec morsu numerosi dentis eburno</div><div class="l">multifidum discrimen arat; sed tertia retro</div><div class="l">dat varios nexus et iusto dividit orbes</div><div class="l">ordine, neglectam partem studiosa relinquens: </div><div class="l">plus error decuit. speculi nec vultus egebat</div><div class="l">iudicio; similis tecto monstratur in omni</div><div class="l">et capitur 1 quocumque videt. dum singula cernit,</div><div class="l">seque probat, nati venientis conspicit umbram</div><div class="l">ambrosioque sinu puerum complexa ferocem </div><div class="l"><span class="q">‘quid tantum gavisus?’</span> ait; “quae proelia sudas</div><div class="l">improbe? quis iacuit telis? iterumne Tonantem</div><div class="l">inter Sidonias cogis mugire iuvencas?</div><div class="l">an Titana domas? an pastoralia Lunam</div><div class="l">rursus in antra vocas? durum magnumque videris</div><div class="l">debellasse deum.” Suspensus in oscula matris</div><div class="l">ille refert: “Laetare, parens; inmane tropaeum</div><div class="l">rettulimus, nostrum iam sensit Honorius arcum.</div><div class="l">scis Mariam patremque ducem, qui cuspide Gallos</div><div class="l">Italiamque fovet, nec te praeclara Serenae </div><div class="l">fama latet. propera; regalibus adnue votis:</div><div class="l">iunge toros.” Gremio natum Cytherea removit</div><div class="l">et crines festina ligat peplumque fluentem</div><div class="l">adlevat et blando spirantem numine ceston</div><div class="l">cingitur, impulsos pluviis quo mitigat amnes, </div><div class="l">quo mare, quo ventos irataque fulmina solvit,</div><div class="l">ut stetit ad litus, parvos adfatur alumnos:</div><div class="l">“Heus! quis erit, pueri, vitreas qui lapsus in undas</div><div class="l">huc rapidum Tritona vocet, quo vecta per altum</div><div class="pagebreak" id="index.xml-pb-d30e389">[Page v.1.p.252]</div><div class="l">deferar? haud umquam tanto mihi venerit usu. </div><div class="l">sacri, quos petimus, thalami. pernicius omnes</div><div class="l">quaerite, seu concha Libycum circumsonat aequor,</div><div class="l">Aegaeas seu frangit aquas, quicumque repertum</div><div class="l">duxerit, aurata donabitur ille pharetra.”</div><div class="l">Dixerat et sparsa diversi plebe feruntur </div><div class="l">exploratores. pelagi sub fluctibus ibat</div><div class="l">Carpathiis Triton obluctantemque petebat</div><div class="l">Cymothoen. timet ilia ferum seseque sequenti</div><div class="l">subripit et duris elabitur uda lacertis.</div><div class="l"><span class="q">‘heus,’</span> inquit speculatus Amor, “non vestra sub imis</div><div class="l">furta tegi potuere vadis. accingere nostram </div><div class="l">vecturus dominam: pretium non vile laboris</div><div class="l">Cymothoen facilem, quae nunc detrectat, habebis.</div><div class="l">hac mercede veni.” Prorupit gurgite torvus</div><div class="l">semifer; undosi verrebant brachia crines; </div><div class="l">hispida tendebant bifido vestigia cornu,</div><div class="l">qua pistrix commissa viro. ter pectora movit;</div><div class="l">iam quarto Paphias tractu sulcabat harenas.</div><div class="l">umbratura deam retro sinuatur in arcum</div><div class="l">belua; tum vivo squalentia murice terga </div><div class="l">purpureis mollita toris 1: hoc navigat antro 2</div><div class="l">fulta Venus; niveae delibant aequora plantae.</div><div class="l">prosequitur volucer late comitatus Amorum</div><div class="l">tranquillumque choris quatitur mare, serta per omnem</div><div class="l">Neptuni dispersa domum. Cadmeia ludit </div><div class="l">Leucothoe, frenatque rosis delphina Palaemon;</div><div class="l">alternas violis Nereus interserit algas;</div><div class="pagebreak" id="index.xml-pb-d30e451">[Page v.1.p.254]</div><div class="l">canitiem Glaucus ligat inmortalibus herbis,</div><div class="l">nec non et variis vectae Nereides ibant</div><div class="l">audito rumore feris (hanc pisce voluto </div><div class="l">sublevat Oceani monstrum Tartesia tigris;</div><div class="l">hanc timor Aegaei rupturus fronte carinas</div><div class="l">trux aries; haec caeruleae suspensa leaenae</div><div class="l">innatat; haec viridem trahitur complexa iuvencum)</div><div class="l">certatimque novis onerant conubia donis. </div><div class="l">cingula Cymotboe, rarum Galatea monile</div><div class="l">et gravibus Psamatbe bacis diadema ferebat</div><div class="l">intextum, Rubro quas legerat ipsa profundo.</div><div class="l">mergit se subito vellitque corallia Doto:</div><div class="l">vimen erat dum stagna subit; processerat undis: </div><div class="l">gemma fuit. Nudae Venerem cinxere catervae</div><div class="l">plaudentesque simul tali cum voce sequuntur:</div><div class="l">“bos Mariae cultus, haec munera nostra precamur</div><div class="l">reginae regina feras. die talia numquam</div><div class="l">promeruisse Thetim nec cum soror Amphitrite </div><div class="l">nostro nupta Iovi. devotum sentiat aequor,</div><div class="l">agnoscat famulum virgo Stilichonia pontum.</div><div class="l">victrices nos saepe rates classemque paternam</div><div class="l">veximus, attritis cum tenderet ultor Achivis.”</div><div class="l">Iam Ligurum terris spumantia pectora Triton </div><div class="l">adpulerat lassosque fretis extenderat orbes.</div><div class="l">continuo sublime volans ad moenia Gallis</div><div class="l">condita, lanigeri suis ostentantia pellem,</div><div class="l">pervenit. adventu Veneris pulsata recedunt</div><div class="l">nubila, clarescunt puris Aquilonibus Alpes. </div><div class="pagebreak" id="index.xml-pb-d30e511">[Page v.1.p.256]</div><div class="l">laetitiae causas ignorat dicere miles</div><div class="l">laetaturque tamen; Mavortia signa rubescunt</div><div class="l">floribus et subitis animantur frondibus hastae.</div><div class="l">ilia suum dictis adfatur talibus agmen:</div><div class="l">“Gradivum, nostri comites, arcete parumper, </div><div class="l">ut soli vacet aula mihi. procul igneus horror</div><div class="l">thoracum, gladiosque tegat vagina minaces</div><div class="l">stent bellatrices aquilae saevique dracones.</div><div class="l">fas sit castra meis hodie succumbere signis:</div><div class="l">tibia pro lituis et pro clangore tubarum </div><div class="l">molle lyrae festumque canant. epulentur ad ipsas</div><div class="l">excubias; mediis spirent crateres in armis.</div><div class="l">laxet terribiles maiestas regia fastus</div><div class="l">et sociam plebem non indignata potestas</div><div class="l">confundat turbae proceres. solvantur habenis </div><div class="l">gaudia nec leges pudeat ridere severas.</div><div class="l">Tu festas, Hymenaee, faces, tu, Gratia, flores</div><div class="l">elige, tu geminas, Concordia, necte coronas,</div><div class="l">vos, pennata cohors, quocumque vocaverit usus,</div><div class="l">divisa properate manu, neu marceat ulla </div><div class="l">segnities: alii funalibus ordine ductis</div><div class="l">plurima venturae suspendite lumina nocti;</div><div class="l">hi nostra nitidos postes obducere myrto</div><div class="l">contendant; pars nectareis adspergite tecta</div><div class="l">fontibus et flamma lucos adolete Sabaeos; </div><div class="l">pars infecta croco velamina lutea Serum</div><div class="l">pandite Sidoniasque solo prosternite vestes.</div><div class="l">ast alii thalamum docto componite textu;</div><div class="l">stamine gemmato picturatisque columnis</div><div class="pagebreak" id="index.xml-pb-d30e573">[Page v.1.p.258]</div><div class="l">aedificetur apex, qualem non Lydia dives </div><div class="l">erexit Pelopi nec quem struxere Lyaeo</div><div class="l">Indorum spoliis et opaco palmite Bacchae.</div><div class="l">illic exuvias omnes cumulate parentum:</div><div class="l">quidquid avus senior Mauro vel Saxone victis,</div><div class="l">quidquid ab innumeris socio Stilichone tremendus </div><div class="l">quaesivit genitor bellis, quodcumque Gelonus</div><div class="l">Armeniusve dedit; quantum crinita sagittis</div><div class="l">attulit extremo Meroe circumflua Nilo;</div><div class="l">misit Achaemenio quidquid de Tigride Medus,</div><div class="l">cum supplex emeret Romanam Parthia pacem. </div><div class="l">nobilibus gazis opibusque cubilia surgant</div><div class="l">barbaricis; omnes thalamo conferte triumphos.”</div><div class="l">Sic ait et sponsae petit improvisa penates.</div><div class="l">ilia autem secura tori taedasque parari</div><div class="l">nescia divinae fruitur sermone parentis </div><div class="l">maternosque bibit mores exemplaque discit</div><div class="l">prisca pudicitiae Latios nec volvere libros</div><div class="l">desinit aut Graios, ipsa genetrice magistra,</div><div class="l">Maeonius quaecumque senex aut Thracius Orpheus</div><div class="l">aut Mytilenaeo modulatur pectine Sappho </div><div class="l">(sic Triviam Latona monet; sic mitis in antro</div><div class="l">Mnemosyne docili tradit praecepta Thaliae):</div><div class="l">cum procul augeri nitor et iucundior aer</div><div class="l">attonitam lustrare domum fundique comarum</div><div class="l">gratus odor, mox vera fides numenque refulsit. </div><div class="l">cunctatur stupefacta Venus; nunc ora puellae,</div><div class="pagebreak" id="index.xml-pb-d30e630">[Page v.1.p.260]</div><div class="l">nunc flavam niveo miratur vertice matiem.</div><div class="l">haec modo crescenti, plenae par altera lunae:</div><div class="l">adsurgit ceu forte minor sub matre virenti</div><div class="l">laurus et ingentes ramos olimque futuras </div><div class="l">promittit iam parva comas; vel flore sub uno</div><div class="l">ceu geminae Paestana rosae per iugera regnant:</div><div class="l">haec largo matura die saturataque vernis</div><div class="l">roribus indulget spatio; latet altera nodo</div><div class="l">nec teneris audet foliis admittere soles. </div><div class="l">Adstitit et blande Mariam Cytherea salutat:</div><div class="l">“salve sidereae proles augusta Serlenae,</div><div class="l">magnorum suboles regum parituraque reges.</div><div class="l">te propter Paphias sedes Cyprumque reliqui,</div><div class="l">te propter libuit tantos explere labores </div><div class="l">et tantum transnare maris, ne vilior ultra</div><div class="l">privatos paterere lares neu tempore longo</div><div class="l">dilatos iuvenis nutriret Honorius ignes.</div><div class="l">accipe fortunam generis, diadema resume,</div><div class="l">quod tribuas natis, et in haec penetralia rursus, </div><div class="l">unde parens progressa, redi. fac nulla subesse</div><div class="l">vincula cognatae: quamvis aliena fuisses</div><div class="l">principibus, regnum poteras hoc ore mereri.</div><div class="l">quae propior sceptris facies? qui dignior aula </div><div class="l">vultus erit? non labra rosae, non colla pruinae,</div><div class="l">non crines aequant violae, non lumina flammae.</div><div class="l">quam iuncti leviter sese discrimine confert</div><div class="l">umbra supercilii! miscet quam iusta pudorem</div><div class="l">temperies nimio nec sanguine candor abundat!</div><div class="pagebreak" id="index.xml-pb-d30e690">[Page v.1.p.262]</div><div class="l">Aurorae vincis digitos umerosque Dianae; </div><div class="l">ipsam iam superas matrem. si Bacchus amator</div><div class="l">dotali potuit caelum signare corona,</div><div class="l">cur nullis virgo redimitur pulchrior astris?</div><div class="l">iam tibi molitur stellantia serta Bootes</div><div class="l">inque decus Mariae iam sidera parturit aether. </div><div class="l">i, digno nectenda viro tantique per orbem</div><div class="l">consors imperii! iam te venerabitur Hister;</div><div class="l">nomen adorabunt populi; iam Rhenus et Albis</div><div class="l">serviet; in medios ibis regina Sygambros.</div><div class="l">quid numerem gentes Atlanteosque recessus </div><div class="l">Oceani? toto pariter donabere mundo.”</div><div class="l">Dixit et ornatus, dederant quos nuper ovantes</div><div class="l">Nereides, collo membrisque micantibus aptat.</div><div class="l">ipsa caput distinguit acu, substringit amictus;</div><div class="l">flammea virgineis accommodat ipsa capillis. </div><div class="l">ante fores iam pompa sonat, pilentaque sacra</div><div class="l">praeradiant ductura nurum. calet obvius ire</div><div class="l">iam princeps tardumque cupit discedere solem:</div><div class="l">nobilis haud aliter sonipes, quem primus amoris</div><div class="l">sollicitavit odor, tumidus quatiensque decoras </div><div class="l">curvata cervice iubas Pharsalia rura</div><div class="l">pervolat et notos hinnitu flagitat amnes</div><div class="l">naribus accensis; mulcet fecunda magistros</div><div class="l">spes gregis et pulchro gaudent armenta marito.</div><div class="l">Candidus interea positis exercitus armis </div><div class="l">exultat socerum circa; nec signifer ullus</div><div class="pagebreak" id="index.xml-pb-d30e747">[Page v.1.p.264]</div><div class="l">nec miles pluviae flores dispergere ritu </div><div class="l">Cessat purpureoque ducem perfimdere nimbo. </div><div class="l">Haec quoque velati lauro myrtoque canebant: </div><div class="l">“Dive parens, seu te complectitur axis Olympi,</div><div class="l">Seu premis Elysias animarum praemia valles, </div><div class="l">En promissa tibi Stilicho iam vota peregit; </div><div class="l">lam gratae rediere vices; cimabula pensat; </div><div class="l">Acceptum reddit thalamum natoque reponit, </div><div class="l">Quod dederat genitor. Xumquam te, sancte, pigebit </div><div class="l">ludicii nec te pietas suprema fefellit. </div><div class="l">Dignus cui leges, dignus cui pignora tanti </div><div class="l">Principis et renim commendarentur habenae. </div><div class="l">Dicere possemus, quae proelia gesta sub Haemo </div><div class="l">Quaeque cruentarint fumantem Strymona pugnae, </div><div class="l">Quam notus clipeo. quanta vi fulminet hostem, </div><div class="l">Ni prohiberet Hymen. Quae tempestiva relatu, </div><div class="l">Nunc canimus. Quis consilio, quis iuris et aequi </div><div class="l">Nosse modum melior? Quod semper dissilit. in te </div><div class="l">Convenit, ingenio robur, prudentia forti. </div><div class="l">Fronte quis aequali? quem sic Romana decerent </div><div class="l">Culmina? sufficereut tantis quae pectora curis? </div><div class="l">Stes licet in populo, clamet quicumque videbit: </div><div class="l">Hic est, hic Stiliclio! Sic se testatur et offert </div><div class="l">Celsa potestatis species, non voce feroci, </div><div class="l">Xon alto simulata gradu, non improba gestu. </div><div class="l">Adfectant alii quidquid fingique laborant,</div><div class="l">Hoc donat natura tibi. Pudor emicat una </div><div class="pagebreak" id="index.xml-pb-d30e805">[Page v.1.p.266]</div><div class="l">formosusque rigor vultusque auctura verendos</div><div class="l">canities festina venit. cum sorte remota </div><div class="l">contingat senio gravitas viresque iuventae,</div><div class="l">utraque te cingit propriis insignibus aetas.</div><div class="l">ornatur Fortuna viro. non ulla nocendi</div><div class="l">tela nec infecti iugulis civilibus enses.</div><div class="l">non odium terrore moves nec frena resolvit </div><div class="l">gratia; diligimus pariter pariterque timemus.</div><div class="l">ipse metus te noster amat, iustissime legum</div><div class="l">arbiter, egregiae pacis fidissime custos,</div><div class="l">optime ductorum, fortunatissime patrum.</div><div class="l">plus iam, plus domino cuncti debere fatemur, </div><div class="l">quod gener est, invicte, tuus. vincire corona;</div><div class="l">insere te nostris contempto iure choreis.</div><div class="l">sic puer Eucherius superet virtute parentem;</div><div class="l">aurea sic videat similes Thermantia taedas;</div><div class="l">sic uterus crescat Mariae; sic natus in ostro </div><div class="l">parvus Honoriades genibus considat avitis.”</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Claudianus, Claudius.
	    Date: 2015-12-03<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:06:45Z.
	       SAXON HE 9.8.0.5.
		 --></address></div></body></html>