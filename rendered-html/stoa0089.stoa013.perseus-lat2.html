<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Panegyricus dictus Manlio Theodoro consuli</title><meta name="author" content="Claudianus, Claudius" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Panegyricus dictus Manlio Theodoro consuli" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Panegyricus dictus Manlio Theodoro consuli</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="pagebreak" id="index.xml-pb-d30e60">[Page v.1.p.336]</div><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head">Praefatio</span></h3><div class="l">Audebisne, precor, tantae subiecta catervae,</div><div class="l">inter tot proceres, nostra Thalia, loqui?</div><div class="l">nec te fama vetat, vero quam Celsius auctam</div><div class="l">vel servasse labor vel minuisse pudor?</div><div class="l">an tibi continuis crevit fiducia castris </div><div class="l">totaque iam vatis pectora miles habet?</div><div class="l">culmina Romani maiestatemque senatus</div><div class="l">et, quibus exultat Gallia, cerne viros.</div><div class="l">omnibus audimur terris mundique per aures</div><div class="l">ibimus. ah nimius consulis urget amor! </div><div class="l">Iuppiter, ut perhibent, spatium cum discere vellet</div><div class="l">naturae regni nescius ipse sui,</div><div class="l">armigeros utrimque duos aequalibus alis</div><div class="l">misit ab Eois Occiduisque plagis.</div><div class="l">Parnasus geminos fertur iunxisse volatus; </div><div class="l">contulit alternas Pythius axis aves.</div><div class="l">Princeps non aquilis terras cognoscere curat;</div><div class="l">certius in vobis aestimat imperium.</div><div class="l">hoc ego concilio collectum metior orbem;</div><div class="l">hoc video coetu quidquid ubique micat. </div></div><div class="pagebreak" id="index.xml-pb-d30e105">[Page v.1.p.338]</div><div class="textpart" id="poem.17"><h3><span class="headingNumber">1.2. </span></h3><div class="l">Ipsa quidem Virtus pretium sibi, solaque late</div><div class="l">Fortunae secura nitet nec fascibus ullis</div><div class="l">erigitur plausuve petit clarescere vulgi.</div><div class="l">nil opis externae cupiens, nil indiga laudis,</div><div class="l">divitiis animosa suis inmotaque cunctis </div><div class="l">casibus ex alta mortalia despicit arce.</div><div class="l">attamen invitam blande vestigat et ultro</div><div class="l">ambit honor: docuit totiens a rure profectus</div><div class="l">lictor et in mediis consul quaesitus aratris.</div><div class="l">te quoque naturae sacris mundique vacantem, </div><div class="l">emeritum pridem desudatisque remotum</div><div class="l">iudiciis eadem rursum complexa potestas</div><div class="l">evehit et reducem notis imponit habenis.</div><div class="l">accedunt trabeae: nil iam, Theodore, relictum,</div><div class="l">quo virtus animo crescat vel splendor honori.1 </div><div class="l">culmen utrumque tenes: talem te protinus anni</div><div class="l">formavere rudes, et dignum vita curuli</div><div class="l">traxit iter primaeque senes cessere iuventae.</div><div class="l">iam tum canities animi, iam dulce loquendi</div><div class="pagebreak" id="index.xml-pb-d30e146">[Page v.1.p.340]</div><div class="l">pondus et attonitas sermo qui duceret aures, </div><div class="l">mox undare foro victrix opulentia linguae</div><div class="l">tutarique reos. ipsa haec amplissima sedes</div><div class="l">orantem stupuit, bis laudatura regentem.</div><div class="l">hinc te pars Libyae moderantem iura probavit,</div><div class="l">quae nunc tota probat; longi sed pignus amoris </div><div class="l">exiguae peperere morae populumque clientem</div><div class="l">publica mansuris testantur vocibus aera.</div><div class="l">inde tibi Macetum tellus et credita Pellae</div><div class="l">moenia, quae famulus quondam ditavit Hydaspes;</div><div class="l">tantaque commissae revocasti gaudia genti </div><div class="l">mitibus arbitriis, quantum bellante Philippo</div><div class="l">floruit aut nigri cecidit cum regia Pori.</div><div class="l">Sed non ulterius te praebuit urbibus aula:</div><div class="l">maluit esse suum; terris edicta daturus,</div><div class="l">supplicibus responsa venis. oracula regis </div><div class="l">eloquio crevere tuo, nec dignius umquam</div><div class="l">maiestas meminit sese Romana locutam.</div><div class="l">hinc sacrae mandantur opes orbisque tributa</div><div class="l">possessi, quidquid fluviis evolvitur auri,</div><div class="l">quidquid luce procul venas rimata sequaces </div><div class="l">abdita pallentis fodit sollertia Bessi.</div><div class="l">Ac velut expertus 1 lentandis navita tonsis</div><div class="l">praeficitur lateri custos; hinc ardua prorae</div><div class="l">temperat et fluctus tempestatesque futuras</div><div class="l">edocet; adsiduo cum Dorida vicerit usu, </div><div class="l">iam clavum totamque subit torquere carinam:</div><div class="pagebreak" id="index.xml-pb-d30e204">[Page v.1.p.342]</div><div class="l">sic cum clara diu mentis documenta dedisses,</div><div class="l">non te parte sui, sed in omni corpore sumpsit</div><div class="l">imperium cunctaque dedit tellure regendos</div><div class="l">rectores. Hispana tibi Germanaque Tethys </div><div class="l">paruit et nostro diducta Britannia mundo,</div><div class="l">diversoque tuas coluerunt gurgite voces</div><div class="l">lentus Arar Rhodanusque ferox et dives Hiberus.</div><div class="l">o quotiens doluit Rhenus, qua barbarus ibat,</div><div class="l">quod te non geminis frueretur iudice ripis! </div><div class="l">unius fit cura viri, quodcumque rubescit</div><div class="l">occasu, quodcumque dies devexior ambit.</div><div class="l">Tam celer adsiduos explevit cursus honores;</div><div class="l">una potestatum spatiis interfuit aetas</div><div class="l">totque gradus fati iuvenilibus intulit annis. </div><div class="l">Postquam parta quies et summum nacta cacumen</div><div class="l">iam secura petit privatum gloria portum,</div><div class="l">ingenii redeunt fructus aliique labores,</div><div class="l">et vitae pars nulla perit: quodcumque recedit</div><div class="l">litibus, incumbit studiis, animusque vicissim </div><div class="l">aut curam imponit populis aut otia Musis.</div><div class="l">omnia Cecropiae relegis secreta senectae</div><div class="l">discutiens, quid quisque novum mandaverit aevo</div><div class="l">quantaque diversae producant agmina sectae.</div><div class="l">Namque aliis princeps rerum disponitur aer; </div><div class="l">hic confidit aquis; hic procreat omnia flammis.</div><div class="pagebreak" id="index.xml-pb-d30e257">[Page v.1.p.344]</div><div class="l">alter in Aetnaeas casurus sponte favillas</div><div class="l">dispergit revocatque deum rursusque receptis</div><div class="l">nectit amicitiis quidquid discordia solvit.</div><div class="l">corporis hic damnat sensus verumque videri </div><div class="l">pernegat. hic semper lapsurae pondera terrae</div><div class="l">conatur rapido caeli fulcire rotatu</div><div class="l">accenditque diem praerupti turbine saxi.</div><div class="l">ille ferox unoque tegi non passus Olympo</div><div class="l">inmensum per inane volat finemque perosus </div><div class="l">parturit innumeros angusto pectore mundos.</div><div class="l">hi vaga collidunt caecis primordia plagis.</div><div class="l">numina constituunt alii casusque relegant.</div><div class="l">Graiorum obscuras Romanis floribus artes</div><div class="l">inradias, vicibus gratis formare loquentes </div><div class="l">suetus et alterno verum contexere nodo.</div><div class="l">quidquid Socratico manavit ab ordine, quidquid</div><div class="l">docta Cleantheae sonuerunt atria turbae,</div><div class="l">inventum quodcumque tuo, Chrysippe, recessu,</div><div class="l">quidquid Democritus risit dixitque tacendo </div><div class="l">Pythagoras, uno se pectore cuncta vetustas</div><div class="l">condidit et maior collectis viribus exit,</div><div class="l">ornantur veteres et nobiliore magistro</div><div class="l">in Latium spretis Academia migrat Athenis,</div><div class="l">ut tandem propius discat, quo fine beatum </div><div class="l">dirigitur, quae norma boni, qui limes honesti;</div><div class="l">quaenam membra sui virtus divisa domandis</div><div class="l">obiectet vitiis; quae pars iniusta recidat,</div><div class="l">quae vincat ratione metus, quae frenet amores;</div><div class="l">aut quotiens elementa doces semperque fluentis </div><div class="pagebreak" id="index.xml-pb-d30e319">[Page v.1.p.346]</div><div class="l">materiae causas: quae vis animaverit astra</div><div class="l">impuleritque choros; quo vivat machina motu;</div><div class="l">sidera cur septem retro nitantur in ortus</div><div class="l">obluctata polo; variisne meatibus idem</div><div class="l">arbiter an geminae convertant aethera mentes;</div><div class="l">sitne color proprius rerum, lucisne repulsu </div><div class="l">eludant aciem; tumidos quae luna recursus</div><div class="l">nutriat Oceani; quo fracta tonitrua vento,</div><div class="l">quis trahat imbriferas nubes, quo saxa creentur</div><div class="l">grandinis; unde rigor nivibus; quae flamma per auras </div><div class="l">excutiat rutilos tractus aut fulmina velox</div><div class="l">torqueat aut tristem figat crinita cometem.</div><div class="l">Iam tibi compositam fundaverat ancora puppim,</div><div class="l">telluris iam certus eras; fecunda placebant</div><div class="l">otia; nascentes ibant in saecula libri: </div><div class="l">cum subito liquida cessantem vidit ab aethra</div><div class="l">Iustitia et tanto viduatas iudice leges,</div><div class="l">continuo frontem limbo velata pudicam</div><div class="l">deserit Autumni portas, qua vergit in Austrum</div><div class="l">Signifer et noctis reparant dispendia Chelae. </div><div class="l">pax avibus, quacumque volat, rabiemque frementes</div><div class="l">deposuere ferae; laetatur terra reverso</div><div class="l">numine, quod prisci post tempora perdidit auri.</div><div class="l">ilia per occultum Ligurum se moenibus infert</div><div class="l">et castos levibus plantis ingressa penates </div><div class="l">invenit aetherios signantem pulvere cursus,</div><div class="l">quos pia sollicito deprendit pollice Memphis:</div><div class="pagebreak" id="index.xml-pb-d30e376">[Page v.1.p.348]</div><div class="l">quae moveant momenta polum, quam certus in astris</div><div class="l">error, quis tenebras solis causisque meantem</div><div class="l">defectum indicat numerus, quae linea Phoeben </div><div class="l">damnet et excluso pallentem fratre relinquat.</div><div class="l">ut procul adspexit fulgentia Virginis ora</div><div class="l">cognovitque deam, vultus veneratus amicos</div><div class="l">occurrit scriptaeque notas confundit harenae.</div><div class="l">Tum sic diva prior: “Manli, sincera bonorum </div><div class="l">congeries, in quo veteris vestigia recti</div><div class="l">et ductos video mores meliore metallo:</div><div class="l">iam satis indultum studiis, Musaeque tot annos</div><div class="l">eripuere mihi. pridem te iura reposcunt:</div><div class="l">adgredere et nostro rursum te redde labori </div><div class="l">nec tibi sufficiat transmissae gloria vitae.</div><div class="l">humanum curare genus quis terminus umquam</div><div class="l">praescripsit? nullas recipit prudentia metas.</div><div class="l">adde quod haec multis potuit contingere sedes,</div><div class="l">sed meriti tantum redeunt actusque priores </div><div class="l">commendat repetitus honos, virtusque reducit</div><div class="l">quos fortuna legit.1 melius magnoque petendum</div><div class="l">credis in abstrusa rerum ratione morari?</div><div class="l">scilicet ilia tui patriam praecepta Platonis</div><div class="l">erexere magis, quam qui responsa secutus </div><div class="l">obruit Eoas classes urbemque carinis</div><div class="l">vexit et arsuras Medo subduxit Athenas?</div><div class="l">Spartanis potuit robur praestare Lycurgus</div><div class="l">matribus et sexum leges vicere severae</div><div class="pagebreak" id="index.xml-pb-d30e434">[Page v.1.p.350]</div><div class="l">civibus et vetitis ignavo credere muro </div><div class="l">tutius obiecit nudam Lacedaemona bellis:</div><div class="l">at non Pythagorae monitus annique silentes</div><div class="l">famosum Oebalii luxum pressere Tarenti.</div><div class="l">Quis vero insignem tanto sub principe curam</div><div class="l">respuat? aut quando meritis maiora patebunt </div><div class="l">praemia? quis demens adeo qui iungere sensus</div><div class="l">cum Stilichone neget? similem quae protulit aetas</div><div class="l">consilio vel Marte virum? nunc Brutus amaret</div><div class="l">vivere sub regno, tali succumberet aulae</div><div class="l">Fabricius, cuperent ipsi servire Catones. </div><div class="l">nonne vides, ut nostra soror Clementia tristes</div><div class="l">obtundat gladios fratresque amplexa serenos</div><div class="l">adsurgat Pietas, fractis ut lugeat armis</div><div class="l">Perfidia et laceris morientes crinibus hydri</div><div class="l">lambant invalido Furiarum vincla veneno? </div><div class="l">exultat cum Pace Fides, iam sidera cunctae</div><div class="l">liquimus et placidas inter discurrimus urbes.</div><div class="l">nobiscum, Theodore, redi.”Subit ille loquentem</div><div class="l">talibus: “agrestem dudum me, diva, reverti</div><div class="l">cogis et infectum longi rubigine ruris </div><div class="l">ad tua signa vocas. nam quae mihi cura tot annis</div><div class="l">altera quam duras sulcis mollire novales,</div><div class="l">nosse soli vires, nemori quae commoda rupes,</div><div class="l">quis felix oleae tractus, quae glaeba faveret</div><div class="l">frugibus et quales tegeret vindemia colles? </div><div class="l">terribiles rursum lituos veteranus adibo</div><div class="l">et desueta vetus temptabo caerula vector?</div><div class="pagebreak" id="index.xml-pb-d30e494">[Page v.1.p.352]</div><div class="l">collectamque diu et certis utcumque locatam</div><div class="l">sedibus in dubium patiar deponere famam?</div><div class="l">nec me, quid valeat natura fortior usus, </div><div class="l">praeterit aut quantum neglectae defluat arti.</div><div class="l">desidis aurigae non audit verbera currus,</div><div class="l">nec manus agnoscit quem non exercuit arcum.</div><div class="l">esse sed iniustum fateor quodcumque negatur</div><div class="l">iustitiae. tu prima hominem silvestribus antris </div><div class="l">elicis et foedo deterges saecula victu.</div><div class="l">te propter colimus leges animosque ferarum</div><div class="l">exuimus. nitidis quisquis te sensibus hausit,</div><div class="l">inruet intrepidus flammis, hiberna secabit</div><div class="l">aequora, confertos hostes superabit inermis. </div><div class="l">ille vel Aethiopum pluviis solabitur aestus;</div><div class="l">illum trans Scythiam vernus comitabitur aer.”</div><div class="l">Sic fatus tradente dea suscepit habenas</div><div class="l">quattuor ingenti iuris temone refusas.</div><div class="l">prima Padum Thybrimque ligat crebrisque micantem</div><div class="l">urbibus Italiam; Numidas 1 Poenosque secunda </div><div class="l">temperat; Illyrico se tertia porrigit orbi;</div><div class="l">ultima Sardiniam, Cyrnum trifidamque retentat</div><div class="l">Sicaniam et quidquid Tyrrhena tunditur unda</div><div class="l">vel gemit Ionia, nec te tot lumina rerum </div><div class="l">aut tantum turbavit onus; sed ut altus Olympi</div><div class="l">vertex, qui spatio ventos hiemesque relinquit,</div><div class="l">perpetuum nulla temeratus nube serenum</div><div class="l">celsior exurgit pluviis auditque ruentes</div><div class="pagebreak" id="index.xml-pb-d30e551">[Page v.1.p.354]</div><div class="l">sub pedibus nimbos et rauca tonitrua calcat: </div><div class="l">sic patiens animus per tanta negotia liber</div><div class="l">emergit similisque sui, iustique tenorem</div><div class="l">flectere non odium cogit, non gratia suadet.</div><div class="l">nam spretas quis opes intactaque pectora lucro</div><div class="l">commemoret? fuerint aliis haec forte decora: </div><div class="l">nulla potest laus esse tibi, quae crimina purget.</div><div class="l">servat inoffensam divina modestia vocem:</div><div class="l">temperiem servant oculi; nec lumina fervor</div><div class="l">asperat aut rabidas suffundit sanguine venas,</div><div class="l">nullaque mutati tempestas proditur oris. </div><div class="l">quin etiam sontes expulsa corrigis ira</div><div class="l">et placidus delicta domas; nec dentibus umquam</div><div class="l">instrepis horrendum, fremitu nec verbera poscis.</div><div class="l">Qui fruitur poena, ferus est, legumque videtur</div><div class="l">vindictam praestare sibi; cum viscera felle </div><div class="l">canduerint, ardet stimulis ferturque nocendi</div><div class="l">prodigus, ignarus causae: dis proximus ille,</div><div class="l">quem ratio, non ira movet, qui facta rependens</div><div class="l">consilio punire potest, mucrone cruento</div><div class="l">se iactent alii, studeant feritate timeri </div><div class="l">addictoque hominum cumulent aeraria censu.</div><div class="l">lene fluit Nilus, sed cunctis amnibus extat</div><div class="l">utilior nullo confessus murmure vires;</div><div class="l">acrior ac rapidus tacitas praetermeat ingens</div><div class="l">Danuvius ripas; eadem dementia sani </div><div class="l">gurgitis inmensum deducit in ostia Gangen.</div><div class="l">torrentes inmane fremant lassisque minentur</div><div class="pagebreak" id="index.xml-pb-d30e611">[Page v.1.p.356]</div><div class="l">pontibus et volvant spumoso vertice silvas:</div><div class="l">pax maiora decet; peragit tranquilla potestas,</div><div class="l">quod violenta nequit, mandataque fortius urget </div><div class="l">imperiosa quies. Idem praedurus iniquas</div><div class="l">accepisse preces, rursus, quae digna petitu,</div><div class="l">largior et facilis; nec quae comitatur honores,</div><div class="l">ausa tuam leviter temptare superbia mentem.</div><div class="l">frons privata manet nec se meruisse fatetur, </div><div class="l">quae crevisse putat; rigidi sed plena pudoris</div><div class="l">elucet gravitas fastu iucunda remote,</div><div class="l">quae non seditio, quae non insania vulgi</div><div class="l">te viso lenita cadat? quae dissona ritu</div><div class="l">barbaries, medii quam non reverentia frangat? </div><div class="l">vel quis non sitiens sermonis mella politi</div><div class="l">deserat Orpheos blanda testudine cantus?</div><div class="l">qualem te legimus teneri primordia mundi</div><div class="l">scribentem aut partes animae, per singula talem</div><div class="l">cernimus et similes agnoscit pagina mores. </div><div class="l">Nec dilata tuis Augusto iudice merces</div><div class="l">officiis, illumque habitum, quo iungitur aulae</div><div class="l">curia, qui socio proceres cum principe nectit,</div><div class="l">quem quater ipse gerit, perfecto detulit anno</div><div class="l">deposuitque suas te succedente curules. </div><div class="l">crescant virtutes fecundaque floreat aetas.</div><div class="l">ingeniis patuit campus certusque merenti</div><div class="l">stat favor: ornatur propriis industria donis.</div><div class="l">surgite sopitae, quas obruit ambitus, artes.</div><div class="l">nil licet invidiae, Stilicho dum prospicit orbi </div><div class="pagebreak" id="index.xml-pb-d30e670">[Page v.1.p.358]</div><div class="l">sidereusque gener. non hic violata curulis,</div><div class="l">turpia non Latios incestant nomina fastos;</div><div class="l">fortibus haec concessa viris solisque gerenda</div><div class="l">patribus et Romae numquam latura pudorem.</div><div class="l">Nuntia votorum celeri iam Fama volatu </div><div class="l">moverat Aonios audito consule lucos.</div><div class="l">concinuit felix Helicon fluxitque Aganippe</div><div class="l">largior et docti riserunt floribus amnes.</div><div class="l">Uranie redimita comas, qua saepe magistra</div><div class="l">Manlius igniferos radio descripserat axes, </div><div class="l">sic alias hortata deas: “patimurne, sorores,</div><div class="l">optato procul esse die nec limina nostri</div><div class="l">consulis et semper dilectas visimus aedes?</div><div class="l">notior est Helieone 1 domus. gestare curules</div><div class="l">et fasces subiisse libet. miracula plebi </div><div class="l">colligite et claris nomen celebrate theatris.</div><div class="l">Tu Iovis aequorei summersam fluctibus aulam</div><div class="l">oratum volucres, Erato, iam perge quadrigas,</div><div class="l">a quibus haud umquam palmam rapturus Arion.</div><div class="l">inlustret circum sonipes, quicumque superbo </div><div class="l">perstrepit hinnitu Baetin, qui splendida potat</div><div class="l">stagna Tagi madidoque iubas adspergitur auro.</div><div class="l">Calliope, liquidas Alciden posce palaestras:</div><div class="l">cuncta Palaemoniis manus explorata coronis</div><div class="l">adsit et Eleo pubes laudata Tonanti.</div><div class="l">Tu iuga Taygeti frondosaque Maenala, Clio,</div><div class="l">i Triviae supplex; non aspernata rogantem</div><div class="l">amphitheatrali faveat Latonia pompae.</div><div class="pagebreak" id="index.xml-pb-d30e730">[Page v.1.p.360]</div><div class="l">audaces legat ipsa viros, qui colla ferarum</div><div class="l">arte ligent certoque premant venabula nisu. </div><div class="l">ipsa truces fetus captivaque ducat ab antris</div><div class="l">prodigia et caedis sitientem differat arcum.</div><div class="l">conveniant ursi, magna quos mole ruentes</div><div class="l">torva Lycaoniis Helice miretur ab astris,</div><div class="l">perfossique rudant populo pallente leones, </div><div class="l">quales Mygdonio curru frenare Cybebe</div><div class="l">optet et Herculei mallent fregisse lacerti.</div><div class="l">obvia fulminei properent ad vulnera pardi</div><div class="l">semine permixto geniti, cum forte leaenae</div><div class="l">nobiliorem uterum viridis corrupit adulter; </div><div class="l">hi maculis patres referunt et robore matres.</div><div class="l">quidquid monstriferis nutrit Gaetulia campis,</div><div class="l">Alpina quidquid tegitur nive, Gallica siquid</div><div class="l">silva tenet, iaceat; largo ditescat harena</div><div class="l">sanguine; consumant totos spectacula montes.</div><div class="l">Nec molles egeant nostra dulcedine ludi:</div><div class="l">qui laetis risum salibus movisse facetus,</div><div class="l">qui nutu manibusque loquax, cui tibia flatu,</div><div class="l">cui plectro pulsanda chelys, qui pulpita socco</div><div class="l">personat aut alte graditur maiore cothurno, </div><div class="l">et qui magna levi detrudens murmura tactu</div><div class="l">innumeras voces segetis moderatus aenae</div><div class="l">intonet erranti digito penitusque trabali</div><div class="l">vecte laborantes in carmina concitet undas,</div><div class="l">vel qui more avium sese iaculentur in auras </div><div class="pagebreak" id="index.xml-pb-d30e788">[Page v.1.p.362]</div><div class="l">corporaque aedificent celeri crescentia nexu,</div><div class="l">quorum compositam puer amentatus in arcem</div><div class="l">emicet et vinctu plantae vel cruribus haerens</div><div class="l">pendula librato figat vestigia saltu.</div><div class="l">mobile ponderibus descendat pegma reductis </div><div class="l">inque chori speciem spargentes ardua flammas</div><div class="l">scaena rotet varios et fingat Mulciber orbis</div><div class="l">per tabulas impune vagus pictaeque citato</div><div class="l">ludant igne trabes et non permissa morari</div><div class="l">fida per innocuas errent incendia turres. </div><div class="l">lascivi subito confligant aequore lembi</div><div class="l">stagnaque remigibus spument inmissa canoris.</div><div class="l">Consul per populos idemque gravissimus auctor</div><div class="l">eloquii, duplici vita subnixus in aevum</div><div class="l">procedat pariter libris fastisque legendus. </div><div class="l">accipiat patris exemplum tribuatque nepoti</div><div class="l">filius et coeptis ne desit fascibus heres.</div><div class="l">decurrat trabeata domus tradatque secures</div><div class="l">mutua posteritas servatoque ordine fati</div><div class="l">Manlia continuo numeretur consule proles.”</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Claudianus, Claudius.
	    Date: 2015-12-03<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:06:48Z.
	       SAXON HE 9.8.0.5.
		 --></address></div></body></html>