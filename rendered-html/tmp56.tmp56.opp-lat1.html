<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">DECRETA EUTYCHIANI PAPÆ, SI IN IPSO EUTYCHIANI NOMINE ERROR NON EST, QUÆ NON HABENTUR IN PRIORIBUS, A LABBEO DESUMPTA EX GRATIANO ET IVONE ET ALIIS.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">DECRETA EUTYCHIANI PAPÆ, SI IN IPSO EUTYCHIANI NOMINE ERROR NON EST, QUÆ NON HABENTUR IN PRIORIBUS, A LABBEO DESUMPTA EX GRATIANO ET IVONE ET ALIIS.</span></span></h2><p><span class="">PLSection A</span></p><div><span class="titlem">PRIMUM.</span></div><div><span class="titlem">Non est obediendum episcopo, qui pro hæreticis missam canere jubet.</span></div><p>Si quis episcopus, aut abbas, presbytero aut mo­ <br /> nacho suo jusserit missas pro hæreticis (1) cantare, <br /> non licet. Non enim expedit cis obedire.</p><div><span class="titlem">SECUNDUM.</span></div><div><span class="titlem">Abbatissa præsumens velare virginem, vel viduam, excommunicetur.</span></div><p>Nihilominus etiam in quibusdam locis insolitum in­ <br /> venimus usum stultitiæ plenum, et ecclesiasticæ au­ <br /> ctoritati contrarium, eo quod videlicet nonnullæ ab­ <br /> batissæ, et aliquæ ex sanctimonialibus, viduis et <br /> puellis virginibus, contra fas, velum imponere prae- <span class="">PLSection B</span><br /> sumant, et ideo nonnullae injusle velatæ putant se <br /> liberius suis carnalibus desideriis posse servire, et <br /> suas volunlates explere. Quapropter statuimus, ut si <br /> ahbatissa aut quaelibet sanctimonialis, post hanc de­ <br /> finitionem, in tantam audaciam proruperil, ut aut <br /> viduam aut puellam virginem velare præsumat, judi­ <br /> cio canonico usque ad satisfactionem subdatur ( In <br /> decret. Ivo. lib. III, 20, q. 2. Statuimus ut si abbatissa.)</p><div><span class="titlem">TERTIUM.</span></div><div><span class="titlem">Fidelium consortio careat, qui pœnitentiam perjurii agere noluerit.</span></div><p>Praedicandum est etiam, ut perjurium fideles ca­ <br /> veant, et ah hoc summopere abstineant, scientes hoc <br /> grande scelus esse, et in lege et in prophetis et in <br /> Evangelium prohibitum (Levit., vi; Josue, IX; Malach., <span class="">PLSection C</span><br /> III ; Matth., V). Audivimus autem quosdam parvipen­ <br /> dere hoc scelus, et levem quodammodo perjuriis pœni­ <br /> tentiæ modum imponere. Qui posse debent, talem de <br /> perjurio pœnitentiam imponi debere, qualem et de <br /> adulterio, et de fornicatione, et de homicidio sponte <br /> commisso, et de caeteris criminalibus vitiis. Si quis <br /> vero perpetrato perjurio, aut quolibet criminali pec­ <br /> cato, timens pœnitentiam longam, ad confessionem <br /> venire voluerit, ab Ecclesia repellendus est, sive a <br /> communione et consortio fidelium, ut nullus cum eo <br /> comedat, neque bibat, neque oret, neque in domo <br /> sua eum recipiat.</p><div><span class="titlem">QUARTOM.</span></div><div><span class="titlem">Membra detruncans, domos incendens, absque judiciali auctoritate excommunicetur.</span></div><p><span class="">PLSection D</span>Si quis membrorum truncationes, et domorum in- <span class="">PLSection A</span><br /> cendia fecerit, sive fieri jusserit, aut facienti consen­ <br /> serit, quousque de his unicuique legaliter et amica­ <br /> biliter coram episcopo civitatis, aliisque civibus, non <br /> emendaverit, ab Ecclesia se privatum cognoscat. Si <br /> vero post secundam et tertiam conventionem, cuncta <br /> in quibus arguitur, non emendaverit, tamquam ethni­ <br /> cus et publicanus, ab omni christianorum collegio <br /> separetur.</p><div><span class="titlem">QUINTUM.</span></div><div><span class="titlem">In potestate fidelis sit, post baptismum recipere uxorem quam ante dimiserat.</span></div><p>Si quis gentiiis gentilem uxorem dimiserit ante <br /> baptismum; post baptismum in potestate ejus erit <br /> eam habere, vel non habere,</p><p><span class="">PLSection B</span></p><div><span class="titlem">SEXTUM.</span></div><div><span class="titlem">Fidelis infidelem discedentem sequi non cogitur.</span></div><p>Simili modo, si untis ex conjugatis baptizatus est, <br /> et alter gentilis, et sequi non vult, sicut dicit Apos­ <br /> totus : Infidelis si discedit, discedat (1 Cor., VII).</p><div><span class="titlem">SEPTIMUM.</span></div><div><span class="titlem">Synodale juramentum.</span></div><p>Episcopus in synodo residens, post congruam <br /> allocutionem septem ex plebe ejus a parochiae, vel <br /> eo amplius, prout viderit expedire, maturiores, ho­ <br /> nestiores, atque veraciores viros, in medium debet <br /> advocare : et illatis b sanctorum pignoribus, unum­ <br /> quemque illorum tali sacramento constringere, ut <span class="">PLSection C</span><br /> amodo in ante c quidquid nosti, aut audisti, aut <br /> postmodum inquisiturus es, quod contra voluntatem <br /> Dei et rectam christianitatem in ista parochia, fac­ <br /> tum sit, aut futurum erit, si in diebus tuis evenerit, <br /> tantum ut ad tuam cognitionem quocumque modo <br /> perveniat, si scis, aut indicatum fuerit tibi, syno­ <br /> dalem causam esse, et ad ministerium episcopi per­ <br /> tinere, quod tu nec propter amorem, nec propter <br /> timorem, nec propter praemium, nec propter paren­ <br /> telam, ullatenus celes episcopo, autejus misso, cui <br /> hoc inquirere jusserit, quandocumque ex hoc te <br /> interrogaverit : sic te Deus adjuvet, et istæ sancto <br /> rum reliquiæ, et illud d sacramentum, quod juste e <br /> juravit de synodali causa, quod tu illud ex te. ita <br /> observabis, in quantum sapis, aut audisti, aut ab hac <span class="">PLSection D</span><br /> die in antea inquisiturus es, sic te Deus adjuvet. <span class="note" id="Note1"><span class="noteLabel">Note: </span>(i) Creteri collectores addunt mortuis: pro vivis <br /> ('nim et aliis malis etiam speciali oratione licitum est <br /> orare. LABB.</span> <span class="note" id="Note2"><span class="noteLabel">Note: </span>LECTIONES VARIANTES. </span> <span class="note" id="Note3"><span class="noteLabel">Note: </span>a Ipsius Labb. </span><span class="note" id="Note4"><span class="noteLabel">Note: </span>  b Allatis Labb, </span><span class="note" id="Note5"><span class="noteLabel">Note: </span>  c Antea Labb. </span> <span class="note" id="Note6"><span class="noteLabel">Note: </span>d Bu,'chardus legit, iSlud; et præponlt hanc rubricam <br /> Juramentum caeterorum.</span><span class="note" id="Note7"><span class="noteLabel">Note: </span>  c Iste Lablf. </span></p><div class="pagebreak" id="index.xml-pb-d30e489">[Page 179]</div><p><span class="">PLSection A</span></p><div><span class="titlem">OCTAVUM.</span></div><div><span class="titlem">(Ex decreto, quod est librorum sexdecim, libro decimo quarto, capite secundo.)</span></div><div><span class="titlem">Et malum ebrietatis omnino vitetur.</span></div><p>Malum magnum ebrietatis, unde omnia vitia pul­ <br /> lulant, Christianis modis omnibus cavere praecipimus. <br /> Qui autem hoc vitare noluerit, excommunicandum <br /> esse decrevimus, usque ad congruam emendationem.</p><div><span class="titlem">NONUM.</span></div><div><span class="titlem">(Ex eodem, eapite tertio.)</span></div><div><span class="titlem">Quod episcopi et Dei ministri ebrietate non debennt gravari.</span></div><p>Episcopi et Dei ministri, non debent comessatio­ <br /> nibus et vinolentiis nimiis incumbere, sed conside­ <br /> rent sententiam Domini, dicentes : Attendite, ne <br /> <br /> graventur corda vestra in erapula et ebrietate (Luc., <span class="">PLSection B</span>xxi; I Thess., III). Moderate enim cibum, et neces- <span class="">PLSection A</span><br /> sanum sumptum sumant, ut juxta apostolum, sobrii <br /> sint, et parati ad servitium Dei.</p><div><span class="titlem">DECIMUM.</span></div><div><span class="titlem">(Ex eodem, eapke decimo.</span></div><div><span class="titlem">Quales personæ sacerdotum epulis intereue debeant.</span></div><p>i Observandum est nobis, ut et vos ab ebrietate absti­ <br /> neatis, et ut plebes subditæ abstineant, prædicetis. <br /> Et neque per tabernas eatis bibendo, aut comedendo, <br /> neque domos aut vicos curiositate qualibet peragretis, <br /> neque cum feminis, aut cum quibuslibet personis <br /> impuris, convivia exerceatis, nisi forte paterfamilias <br /> quilibet vos invitaverit ad domum suam, et cum <br /> conjuge sua, et cum plebe velit vobiscum spiriiali <br /> gaudio Iætari, et verborum vestrorum refectionem <br /> accipere, et vobis refectionem carnalem charitatis <br /> officio exhibere. Oportet enim, ut si quando quilibet <span class="">PLSection B</span><br /> fidelium carnalibus vos reftcit epulis, a vobis refi­ <br /> ciatur spiritualibus epulis.</p><div><span class="titlem">SYNODUS MESOPOTAMICA ARCHELAI.</span></div><p>Synodus divina et sacra particularis, collecta in <br /> Mesopotamia ab Archelao Carcharorum episcopo, et <br /> Diudoro sacerdote, contra Manem infernalem, et <br /> Diodonadena presbyterum : quæ multis modis con­ <br /> futatos hosce abdicavit.</p><div class="figure"><img src="PL5_fig57.jpg" alt="" class="graphic" /></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:56:57Z.
	       SAXON HE 9.8.0.5.
		 --></address></div></body></html>