<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>⟨Libri de Fastis⟩ conclusio</title><meta name="author" content="Ausonius, Decimus Magnus" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="⟨Libri de Fastis⟩ conclusio" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle"><span class="add">⟨Libri de Fastis⟩</span> conclusio</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head">AUSONIUS HESPERIO FILIO SAL (Consulari Libro subiciendi quem ego ex cunctis Consulibus unum coegi. Gregorio ex Praef. )</span></h3><div class="l">IGNOTA aeternae ne sint tibi tempora Romae,</div><div class="l">regibus et patrum ducta sub imperiis,</div><div class="l">digessi fastos et nomina praepetis aevi,</div><div class="l">sparsa iacent Latiam si qua per historiam,</div><div class="l">sit tuus hic fructus, vigilatas accipe noctes: </div><div class="l">obsequitur studio nostra lucerna tuo.</div><div class="l">tu quoque venturos per longum censere Ianos,</div><div class="l">ut mea digessit pagina praeteritos.</div><div class="l">exemplum iam patris habes, ut protinus 3 et te</div><div class="l">adgreget Ausoniis purpura consulibus. </div><div class="pagebreak" id="index.xml-pb-d30e90">[Page v.1.p.350]</div></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head">SUPPUTATIO AB URBE CONDITA IN CONSULATUM</span></h3><div class="l">NOSTRUM </div><div class="l">ANNIS undecies centum coniunge quaternos,</div><div class="l">undecies unumque super trieterida necte.</div><div class="l">haec erit aeternae series ab origine Romae.</div></div><div class="textpart" id="index.xml-body.1_div.1_div.3"><h3><span class="headingNumber">1.3. </span><span class="head">IN FINE EIUSDEM LIBRI ADDITI </span></h3><div class="l">HACTENUS adscripsi fastos, si sors volet, ultra</div><div class="l">adiciam: si non, qui legis, adicies,</div><div class="l">scire cupis, qui sim? titulum, qui quartus ab imo est,</div><div class="l">quaere: leges nomen consulis Ausonii.</div></div><div class="textpart" id="index.xml-body.1_div.1_div.4"><h3><span class="headingNumber">1.4. </span><span class="head">DE EODEM</span></h3><div class="l">urbis ab aeternae deductam rege Quirino</div><div class="l">annorum seriem cum, Procule, accipies,</div><div class="l">mille annos centumque et bis fluxisse novenos</div><div class="l">consulis Ausonii nomen ad usque leges,</div><div class="l">fors erit, ut, lustrum cum se cumulaverit istis, </div><div class="l">confectam Proculus signet Olympiadam.</div><div class="pagebreak" id="index.xml-pb-d30e128">[Page v.1.p.352]</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Ausonius, Decimus Magnus.
	    Date: 2015-12-04<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:08:02Z.
	       SAXON HE 9.8.0.5.
		 --></address></div></body></html>