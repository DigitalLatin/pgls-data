<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Epitaphia heroum qui bello Troico interfuerunt</title><meta name="author" content="Ausonius, Decimus Magnus" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Epitaphia heroum qui bello Troico interfuerunt" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Epitaphia heroum qui bello Troico interfuerunt</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head">Ausonius Lectori Suo Salutem.</span></h3><p>Ad rem pertinere existimavi, ut vel vanum opusculum materiae congruentis absolverem et libello, qui commemorationem habet eorum, qui vel peregrini <span class="add">⟨Burdigalae vel 1⟩</span> Burdigalenses peregre docuerunt, Epitaphia subnecterem <span class="add">⟨scilicet titulos sepulcrales 2⟩</span> heroum, qui bello Troico interfuerunt. Quae antiqua cum aput philologum quendam repperissem, Latino sermone converti, non ut inservirem ordinis persequendi <span class="add">⟨studio 3⟩</span>, set ut cohercerem libere nec aberrarem.</p></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head">AGAMEMNONI</span></h3><div class="l">REX regum Atrides, fraternae coniugis ultor,</div><div class="l">oppetii manibus coniugis ipse meae.</div><div class="l">quid prodest Helenes raptum punisse dolentem,</div><div class="l">vindicem adulterii cum Clytemestra necet?</div><div class="pagebreak" id="index.xml-pb-d30e89">[Page v.1.p.142]</div></div><div class="textpart" id="index.xml-body.1_div.1_div.3"><h3><span class="headingNumber">1.3. </span><span class="head">MENELAO</span></h3><div class="l">FELIX O Menelae, deum cui debita sedes</div><div class="l">decretumque piis manibus Elysium,</div><div class="l">Tyndareo dilecte gener, dilecte Tonanti,</div><div class="l">coniugii vindex, ultor adulterii,</div><div class="l">aeterno pollens aevo aeternaque iuventa, </div><div class="l">nec leti passus tempora nec senii.</div></div><div class="textpart" id="index.xml-body.1_div.1_div.4"><h3><span class="headingNumber">1.4. </span><span class="head">AIACI</span></h3><div class="l">AIACIS tumulo pariter tegor obruta Virtus,</div><div class="l">inlacrimans bustis funeris ipsa mei,</div><div class="l">incomptas lacerata comas, quod pravus Atrides</div><div class="l">cedere me instructis compulit insidiis,</div><div class="l">iam dabo purpureum claro de sanguine florem, </div><div class="l">testantem gemitu crimina iudicii.</div></div><div class="textpart" id="index.xml-body.1_div.1_div.5"><h3><span class="headingNumber">1.5. </span><span class="head">ACHILLI</span></h3><div class="l">NON una Aeaciden tellus habet: ossa teguntur</div><div class="l">litore Sigeo, crinem Larisa cremavit.</div><div class="l">pars tumulis <span class="add">⟨secreta iacet, pars⟩</span> classe <span class="add">⟨relata est; 1⟩</span></div><div class="l">orbe set in toto <span class="add">⟨redivivum ostendet Homerus 2⟩</span>.</div></div><div class="textpart" id="index.xml-body.1_div.1_div.6"><h3><span class="headingNumber">1.6. </span><span class="head">ULIXI</span></h3><div class="l">CONDITUR hoc tumulo Laerta natus Ulixes:</div><div class="l">perlege Odyssean omnia nosse volens.</div><div class="pagebreak" id="index.xml-pb-d30e147">[Page v.1.p.144]</div></div><div class="textpart" id="index.xml-body.1_div.1_div.7"><h3><span class="headingNumber">1.7. </span><span class="head">DIOMEDI</span></h3><div class="l">CONDITUR hic genitore bono melior Diomedes,</div><div class="l">crimen ob uxoris pulsus dotalibus Argis,</div><div class="l">Argyripam clarosque viris qui condidit Arpos,</div><div class="l">clarior urbe nova patriae quam sede vetusta.</div></div><div class="textpart" id="index.xml-body.1_div.1_div.8"><h3><span class="headingNumber">1.8. </span><span class="head">ANTILOCHO</span></h3><div class="l">CONSILIIS belloque bonus, quae copula rara est,</div><div class="l">carus et Atridis, carus et Aeacidis:</div><div class="l">praemia virtutis simul et pietatis adeptus,</div><div class="l">servate Antilochus Nestore patre obii.</div><div class="l">non hic ordo fuit: set iustius ille superstes, </div><div class="l">Troia capi sine quo perfida non poterat.</div></div><div class="textpart" id="index.xml-body.1_div.1_div.9"><h3><span class="headingNumber">1.9. </span><span class="head">NESTORI</span></h3><div class="l">Hoc tegor in tumulo quarti iam prodigus aevi</div><div class="l">Nestor, consilio clarus et eloquio,</div><div class="l">obiecit sese cuius pro morte peremptus</div><div class="l">filius et nati vulnere vivo pater,</div><div class="l">eheu cur fatis disponere sic placet aevum, </div><div class="l">tam longum ut nobis, tam breve ut Antilocho?</div><div class="pagebreak" id="index.xml-pb-d30e189">[Page v.1.p.146]</div></div><div class="textpart" id="index.xml-body.1_div.1_div.10"><h3><span class="headingNumber">1.10. </span><span class="head">PYRRHO</span></h3><div class="l">ORBE tegor medio, maior virtute paterna,</div><div class="l">quod puer et regis Pyrrhus opima tuli.</div><div class="l">Impius ante aras quem fraude peremit Orestes,</div><div class="l">quid mirum, caesa iam genetrice furens.</div></div><div class="textpart" id="index.xml-body.1_div.1_div.11"><h3><span class="headingNumber">1.11. </span><span class="head">EURYALO</span></h3><div class="l">NEC me non dignum titulo Pleuronia credit,</div><div class="l">quae 1 communis erat cum Diomede domus,</div><div class="l">Euryalo et Sthenelo: nam tertius hoc ego regnum</div><div class="l">possedi, de quo nunc satis est tumulus.</div></div><div class="textpart" id="index.xml-body.1_div.1_div.12"><h3><span class="headingNumber">1.12. </span><span class="head">GUNEO</span></h3><div class="l">GUNEA pontus habet, tumulus sine corpore nomen.</div><div class="l">fama homines inter, caelum animus repetit,</div><div class="l">cuncta elementa duci tanto commune sepulcrum.</div><div class="l">quae? caelum et tellus et mare et ora virum.</div></div><div class="textpart" id="index.xml-body.1_div.1_div.13"><h3><span class="headingNumber">1.13. </span><span class="head">PROTESILAO</span></h3><div class="l">FATALE adscriptum nomen mihi Protesilao;</div><div class="l">nam primus Danaum bello obii Phrygio,</div><div class="l">audaci ingressus Sigeia litora saltu,</div><div class="l">captus pellacis Lartiadae insidiis.</div><div class="pagebreak" id="index.xml-pb-d30e235">[Page v.1.p.148]</div><div class="l">qui, ne Troianae premeret pede litora terrae, </div><div class="l">ipse super proprium desiluit clipeum,</div><div class="l">quid queror? hoc letum iam tum mea fata canebant,</div><div class="l">tale mihi nomen cum pater inposuit.</div></div><div class="textpart" id="index.xml-body.1_div.1_div.14"><h3><span class="headingNumber">1.14. </span><span class="head">DEIPHOBO</span></h3><div class="l">PRODITUS ad poenam sceleratae fraude Lacaenae</div><div class="l">et deformato corpore Deiphobus</div><div class="l">non habeo tumulum, nisi quem mihi voce vocantis</div><div class="l">et pius Aeneas et Maro conposuit.</div></div><div class="textpart" id="index.xml-body.1_div.1_div.15"><h3><span class="headingNumber">1.15. </span><span class="head">Hectori</span></h3><div class="l">HECTORIS hic tumulus, cum quo sua Troia sepulta est:</div><div class="l">conduntur pariter, qui periere simul.</div></div><div class="textpart" id="index.xml-body.1_div.1_div.16"><h3><span class="headingNumber">1.16. </span><span class="head">ASTVANACTI</span></h3><div class="l">FLOS Asiae tantaque unus de gente superstes,</div><div class="l">parvulus, Argivis set iam de patre timendus,</div><div class="l">hic iaceo Astyanax, Scaeis deiectus ab altis.</div><div class="l">pro dolor! Iliaci Neptunia moenia muri</div><div class="l">viderunt aliquid crudelius Hectore tracto. </div></div><div class="textpart" id="index.xml-body.1_div.1_div.17"><h3><span class="headingNumber">1.17. </span><span class="head">SARPEDONI</span></h3><div class="l">SARPEDON Lydus, genitus Iove, numine patris</div><div class="l">sperabam caelum, set tegor hoc tumulo</div><div class="l">sanguineis fletus lacrimis: pro ferrea fata,</div><div class="l">et patitur luctum, qui prohibere potest.</div><div class="pagebreak" id="index.xml-pb-d30e286">[Page v.1.p.150]</div></div><div class="textpart" id="index.xml-body.1_div.1_div.18"><h3><span class="headingNumber">1.18. </span><span class="head">NASTI ET AMPHIMACHO</span></h3><div class="l">NASTES Amphimachusque, Nomionis inclita proles,</div><div class="l">ductores quondam, pulvis et umbra sumus.</div></div><div class="textpart" id="index.xml-body.1_div.1_div.19"><h3><span class="headingNumber">1.19. </span><span class="head">TROILO</span></h3><div class="l">HECTORE prostrato nec dis nec viribus aequis</div><div class="l">congressus saevo Troilus Aeacidae,</div><div class="l">raptatus bigis fratris coniungor honori,</div><div class="l">cuius ob exemplum nec mihi poena gravis.</div></div><div class="textpart" id="index.xml-body.1_div.1_div.20"><h3><span class="headingNumber">1.20. </span><span class="head">POLYDORO</span></h3><div class="l">CEDE procul myrtumque istam fuge, nescius hospes:</div><div class="l">telorum seges est sanguine adulta meo.</div><div class="l">confixus iaculis et ab ipsa caede sepultus</div><div class="l">condor in hoc tumulo bis Polydorus ego.</div><div class="l">scit pius Aeneas et tu, rex impie, quod me </div><div class="l">Thracia poena premit, Troia cura tegit?</div></div><div class="textpart" id="index.xml-body.1_div.1_div.21"><h3><span class="headingNumber">1.21. </span><span class="head">EUPHEMO</span></h3><div class="l">EUPHEMUM Ciconum ductorem Troia tellus</div><div class="l">condidit hastati Martis ad effigiem,</div><div class="l">nec satis est titulum saxo incidisse sepulcri;</div><div class="l">insuper et frontem mole onerant statuae,</div><div class="l">ocius ista ruunt, quae sic cumulata locantur: </div><div class="l">maior ubi est cultus, magna ruina subest.</div><div class="pagebreak" id="index.xml-pb-d30e335">[Page v.1.p.152]</div></div><div class="textpart" id="index.xml-body.1_div.1_div.22"><h3><span class="headingNumber">1.22. </span><span class="head">HIPPOTHOO ET PYLEO IN HORTO SEPULTIS</span></h3><div class="l">HIPPOTHOUM Pyleumque tenet gremio infima tellus:</div><div class="l">caulibus et malvis terga superna virent.</div><div class="l">nec vexat cineres horti cultura quietos,</div><div class="l">dum parcente manu molle holus excolitur.</div></div><div class="textpart" id="index.xml-body.1_div.1_div.23"><h3><span class="headingNumber">1.23. </span><span class="head">ENNOMO ET CHROMIO</span></h3><div class="l">ENNOMUS hic Chromiusque iacent: quis Mysia regnum</div><div class="l">quis pater Alcinous Oceanusque atavus.</div><div class="l">nobilitas quid tanta iuvat? quo clarius istis</div><div class="l">est genus, hoc mortis condicio gravior.</div></div><div class="textpart" id="index.xml-body.1_div.1_div.24"><h3><span class="headingNumber">1.24. </span><span class="head">PRIAMO</span></h3><div class="l">HIC Priami non est tumulus nec condor in ista</div><div class="l">sede: caput Danai deripuere meum.</div><div class="l">ast ego cum lacerum sine nomine funus haberem,</div><div class="l">confugi ad cineres Hectoreos genitor,</div><div class="l">illic et natos Troiamque Asiamque sepultam</div><div class="l">inveni et nostrum quidquid ubique iacet.</div></div><div class="textpart" id="index.xml-body.1_div.1_div.25"><h3><span class="headingNumber">1.25. </span><span class="head">ITEM PRIAMO</span></h3><div class="l">QUI tumulum Priami quaerit, legat Hectoris ante.</div><div class="l">ille meus, nato quem prius ipse dedi.</div><div class="l">XXIV A.-<span class="add">⟨HECTORI⟩</span></div><div class="l">HECTORIS et patriae simul est commune sepulcrum,</div><div class="l">amborum quoniam iuncta ruina fuit.</div><div class="pagebreak" id="index.xml-pb-d30e390">[Page v.1.p.154]</div></div><div class="textpart" id="index.xml-body.1_div.1_div.26"><h3><span class="headingNumber">1.26. </span><span class="head">HECUBAE</span></h3><div class="l">QUAE regina fui, quae claro nata Dymante,</div><div class="l">quae Priami coniunx, Hectora quae genui,</div><div class="l">hic Hecuba iniectis perii superobruta saxis,</div><div class="l">set rabie linguae me tamen ulta prius.</div><div class="l">fidite ne regnis et prole et stirpe parentum, </div><div class="l">quicumque hoc nostrum <span lang="grc" class="foreign">σῆμα κυνὸς</span> legitis.</div></div><div class="textpart" id="index.xml-body.1_div.1_div.27"><h3><span class="headingNumber">1.27. </span><span class="head">POLYXENAE</span></h3><div class="l">TROAS Achilleo coniuncta Polyxena busto</div><div class="l">malueram nullo caespite functa tegi.</div><div class="l">non bene discordes tumulos miscetis, Achivi:</div><div class="l">hoc violare magis, quam sepelire fuit.</div></div><div class="textpart" id="index.xml-body.1_div.1_div.28"><h3><span class="headingNumber">1.28. </span><span class="head">DE NIOBE IN SIPYLO MONTE IUXTA FONTEM SEPULTA</span></h3><div class="l">THEBARUM regina fui, Sipyleia cautes</div><div class="l">quae modo sum: laesi numina Letoidum.</div><div class="l">bis septem natis genetrix laeta atque superba,</div><div class="l">tot duxi mater funera, quot genui,</div><div class="l">nec satis hoc divis: duro circumdata saxo </div><div class="l">amisi humani corporis effigiem;</div><div class="l">set dolor obstructis quamquam vitalibus haeret</div><div class="l">perpetuasque rigat fonte pio lacrimas,</div><div class="l">pro facinus! tantaene animis caelestibus irae?</div><div class="l">durat adhuc luctus, matris imago perit .</div><div class="pagebreak" id="index.xml-pb-d30e444">[Page v.1.p.156]</div></div><div class="textpart" id="index.xml-body.1_div.1_div.29"><h3><span class="headingNumber">1.29. </span><span class="head">IN DIOGENIS CYNICI SEPULCRO IN QUO PRO TITULO CANIS SIGNUM EST</span></h3><div class="l">DIC, canis, hic cuius tumulus? — Canis.-At canis hic quis? — </div><div class="l">Diogenes.-Obiit? — Non obiit, set abit.-</div><div class="l">Diogenes, cui pera penus, cui dolia sedes,</div><div class="l">ad manes abiit? — Cerberus inde vetat.-</div><div class="l">Et quonam? — Clari flagrat qua stella Leonis, </div><div class="l">additus est iustae nunc canis Erigonae.</div></div><div class="textpart" id="index.xml-body.1_div.1_div.30"><h3><span class="headingNumber">1.30. </span><span class="head">ITEM DIOGENIS</span></h3><div class="l">PERA, polenta, tribon, baculus, scyphus, arta supellex</div><div class="l">ista fuit Cynici: set putat hanc nimiam.</div><div class="l">namque cavis manibus cernens potare bubulcum:</div><div class="l">cur, scyphe, te, dixit, gesto supervacuum.</div></div><div class="textpart" id="index.xml-body.1_div.1_div.31"><h3><span class="headingNumber">1.31. </span><span class="head">ITEM</span></h3><div class="l">EFFIGIEM, rex Croese, tuam, ditissime regum,</div><div class="l">vidit aput manes Diogenes Cynicus.</div><div class="l">nil, inquit, tibi, Croese, tuum; superant mihi cuncta.</div><div class="l">nudus eram: sic sum. nil habui: hoc habeo,</div><div class="l">rex ait: Haud egui, cum tu, mendice, carebas </div><div class="l">omnibus; et careo, si modo non egeo?</div><div class="pagebreak" id="index.xml-pb-d30e486">[Page v.1.p.158]</div></div><div class="textpart" id="index.xml-body.1_div.1_div.32"><h3><span class="headingNumber">1.32. </span><span class="head">IN TUMULO HOMINIS FELICIS</span></h3><div class="l">SPARGE mero cineres bene olentis et unguine nardi,</div><div class="l">hospes, et adde rosis balsama puniceis.</div><div class="l">perpetuum mihi ver agit inlacrimabilis urna</div><div class="l">et commutavi saecula, non obii.</div><div class="l">nulla mihi veteris perierunt gaudia vitae, </div><div class="l">seu meminisse putes omnia, sive nihil.</div></div><div class="textpart" id="index.xml-body.1_div.1_div.33"><h3><span class="headingNumber">1.33. </span><span class="head">DE NOMINE CUIUSDAM LUCII SCULPTO IN MARMORE</span></h3><div class="l">UNA quidem, geminis fulget set dissita punctis</div><div class="l">littera, praenomen sic <span class="add">⟨L:⟩</span> nota sola facit,</div><div class="l">post .M. inrisum est: puto sic <span class="add">⟨M⟩</span>: non tota videtur:</div><div class="l">dissiluit saxi fragmine laesus apex.</div><div class="l">nec quisquam, MARIUS SEU MARCIUS ANNE METELLUS </div><div class="l">hic iaceat, certis noverit indiciis,</div><div class="l">truncatis convulsa iacent elementa figuris,</div><div class="l">omnia confusis interfere notis,</div><div class="l">miremur periisse homines? monumenta fatiscunt</div><div class="l">mors etiam saxis nominibusque venit. </div></div><div class="textpart" id="index.xml-body.1_div.1_div.34"><h3><span class="headingNumber">1.34. </span><span class="head">IUSSU AUGUSTI EQUO ADMIRABILI</span></h3><div class="l">PHOSPHORE, clamosi spatiosa per aequora circi</div><div class="l">septenas solitus victor obire vias,</div><div class="l">inproperanter agens primos a carcere cursus,</div><div class="l">fortis praegressis ut potereris equis,</div><div class="l">promptum et veloces erat anticipare quadrigas: </div><div class="l">victores etiam vincere laus potior.</div><div class="pagebreak" id="index.xml-pb-d30e547">[Page v.1.p.160]</div><div class="l">hunc titulum vani solacia sume sepulcri</div><div class="l">et gradere Elysios praepes ad alipedes.</div><div class="l">Pegasus hinc dexter currat tibi, laevus Arion</div><div class="l">funis eat, quartum det tibi Castor equum. </div></div><div class="textpart" id="index.xml-body.1_div.1_div.35"><h3><span class="headingNumber">1.35. </span><span class="head">DE SEPULCRO <span class="add">⟨CARI⟩</span> VACUO</span></h3><div class="l">ME sibi et uxori et natis commune sepulcrum</div><div class="l">constituit seras Carus ad exequias,</div><div class="l">iamque diu monumenta vacant sitque ista querella</div><div class="l">longior et veniat ordine quisque suo,</div><div class="l">nascendi qui lege datus, placidumque per aevum </div><div class="l">condatur, natu qui prior, ille prior.</div></div><div class="textpart" id="index.xml-body.1_div.1_div.36"><h3><span class="headingNumber">1.36. </span><span class="head">IN TUMULUM SEDECENNIS MATRONAE</span></h3><div class="l">OMNIA quae longo vitae cupiuntur in aevo,</div><div class="l">ante quater plenum consumpsit Anicia lustrum.</div><div class="l">infans Iactavit, pubes et virgo adolevit.</div><div class="l">nupsit, concepit, peperit, iam mater obivit.</div><div class="l">quis mortem accuset? quis non accuset in ista? </div><div class="l">aetatis meritis anus est, aetate puella.</div><div class="pagebreak" id="index.xml-pb-d30e590">[Page v.1.p.162]</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Ausonius, Decimus Magnus.
	    Date: 2015-12-07<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:07:47Z.
	       SAXON HE 9.8.0.5.
		 --></address></div></body></html>