<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Carmen Saeculare</title><meta name="author" content="Q. Horatius Flaccus (Horace)" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Carmen Saeculare" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Carmen Saeculare</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="pagebreak" id="index.xml-pb-d30e62">[Page p.116]</div><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><div class="l">Phoebe silvarumque potens Diana, </div><div class="l">Lucidiim caeli decus, o colendi </div><div class="l">Semper et culti, date quae precamur </div><div class="l">Tempore sacro, </div><div class="l">Quo Sibyllini monuere versus</div><div class="l">Virgines lectas puerosque castos </div><div class="l">Dis quibus septem placuere colles </div><div class="l">Dicere carmen. </div><div class="l">Alme Sol, curru nitido diem qui </div><div class="l">Promis et celas aliusque et idem</div><div class="l">Nasceris, possis nihil urbe Roma </div><div class="l">Visere maius ! </div><div class="l">Rite maturos aperire partus </div><div class="l">Lenis, Ilithyia, tuere matres, </div><div class="l">Sive tu Lucina probas vocari</div><div class="l">Seu Genitalis : </div><div class="l">Diva, producas subolem patrumque </div><div class="l">Prosperes decreta super iugandis </div><div class="l">Feminis prolisque novae feraci </div><div class="l">Lege marita,</div><div class="l">Certus undenos deciens per annos </div><div class="l">Orbis ut cantus ref eratque ludos </div><div class="pagebreak" id="index.xml-pb-d30e110">[Page p.117]</div><div class="l">Ter die claro totiensque grata </div><div class="l">Nocte frequentes. </div><div class="l">Vosque veraces cecinisse, Parcae,</div><div class="l">Quod semel dictumst stabilisque reruni </div><div class="l">Terminus servet, bona iam peractis </div><div class="l">lungite fata. </div><div class="l">Fertilis frugum pecorisque tellus </div><div class="l">Spicea donet Cererem corona ;</div><div class="l">Nutriant fetus et aquae salubres </div><div class="l">Et Iovis aurae. </div><div class="l">Condito mitis placidusque telo </div><div class="l">Supplices audi pueros, Apollo ; </div><div class="l">Siderum regina bicornis, audi, '</div><div class="l">Luna, puellas : </div><div class="l">Koma si vestrumst opus, Iliaeque </div><div class="l">Litus Etruscum tenuere turmae, </div><div class="l">Iussa pars mutare Lares et urbem </div><div class="l">Sospite cursu,</div><div class="l">Cui per ardentem sine fraude Troiam </div><div class="l">Castus Aeneas patriae superstes </div><div class="l">Liberum munivit iter, daturus </div><div class="l">Plura relictis : </div><div class="l">Di, probos mores docili iuventae,</div><div class="l">Di, senectuti placidae quietem, </div><div class="l">Romulae genti date remque prolemque </div><div class="l">Et decus omne. </div><div class="l">Quaeque vos bobus veneratur albis </div><div class="l">Clarus Anchisae Venerisque sanguis, </div><div class="l">Impetret, bellante prior, iacentem </div><div class="l">Lenis in hostem. </div><div class="pagebreak" id="index.xml-pb-d30e173">[Page p.118]</div><div class="l">iam mari terraque manus potentes </div><div class="l">Medus Albanasque timet secures, </div><div class="l">lam Scythae respousa petunt superbi</div><div class="l">Nuper, et Indi. </div><div class="l">lam Fides et Pax et Honor Pudorque </div><div class="l">Priscus et neglecta redire Virtus </div><div class="l">Audet, adparetque beata pleno </div><div class="l">Copia cornu.</div><div class="l">Augur et fulgente decorus arcu </div><div class="l">Phoebus acceptusque novem Camenis, </div><div class="l">Qui salutari levat arte fessos </div><div class="l">Corporis artus, </div><div class="l">Si Palatinas videt aequus arces,</div><div class="l">Rem que Romanam Latiumque felix </div><div class="l">Alterura in lustrum meliusque semper </div><div class="l">Prorogat aevum. </div><div class="l">Quaeque Aventinum tenet Algiduinque, </div><div class="l">Quindecim Diana preces virorum</div><div class="l">Curat et votis puerorum arnicas </div><div class="l">Adplicat aures. </div><div class="l">Haec Tovem sentire deosque cunctos </div><div class="l">Spem bonam cer tarn que domum reporto, </div><div class="l">Doctus et Phoebi chorus et Dianae</div><div class="l">Dicere laudes. </div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a>Â </div><address>Q. Horatius Flaccus (Horace).
	    Date: 2016-02-17<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:11:20Z.
	       SAXON HE 9.8.0.5.
		 --></address></div></body></html>