<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Phaedra</title><meta name="author" content="Seneca" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Phaedra" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Phaedra</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><span class="">card 1</span><div class="pagebreak" id="index.xml-pb-d30e102">[Page p.157]</div><div class="speaker">Hippolytus</div><div class="l">Ite, umbrosas cingite silvas</div><div class="l">summaque montis iuga, Cecropii!</div><div class="l">celeri planta lustrate vagi,</div><div class="l">quae saxosae loca Parnetbo</div><div class="l">subiecta iacent, </div><div class="l">quae Thriasiis vallibus amnis</div><div class="l">rapida currens verberat unda;</div><div class="l">scandite colles</div><div class="l">semper canos nive Riphaea;</div><div class="l">hac, Aegalei qua nemus alta</div><div class="l">texitur alno, qua prata iacent </div><div class="l">quae rorifera mulcens aura</div><div class="l">Zephyrus vernas evocat herbas,</div><div class="l">ubi per graciles levis Ilisos</div><div class="l">labitur agros piger et steriles </div><div class="l">amne maligno radit harenas;</div><span class="pagebreak" id="index.xml-pb-d30e139">[Page p.158]</span><div class="l">vos qua Marathon tramite laevo</div><div class="l">saltus aperit,</div><div class="l">qua comitatae gregibus parvis</div><div class="l">nocturna petunt pabula fetae; </div><div class="l">vos qua tepidis subditus austris</div><div class="l">frigora mollit durus Acbarneus.</div><div class="l">alius rupem dulcis Hymetti,</div><div class="l">parvas alius calcet Aphidnas:</div><div class="l">pars illa diu vacat immunis, </div><div class="l">qua curvati litora ponti</div><div class="l">Sunion urget</div><div class="l">si quem tangit gloria silvae,</div><div class="l">vocat hunc Phlyus:</div><div class="l">hic versatur, metus agricolis, </div><div class="l">vulnere multo iam notus aper.</div><div class="l">at vos laxas</div><div class="l">canibus tacitis mittite habenas;</div><div class="l">teneant acres lora Molossos</div><div class="l">et pugnaces tendunt Cretes</div><div class="l">fortia trito vine ala collo. </div><div class="l">at Spartanos</div><div class="l">(genus est audax avidumque ferae)</div><div class="l">nodo cautus propiore liga:</div><div class="l">veniet tempus,</div><div class="l">cum latratu cava saxa sonent;</div><div class="l">nunc dimissi nare sagaci </div><div class="l">captent auras</div><div class="l">lustraque presso quaerant rostro,</div><div class="l">dum lux dubia est, dum signa pedum</div><div class="l">roscida tellus impressa tenet.</div><span class="pagebreak" id="index.xml-pb-d30e203">[Page p.159]</span><div class="l">alius raras</div><div class="l">cervice gravi portare plagas, </div><div class="l">alius teretes properet laqueos. </div><div class="l">picta rubenti linea pinna</div><div class="l">vano cludat terrore feras.</div><div class="l">tibi vibretur missile telum,</div><div class="l">tu grave dextra laevaque simul</div><div class="l">robur lato dirige ferro, </div><div class="l">tu praecipites clamore feras</div><div class="l">subsessor ages; tu iam victor</div><div class="l">curvo solves viscera cultro.</div><div class="l">Ades en comiti, diva virago,</div><div class="l">cuius regno </div><div class="l">pars terrarum secreta vacat, </div><div class="l">cuius certis petitur telis</div><div class="l">fera quae gelidum</div><div class="l">potat Araxen</div><div class="l">et quae stanti ludit in Histro.</div><div class="l">* tua Gaetulos dextra leones, </div><div class="l">tua Cretaeas sequitur cervas; </div><div class="l">nunc veloces figis dammas</div><div class="l">leviore manu.</div><div class="l">tibi dant variae pectora tigres,</div><div class="l">tibi villosi terga bisontes</div><div class="l">latisque feri cornibus uri. </div><div class="l">quicquid solis pascitur arvis,</div><div class="l">sive illud Arabs divite silva</div><div class="l">sive illud inops novit Garamans</div><div class="l">sive ferocis iuga Pyrenes</div><div class="l">sive Hyrcani celant saltus, </div><div class="l">vacuisque vagus Sarmata campis,</div><div class="l">arcus metuit, Diana, tuos.</div><div class="l">tua si gratus numina cultor</div><span class="pagebreak" id="index.xml-pb-d30e273">[Page p.160]</span><div class="l">tulit in saltus.</div><div class="l">retia vinctas tenuere feras, </div><div class="l">nulli laqueum rupere pedes:</div><div class="l">fertur plaustro praeda gementi;</div><div class="l">tum rostra canes sanguine multo-</div><div class="l">rubicunda gerunt repetitque casas</div><div class="l">rustica longo turba triumpho. </div><div class="l">en, diva, faves:</div><div class="l">signum arguti misere canes.</div><div class="l">vocor in silvas, hac, hac pergam</div><div class="l">qua via longum compensat iter.</div><span class="">card 85</span><div class="speaker">Phaedra Nutrix</div><div class="l">O magna vasti Creta dominatrix freti, </div><div class="l">cuius per omne litus innumerae rates</div><div class="l">tenuere † pontum quicquid Assyria tenus</div><div class="l">tellure Nereus pervius rostris secat,</div><div class="l">cur me in penates obsidem invisos datam</div><div class="l">hostique nuptam degere aetatem in malis </div><div class="l">lacrimisque cogis? profugus en coniunx abest</div><div class="l">praestatque nuptae quam solet Theseus fidem,</div><div class="l">fortis per altas invii retro lacus</div><div class="l">vadit tenebras miles audacis proci,</div><div class="l">solio ut revulsam regis inferni abstrahat; </div><div class="l">pergit furoris socius, haud illum timor</div><div class="l">pudorque tenuit— stupra et illicitos toros</div><div class="l">Acheronte in imo quaerit Hippolyti pater.</div><div class="l">Sed maior alius incubat maestae dolor,</div><div class="l">non. me quies nocturna, non altus sopor </div><div class="l">solvere curis: alitur et crescit malum</div><div class="l">et ardet intus qualis Aetnaeo vapor</div><span class="pagebreak" id="index.xml-pb-d30e338">[Page p.161]</span><div class="l">exundat antro. Palladis telae vacant</div><div class="l">et inter ipsas pensa labuntur manus;</div><div class="l">non colere donis templa votivis libet. </div><div class="l">non inter aras. Atthidum mixtam choris.</div><div class="l">iactare tacitis conscias sacris faces,</div><div class="l">nec adire castis precibus aut ritu pio</div><div class="l">adiudicatae praesidem terrae deam:</div><div class="l">iuvat excitatas consequi cursu feras </div><div class="l">et rigida molli gaesa iaculari manu.</div><div class="l">Quo tendis. anime? quid furens saltus amas?</div><div class="l">fatale miserae matris agnosco malum:</div><div class="l">peccare noster novit in silvis amor.</div><div class="l">genetrix, tui me miseret: infando malo </div><div class="l">correpta pecoris efferum saevi ducem</div><div class="l">audax amasti; torvus, impatiens iugi</div><div class="l">adulter ille, ductor indomiti gregis—</div><div class="l">sed amabat aliquid, quis meas miserae deus</div><div class="l">aut quis iuvare Daedalus flammas queat? </div><div class="l">non si ipse remeet, arte Mopsopia potens</div><div class="l">qui nostra caeca monstra conclusit domo,</div><div class="l">promittat ullam casibus nostris opem.</div><div class="l">stirpem perosa Solis invisi Venus</div><div class="l">per nos catenas vindicat Martis sui </div><div class="l">suasque, probris omne Phoebeum genus</div><div class="l">onerat nefandis: nulla Minois levi</div><div class="l">defuncta amore est, iungitur semper nefas.</div><div class="speaker">Nvt.</div><div class="l">Thesea coniunx, clara progenies Iovis,</div><div class="l">nefanda casto pectore exturba ocius, </div><div class="l">extingue flammas neve te dirae spei</div><div class="l">praebe obsequentem: quisquis in primo obstitit</div><div class="l">pepulitque amorem, tutus ac victor fuit;</div><span class="pagebreak" id="index.xml-pb-d30e407">[Page p.162]</span><div class="l">qui blandiendo dulce nutrivit malum,</div><div class="l">sero recusat ferre quod subiit iugum. </div><div class="l">Nec me fugit, quam durus et veri insolens</div><div class="l">ad recta flecti regius nolit tumor,</div><div class="l">quemcumque dederit exitum casus feram:</div><div class="l">fortem facit vicina libertas senem.</div><div class="l">Honesta primum est velle nec labi via. </div><div class="l">pudor est secundus nosse peccandi modum,</div><div class="l">quo, misera, pergis? quid domum infamem aggravas</div><div class="l">superasque matrem? maius est monstro nefas:</div><div class="l">nam monstra fato, moribus scelera imputes,</div><div class="l">si, quod maritus supera non cernit loca, </div><div class="l">tutum esse facinus credis et vacuum metu,</div><div class="l">erras; teneri crede Lethaeo abditum</div><div class="l">Thesea profundo et ferre perpetuam Styga:</div><div class="l">quid ille, lato maria qui regno premit</div><div class="l">populisque reddit iura centeni», pater? </div><div class="l">latere tantum facinus occultum sinet?</div><div class="l">sagax parentum est cura. credamus tamen</div><div class="l">astu doloque tegere nos tantum nefas:</div><div class="l">quid ille rebus lumen infundens suum</div><div class="l">matris parens? quid ille qui mundum quatit </div><div class="l">vibrans corusca fulmen Aetnaeum manu,</div><div class="l">sator deorum? credis hoc posse effici,</div><div class="l">inter videntes omnia ut lateas avos?</div><div class="l">sed ut secundus numinum abscondat favor</div><div class="l">coitus nefandos utque contingat stupro </div><div class="l">negata magnis sceleribus semper fides:</div><div class="l">quid poena praesens, conscius mentis pavor</div><div class="l">animusque culpa plenus et semet timens?</div><div class="l">scelus aliqua tutum, nulla securum tulit.</div><span class="pagebreak" id="index.xml-pb-d30e473">[Page p.163]</span><div class="l">compesce amoris impii flammas, precor, </div><div class="l">nefasque quod non ulla tellus barbara</div><div class="l">commisit umquam, non vagi campis Getae</div><div class="l">nec inhospitalis Taurus aut sparsus Scythes;</div><div class="l">expelle facinus mente castifica horridum</div><div class="l">memorque matris metue concubitus novos. </div><div class="l">miscere thalamos patris et gnati apparas</div><div class="l">uteroque prolem capere confusam impio?</div><div class="l">perge et nefandis verte naturam ignibus—</div><div class="l">cur monstra cessant? aula cur fratris vacat?</div><div class="l">prodigia totiens orbis insueta audiet, </div><div class="l">natura totiens legibus cedet suis,</div><div class="l">quotiens amabit Cressa?</div><div class="speaker">Ph.</div><div class="l">Quae memoras scio</div><div class="l">vera esse, nutrix; sed furor cogit sequi</div><div class="l">peiora, vadit animus in praeceps sciens</div><div class="l">remeatque frustra sana consilia appetens. </div><div class="l">sic cum gravatam navita adversa ratem</div><div class="l">propellit unda, cedit in vanum labor</div><div class="l">et victa prono puppis aufertur vado.</div><div class="l">quid ratio possit? vicit ac regnat furor</div><div class="l">potensque tota mente dominatur deus. </div><div class="l">hic volucer omni pollet in- terra impotens</div><div class="l">ipsumque flammis torret indomitis Iovem;</div><div class="l">Gradivus istas belliger sensit faces,</div><div class="l">opifex trisulci fulminis sensit deus,</div><div class="l">et qui furentis semper Aetnaeis iugis </div><div class="l">versat caminos igne tam parvo calet;</div><div class="l">ipsumque Phoebum, tela qui nervo regit,</div><div class="l">figit sagitta certior missa puer</div><div class="l">volitatque caelo pariter et terris gravis.</div><span class="">card 195</span><div class="speaker">Nvtr.</div><div class="l">Deum esse amorem turpis et vitio favens </div><span class="pagebreak" id="index.xml-pb-d30e547">[Page p.164]</span><div class="l">finxit libido, quoque liberior foret</div><div class="l">titulum furori numinis falsi addidit.</div><div class="l">natum per omnis scilicet terras vagum</div><div class="l">Erycina mittit, ille per caelum volans</div><div class="l">proterva tenera tela molitur manu </div><div class="l">regnumque tantum minimus e superis habet:</div><div class="l">vana ista demens animus ascivit sibi</div><div class="l">Venerisque numen finxit atque arcus dei.</div><div class="l">quisquis secundis rebus exultat nimis</div><div class="l">fluitque luxu, semper insolita appetit. </div><div class="l">tunc illa magnae dira fortunae comes</div><div class="l">subit libido: non placent suetae dapes,</div><div class="l">non tecta sani moris aut vilis scyphus.</div><div class="l">cur in penates rarius tenues subit</div><div class="l">haec delicatae eligens pestis domos? </div><div class="l">cur sancta parvis habitat in tectis Venus</div><div class="l">mediumque sanos vulgus affectus tenet</div><div class="l">et se coercent modica? contra divites</div><div class="l">regnoque fulti plura quam fas est petunt?</div><div class="l">quod non potest vult posse qui nimium potest. </div><div class="l">quid deceat alto praeditam solio vides:</div><div class="l">metue ac verere sceptra remeantis viri.</div><div class="speaker">Ph.</div><div class="l">Amoris in me maximum regnum puto</div><div class="l">reditusque nullos metuo: non umquam amplius</div><div class="l">convexa tetigit supera qui mersus semel </div><div class="l">adiit silentem nocte perpetua domum.</div><div class="speaker">Nvtr.</div><div class="l">Ne crede Diti. clauserit regnum licet</div><div class="l">canisque diras Stygius observet fores:</div><div class="l">solus negatas invenit Theseus vias.</div><div class="speaker">Ph.</div><div class="l">Veniam ille amori forsitan nostro dabit. </div><div class="speaker">Nvtr.</div><div class="l">Immitis etiam coniugi castae fuit:</div><span class="pagebreak" id="index.xml-pb-d30e625">[Page p.165]</span><div class="l">experta saevam est barbara Antiope manum.</div><div class="l">sed posse flecti coniugem iratum puta:</div><div class="l">quis huius animum flectet intractabilem?</div><div class="l">exosus omne feminae nomen fugit, </div><div class="l">immitis annos caelibi vitae dicat,</div><div class="l">conubia vitat: genus Amazonium scias.</div><div class="speaker">Ph.</div><div class="l">Hunc in nivosi collis haerentem iugis,</div><div class="l">et aspera agili saxa calcantem pede</div><div class="l">sequi per alta nemora, per montes placet. </div><div class="speaker">Nvtr.</div><div class="l">Resistet ille seque mulcendum dabit</div><div class="l">castosque ritus Venere non casta exuet?</div><div class="l">tibi ponet odium, cuius odio forsitan</div><div class="l">persequitur omnes? precibus haud vinci potest.</div><div class="speaker">Ph.</div><div class="l">Ferus est? amore didicimus vinci feros. </div><div class="speaker">Nvtr.</div><div class="l">Fugiet.</div><div class="speaker">Ph.</div><div class="l">Per ipsa maria si fugiet, sequar.</div><div class="speaker">Nvtr.</div><div class="l">Patris memento.</div><div class="speaker">Ph.</div><div class="l">Meminimus matris simul.</div><div class="speaker">Nvtr.</div><div class="l">Genus omne profugit.</div><div class="speaker">Ph.</div><div class="l">Paelicis careo metu.</div><div class="speaker">Nvtr.</div><div class="l">Aderit maritus—</div><div class="speaker">Ph.</div><div class="l">Nempe Perithoi comes?</div><div class="speaker">Nvtr.</div><div class="l">Aderitque genitor,</div><div class="speaker">Ph.</div><div class="l">Mitis, Ariadnae pater. </div><div class="speaker">Nvtr.</div><div class="l">Per has senectae splendidas supplex comas</div><div class="l">fessumque curis pectus et cara ubera</div><div class="l">precor, furorem siste teque ipsa adiuva:</div><div class="l">pars sanitatis velle sanari fuit.</div><div class="speaker">Ph.</div><div class="l">Non omnis animo cessit ingenuo pudor. </div><div class="l">paremus, altrix. qui regi non vult amor</div><div class="l">vincatur. haud te, fama, maculari sinam.</div><div class="l">haec sola ratio est, unicum effugium mali:</div><div class="l">virum sequamur, morte praevertam nefas.</div><span class="">card 255</span><div class="speaker">Nvtr.</div><div class="l">Moderare, alumna, mentis effrenae impetus, </div><div class="l">animos coerce, dignam ob hoc vita reor</div><div class="l">quod esse temet autumas dignam nece.</div><div class="speaker">Ph.</div><div class="l">Decreta mors est: quaeritur fati genus.</div><span class="pagebreak" id="index.xml-pb-d30e753">[Page p.166]</span><div class="l">laqueone vitam finiam an ferro incubem?</div><div class="l">an missa praeceps arce Palladia cadam? </div><div class="speaker">Nvtr.</div><div class="l">Sic te senectus nostra praecipiti sinat </div><div class="l">perire leto? siste furibundum impetum.</div><div class="l"><span class="strikethrough">haud quisquam ad vitam facile revocari potest</span></div><div class="speaker">Ph.</div><div class="l">Prohibere nulla ratio periturum potest: </div><div class="l">ubi qui mori constituit et debet mori.</div><div class="l">proin castitatis vindicem armemus manum. </div><div class="speaker">Nvtr.</div><div class="l">Solamen annis unicum fessis, era, </div><div class="l">si tam protervus incubat menti furor,</div><div class="l">contemne famam— fama vix vero favet,</div><div class="l">peius merenti melior et peior bono. </div><div class="l">temptemus animum tristem et intractabilem.</div><div class="l">meus iste labor est aggredi iuvenem ferum</div><div class="l">mentemque saevam flectere immitis viri.</div><div class="speaker">Chorus Cressae</div><div class="l">Diva non miti generata ponto,</div><div class="l">quam vocat matrem geminus Cupido, </div><div class="l"><span class="strikethrough">impotens flammis simul et sagittis</span></div><div class="l">iste lascivus puer et renidens</div><div class="l">tela quam certo moderatur arcu!</div><div class="l"><span class="strikethrough">labitur totas furor in medullas</span></div><div class="l"><span class="strikethrough">igne furtivo populante venas.</span></div><div class="l">non habet latam data plaga frontem,</div><div class="l">sed vorat tectas penitus medullas,</div><div class="l">nulla pax isti puero: per orbem</div><div class="l">spargit effusas agilis sagittas;</div><div class="l">quaeque nascentem videt ora solem, </div><span class="pagebreak" id="index.xml-pb-d30e834">[Page p.167]</span><div class="l">quaeque ad Hesperiae iacet ora metas,</div><div class="l">si qua ferventi subiecta cancro,</div><div class="l">si qua Parrbasiae glacialis ursae</div><div class="l">semper errantes patitur colonos, </div><div class="l">novit hos aestus, iuvenum feroces </div><div class="l">concitat flammas senibusque fessis</div><div class="l">rursus extinctos revocat calores,</div><div class="l">virginum ignoto ferit igne pectus</div><div class="l">et iubet caelo superos relicto</div><div class="l">vultibus falsis habitare terras. </div><div class="l">Thessali Phoebus pecoris magister</div><div class="l">egit armentum positoque plectro</div><div class="l">impari tauros calamo vocavit,</div><div class="l">induit formas quotiens minores</div><div class="l">ipse qui caelum nebulasque ducit: </div><div class="l">Candidas ales modo movit alas,</div><div class="l">dulcior vocem moriente cygno ;</div><div class="l">fronte nunc torva petulans iuvencus</div><div class="l">virginum stravit sua terga ludo,</div><div class="l">perque fraternos nova regna fluctus </div><div class="l">ungula lentos imitante remos</div><div class="l">* pectore adverso domuit profundum,</div><div class="l">pro sua vector timidus rapina,</div><div class="l">arsit obscuri dea clara mundi</div><div class="l">nocte deserta nitidosque fratri </div><div class="l">tradidit currus aliter regendos:</div><div class="l">ille nocturnas agitare bigas</div><div class="l">discit et gyro breviore flecti, </div><div class="l">dum tremunt axes graviore curru; </div><div class="l">nec suum tempus tenuere nectes </div><span class="pagebreak" id="index.xml-pb-d30e898">[Page p.168]</span><div class="l">et dies tardo remeavit ortu. </div><div class="l">natus Alcmena posuit pharetras </div><div class="l">et minax vasti spolium leonis,</div><div class="l">passus aptari digitis zmaragdos</div><div class="l">et^dari legem rudibus capillis; </div><div class="l">crura distincto religavit auro.</div><div class="l">luteo plantas cohibente socco;</div><div class="l">et manu, clavam modo qua gerebat,</div><div class="l">fila deduxit properante fuso:</div><div class="l">Vidit Persis ditique ferox </div><div class="l">Lydia regno</div><div class="l">deiecta feri terga leonis</div><div class="l">umerisque, quibus sederat alti</div><div class="l">regia caeli,</div><div class="l">tenuem Tyrio stamine pallam. </div><div class="l">sacer est ignis (credite laesis) </div><div class="l">nimiumque potens, qua terra salo</div><div class="l">cingitur alto quaque per ipsum</div><div class="l">candida mundum sidera currunt:</div><div class="l">haec regna tenet puer immitis,</div><div class="l">spicula cuius sentit in imis </div><div class="l">pervius undis rex Nereidum</div><div class="l">flammamque nequit relevare mari.</div><div class="l">ignes sentit genus aligerum;</div><div class="l">Venere instinctus suscipit audax</div><div class="l">grege pro toto bella iuvencus; </div><div class="l">si coniugio timuere suo,</div><div class="l">poscunt timidi proelia cervi.</div><div class="l">Poeni quatiunt colla leones </div><span class="pagebreak" id="index.xml-pb-d30e959">[Page p.169]</span><div class="l">cum movit Amor. </div><div class="l">et mugitu dant concepti </div><div class="l">signa furoris.</div><div class="l">tunc virgatas India tigres</div><div class="l">decolor horret; </div><div class="l">tunc vulnificos acuit dentes</div><div class="l">aper et toto est spumeus ore; </div><div class="l">tum silva gemit murmure saevo. </div><div class="l">amat insani belua ponti</div><div class="l">Lucaeque boves: vindicat omnes</div><div class="l">natura, sibi nihil immune est,</div><div class="l">odiumque perit, cum iussit Amor:</div><div class="l">veteres cedunt ignibus irae. </div><div class="l">quid plura canam?</div><div class="l">vincit saevas cura novercas.</div><div class="l">altrix, profare quid feras; quonam in loco est</div><div class="l">regina? saevis ecquis- est flammis modus?.</div><span class="">card 360</span><div class="speaker">nutrix phaedra chorus</div><div class="l">Spes nulla tantum posse leniri malum, </div><div class="l">finisque flammis nullus insanis erit.</div><div class="l">torretur aestu tacito et inclusus quoque,</div><div class="l">quamvis tegatur, proditur vultu furor;</div><div class="l">erumpit oculis ignis et lassae genae</div><div class="l">lucem recusant, nil idem dubiae placet </div><div class="l">artusque varie iactat incertus dolor,</div><div class="l">nunc ut soluto labitur moriens gradu</div><span class="pagebreak" id="index.xml-pb-d30e1016">[Page p.170]</span><div class="l">et vix labante sustinet collo caput,</div><div class="l">nunc se quieti reddit et. somni immemor,</div><div class="l">noctem querelis ducit; attolli iubet </div><div class="l">iterumque poni corpus et solvi comas</div><div class="l">rursusque fingi: semper impatiens sui</div><div class="l">mutatur habitus, nulla iam Cereris subit</div><div class="l">cura aut salutis; vadit' incerto pede,</div><div class="l">iam viribus defecta: non idem vigor, </div><div class="l">non ora tinguens nitida purpureus rubor;</div><div class="l"><span class="strikethrough">populatur artus cura, iam gressus tremunt</span></div><div class="l"><span class="strikethrough">tenerque nitidi corporis cecidit decor.</span></div><div class="l">et qui ferebant signa Phoebeae facis</div><div class="l">oculi nihil gentile nec patrium micant. </div><div class="l">lacrimae cadunt per ora et assiduo genae</div><div class="l">rore irrigantur, qualiter Tauri iugis</div><div class="l">tepido madescunt imbre percussae nives. </div><div class="speaker">Chor.</div><div class="l">Sepone questus: non levat miseros dolor; </div><div class="l">agreste placa virginis numen deae. </div><div class="l">Sed en, patescunt regiae fastigia. </div><div class="l">reclinis ipsa sedis auratae toro </div><div class="l">solitos amictus mente non sana abnuit.</div><div class="speaker">Ph.</div><div class="l">Removete, famulae, purpura atque auro inlitas</div><div class="l">vestes, procul sit muricis Tyrii rubor,</div><div class="l">quae fila ramis ultimi Seres legunt:</div><div class="l">brevis expeditos zona constringat sinus, </div><div class="l">cervix monili vacua, nec niveus lapis</div><div class="l">deducat auris, Indici donum maris;</div><div class="l">odore crinis sparsus Assyrio vacet,</div><div class="l">sic temere iactae. colla perfundant comae</div><div class="l">umerosque summos, cursibus motae citis </div><div class="l">ventos sequantur, laeva se pharetrae dabit,</div><div class="l">hastile vibret dextra Thessalicum manus.</div><span class="pagebreak" id="index.xml-pb-d30e1096">[Page p.171]</span><div class="l"><span class="strikethrough">talis severi mater Hippolyti fuit.</span></div><div class="l">qualis relictis frigidi Ponti plagis</div><div class="l">egit catervas Atticum pulsans solum </div><div class="l">Tanaitis aut Maeotis et nodo comas</div><div class="l">coegit emisitque. lunata latus</div><div class="l">protecta pelta: talis in silvas ferar. </div><div class="speaker">Nutrix Hippolytus</div><div class="l">Regina nemorum, sola quae montes colis </div><div class="l">et una solis montibus coleris dea,</div><div class="l">converte tristes ominum in melius minas,</div><div class="l">o magna silvas inter et lucos dea</div><div class="l">claramque caeli sidus et noctis decus, </div><div class="l">cuius relucet mundus alterna vice,</div><div class="l">Hecate triformis, en ades coeptis favens.</div><div class="l">animum rigentem tristis Hippolyti doma:</div><div class="l">det facilis aures: mitiga pectus ferum:</div><div class="l">amare discat, mutuos ignes ferat. </div><div class="l">inflecte mentem: torvus aversus ferox</div><div class="l">in iura Veneris redeat, huc vires tuas</div><div class="l">intende: sic te lucidi vultus ferant</div><div class="l">et nube rapta cornibus puris eas,</div><div class="l">sic te regentem frena nocturni aetheris </div><div class="l">detrahere numquam Thessali cantus queant</div><div class="l">nullusque de te gloriam pastor ferat,</div><div class="l">ades invocata, iam fave votis, dea:</div><span class="pagebreak" id="index.xml-pb-d30e1152">[Page p.172]</span><div class="l">ipsum intuor solemne venerantem sacrum</div><div class="l">nullo latus comitante— quid dubitas? dedit </div><div class="l">tempus locumque casus: utendum artibus,</div><div class="l">trepidamus? haud est facile mandatum scelus</div><div class="l">audere, verum iussa qui regis timet,</div><div class="l">deponat omne et pellat ex animo decus:</div><div class="l">malus est minister regii imperii pudor. </div><span class="">card 431</span><div class="speaker">Hipp.</div><div class="l">Quid huc seniles fessa moliris gradus,</div><div class="l">o fida nutrix, turbidam frontem gerens</div><div class="l">et maesta vultu? sospes est certe parens</div><div class="l">sospesque Phaedra stirpis et geminae iugum?</div><div class="speaker">Nvtr.</div><div class="l">Metus remitte, prospero regnum in statu est </div><div class="l">domusque florens sorte felici viget.</div><div class="l">sed tu beatis mitior rebus veni:</div><div class="l">namque anxiam me cura sollicitat tui,</div><div class="l">quod te ipse poenis gravibus infestus domas.</div><div class="l">quem fata cogunt, ille cum venia est miser; </div><div class="l">at si quis ultro se malis offert volens</div><div class="l">seque ipse torquet, perdere est dignus bona</div><div class="l">quis nescit uti. potius annorum memor</div><div class="l">mentem relaxa: noctibus festis facem</div><div class="l">attolle, curas Bacchus exoneret graves; </div><div class="l">aetate fruere: mobili cursu fugit,</div><div class="l">nunc facile pectus, grata nunc iuveni Venus:</div><div class="l">exultet animus, cur toro viduo iaces?</div><div class="l">tristem iuventam solve; nunc cursus rape,</div><div class="l">effunde habenas, optimos vitae dies </div><div class="l">effluere prohibe, propria descripsit deus</div><div class="l">officia et aevum per suos duxit gradus:</div><div class="l">laetitia iuvenem, frons decet tristis senem.</div><span class="pagebreak" id="index.xml-pb-d30e1222">[Page p.173]</span><div class="l">quid te coherces et necas rectam indolem?</div><div class="l">seges illa magnum fenus agricolae dabit </div><div class="l">quaecumque laetis tenera luxuriat satis,</div><div class="l">arborque celso vertice evincet nemus</div><div class="l">quam non maligna caedit aut resecat" manus:</div><div class="l">ingenia melius recta se in laudes ferunt,</div><div class="l">si nobilem animum vegeta libertas alit. </div><div class="l">truculentus et silvester ac vitae inscius</div><div class="l">tristem iuventam Venere deserta coles?</div><div class="l">hoc esse munus credis indictum viris,</div><div class="l">ut dura tolerent, cursibus domitent equos</div><div class="l">et saeva bella Marte sanguineo gerant? </div><div class="l">quam varia leti genera mortalem trahunt </div><div class="l">carpuntque turbam, pontus et ferrum et doli! </div><div class="l">providit ille maximus mundi parens, </div><div class="l">cum tam rapaces cerneret Pati manus,</div><div class="l">ut damna semper subole repararet nova.</div><div class="l">sed fata credas desse: sic atram Styga </div><div class="l">iam petimus ultro, caelibem vitam probet</div><div class="l">sterilis iuventus: hoc erit, quicquid vides,</div><div class="l">unius aevi turba et in semet ruet. </div><div class="l">excedat agedum rebus humanis Venus, </div><div class="l">quae supplet ac restituit exhaustum genus: </div><div class="l">orbis iacebit squalido turpis situ,</div><div class="l">vacuum sine ullis piscibus stabit mare,</div><div class="l">alesque caelo derit et silvis fera</div><div class="l">solis et aer pervius ventis erit. </div><div class="l">proinde vitae sequere naturam ducem: </div><div class="l">urbem frequenta, civium coetum cole.</div><span class="">card 483</span><div class="speaker">Hipp.</div><div class="l">Non alia magis est libera et vitio carens</div><span class="pagebreak" id="index.xml-pb-d30e1291">[Page p.174]</span><div class="l">ritusque melius vita quae priscos colat,</div><div class="l">quam quae relictis moenibus silvas amat. </div><div class="l">non illum avarae mentis inflammat furor</div><div class="l">qui se dicavit montium insontem iugis,</div><div class="l">non aura populi et vulgus infidum bonis,</div><div class="l">non pestilens invidia, non fragilis favor;</div><div class="l">.non ille regno servit aut regno imminens </div><div class="l">vanos honores sequitur aut fluxas opes,</div><div class="l">spei metusque liber, haud illum niger</div><div class="l">edaxque livor dente degeneri petit;</div><div class="l">nec scelera populos inter atque urbes sata</div><div class="l">novit nec omnes conscius strepitus pavet </div><div class="l">aut verba fingit; mille non quaerit tegi</div><div class="l">dives columnis nec trabes multo insolens</div><div class="l">suffigit auro; non cruor largus pias</div><div class="l">inundat aras, fruge nec sparsi sacra</div><div class="l">centena nivei colla summittunt boves: </div><div class="l">sed rure vacuo potitur et aperto aethere</div><div class="l">innocuus errat, callidas tantum feris</div><div class="l">struxisse fraudes novit et fessus gravi</div><div class="l">labore niveo corpus Iliso fovet:</div><div class="l">nunc ille ripam celeris Alphei legit, </div><div class="l">nunc nemoris alti densa metatur loca,</div><div class="l">ubi Lerna puro gelida perlucet vado,</div><div class="l">sedesque mutas: hinc aves querulae fremunt</div><div class="l">ornique ventis lene percussae tremunt</div><div class="l">veteresque fagi. iuvit aut amnis vagi </div><div class="l">pressisse ripas, caespite aut nudo leves</div><div class="l">duxisse somnos, sive fons largus citas</div><div class="l">defundit undas sive per flores novos</div><span class="pagebreak" id="index.xml-pb-d30e1355">[Page p.175]</span><div class="l">fugiente dulcis murmurat rivo sonus.</div><div class="l">excussa silvis poma compescunt famem </div><div class="l">et fraga parvis vulsa dumetis cibos</div><div class="l">faciles ministrant, regios luxus procul</div><div class="l">est impetus fugisse: sollicito bibunt </div><div class="l">auro superbi; quam iuvat nuda manu</div><div class="l">captasse fontem! certior somnus premit </div><div class="l">secura duro membra versantem toro.</div><div class="l">non in recessu furta et obscuro improbus</div><div class="l">quaerit cubili seque multiplici timens</div><div class="l">domo recondit: aethera ac lucem petit</div><div class="l">et teste caelo vivit, hoc equidem reor </div><div class="l">vixisse ritu prima quos mixtos deis</div><div class="l">profudit aetas, nullus Ius auri fuit</div><div class="l">caecus cupido, nullus in campo sacer</div><div class="l">divisit agros arbiter populis lapis;</div><div class="l">nondum secabant credulae pontum rates:</div><div class="l">sua quisque norat maria; non vasto aggere</div><div class="l">crebraque turre duxerant urbes latus;</div><div class="l">non arma saeva miles aptabat manu</div><div class="l">nec torta clausas fregerat saxo gravi</div><div class="l">ballista portas, iussa nec dominum pati </div><div class="l">iuncto ferebat terra servitium bove:</div><div class="l">sed arva per se feta poscentes nihil</div><div class="l">pavere gentes, silva nativas opes</div><div class="l">et opaca dederant antra nativas domos.</div><div class="l">rupere foedus impius lucri furor </div><div class="l">et ira praeceps quaeque succensas agit</div><div class="l">libido mentes; venit imperii sitis</div><div class="l">cruenta, factus praeda maiori minor:</div><div class="l">pro iure vires esse. tum primum manu</div><div class="l">bellare nuda saxaque et ramos rudes </div><div class="l">vertere in arma: non erat gracili levis</div><span class="pagebreak" id="index.xml-pb-d30e1425">[Page p.176]</span><div class="l">armata ferro cornus aut longo latus</div><div class="l">mucrone cingens ensis aut crista procul</div><div class="l">galeae comantes: tela faciebat dolor.</div><div class="l">invenit artes bellicus Mavors novas </div><div class="l">et mille formas mortis, hinc terras cruor</div><div class="l">infecit omnis fusus et rubuit mare.</div><div class="l">tum scelera dempto fine per cunctas domos</div><div class="l">iere, nullum caruit exemplo nefas:</div><div class="l">a fratre frater, dextera gnati parens </div><div class="l">cecidit, maritus coniugis ferro iacet</div><div class="l">perimuntque fetus impiae matres suos;</div><div class="l"><span class="strikethrough">taceo novercas. mitius nil est feris</span></div><div class="l">sed dux malorum femina: haec scelerum artifex</div><div class="l">obsedit animos, huius incestis stupris </div><div class="l">fumant tot urbes, bella tot gentes gerunt</div><div class="l">et versa ab imo regna tot populos premunt.</div><div class="l">sileantur aliae: sola coniunx Aegei,</div><div class="l">Medea, reddet feminas dirum genus.</div><span class="">card 565</span><div class="speaker">Nvtr.</div><div class="l">Cur omnium fit culpa paucarum scelus? </div><div class="speaker">Hipp.</div><div class="l">Detestor omnis, horreo fugio execror.</div><div class="l">sit ratio, sit natura, sit dirus furor:</div><div class="l">odisse placuit, ignibus iunges aquas</div><div class="l">et amica ratibus ante promittet vada</div><div class="l">incerta Syrtis, ante ab extremo sinu </div><div class="l">Hesperia Tethys lucidum attollet diem</div><div class="l">et ora dammis blanda praebebunt lupi,</div><div class="l">quam victus animum feminae mitem geram.</div><div class="speaker">Nvtr.</div><div class="l">Saepe obstinatis induit frenos Amor</div><div class="l">et odia mutat, regna materna aspice: </div><div class="l">illae feroces sentiunt Veneris iugum;</div><span class="pagebreak" id="index.xml-pb-d30e1500">[Page p.177]</span><div class="l">testaris istud unicus gentis puer.</div><div class="speaker">Hipp.</div><div class="l">Solamen unum matris amissae fero.</div><div class="l">odisse quod iam feminas omnis licet.</div><div class="speaker">Nvtr.</div><div class="l">Vt dura cautes undique intractabilis </div><div class="l">resistit undis et lacessentes aquas</div><div class="l">longe remittit, verba sic spernit mea.</div><div class="l">Sed Phaedra praeceps graditur, impatiens</div><div class="l">quo se dabit fortuna? quo verget furor?</div><div class="l">terrae repente corpus exanimum accidit </div><div class="l">et ora morti similis obduxit color,</div><div class="l">attolle vultus, dimove vocis moras:</div><div class="l">tuus en, alumna, temet Hippolytus tenet.</div><div class="speaker">Phaedra Nutrix</div><div class="l">Quis me dolori reddit atque aestus graves</div><div class="l">reponit animo? quam bene excideram mihi! </div><div class="speaker">Hipp.</div><div class="l">Cur dulce munus redditae lucis fugis?</div><div class="speaker">Ph.</div><div class="l">Aude, anime, tempta, perage mandatum tuum.</div><div class="l">intrepida constent verba: qui timide rogat</div><div class="l">docet negare, magna pare sceleris mei</div><div class="l">olim peracta est; serus est nobis pudor: </div><div class="l">amavimus nefanda, si coepta exsequor,</div><div class="l">forsan iugali crimen abscondam face:</div><div class="l">honesta quaedam scelera successus facit—</div><div class="l">en incipe, anime!— Commodes paulum, precor,</div><div class="l">secretus aures, si quis est abeat comes. </div><div class="speaker">Hipp.</div><div class="l">En locus ab omni liber arbitrio vacat.</div><div class="speaker">Ph.</div><div class="l">Sed ora coeptis transitum verbis negant;</div><div class="l">vis magna vocem mittit et maior tenet,</div><div class="l">vos testor omnis, caelites, hoc quod volo—</div><div class="l"><span class="strikethrough">me nolle</span></div><span class="pagebreak" id="index.xml-pb-d30e1584">[Page p.178]</span><div class="speaker">Hipp.</div><div class="l">Auimusne cupiens aliquid effari nequit?</div><div class="speaker">Ph.</div><div class="l">Curae leves loquuntur, ingentes stupent.</div><div class="speaker">Hipp.</div><div class="l">Committe curas auribus, mater, meis.</div><div class="speaker">Ph.</div><div class="l">Matris superbum est nomen et nimium potens:</div><div class="l">nostros humilius nomen affectus decet; </div><div class="l">me vel sororem, Hippolyte, vel famulam voca,</div><div class="l">famulamque potius: omne servitium feram,</div><div class="l">non me per altas ire si iubeas nives,</div><div class="l">pigeat gelatis ingredi Pindi iugis;</div><div class="l">non, si per ignes ire et infesta agmina, </div><div class="l">cuncter paratis ensibus pectus dare.</div><div class="l">mandata recipe sceptra, me famulam accipe:</div><div class="l"><span class="strikethrough">te imperia regere, me decet iussa exequi</span></div><div class="l">muliebre non est regna tutari urbium;</div><div class="l">tu qui iuventae flore primaevo viges </div><div class="l">cives paterno fortis imperio rege,</div><div class="l">sinu receptam supplicem ac servam tege.</div><div class="l">miserere viduae—</div><div class="speaker">Hipp.</div><div class="l">Summus hoc omen deus</div><div class="l">avertat, aderit sospes actutum parens.</div><span class="">card 625</span><div class="speaker">Ph.</div><div class="l">Regni tenacis dominus et tacitae Stygis </div><div class="l">nullam relictos fecit ad superos viam:</div><div class="l">thalami remittet ille raptorem sui?</div><div class="l">nisi forte amori placidus et Pluton sedet.</div><div class="speaker">Hipp.</div><div class="l">Illum quidem aequi caelites reducem dabunt,</div><div class="l">sed dum tenebit vota in incerto deus, </div><div class="l">pietate caros debita fratres colam</div><div class="l">et te merebor esse ne viduam putes</div><div class="l">ac tibi parentis ipse supplebo locum.</div><div class="speaker">Ph.</div><div class="l">O spes amantum credula, o fallax Amor!</div><div class="l">satisne dixi? precibus admotis agam. </div><div class="l">Miserere, tacitae mentis exaudi preces—</div><div class="l">libet loqui pigetque.</div><div class="speaker">Hipp.</div><div class="l">Quodnam istud malum est?</div><div class="speaker">Ph.</div><div class="l">Quod in novercam cadere vix credas malum.</div><div class="speaker">Hipp.</div><div class="l">Ambigua voce verba perplexa iacis:</div><span class="pagebreak" id="index.xml-pb-d30e1696">[Page p.179]</span><div class="l">effare aperte,</div><div class="speaker">Ph.</div><div class="l">Pectus insanum vapor </div><div class="l">amorque torret. intimis fervet ferus</div><div class="l"><span class="strikethrough">penitus medullas atque per venas meat</span></div><div class="l">visceribus ignis mersus et venas latens</div><div class="l">ut agilis altas flamma percurrit trabes.</div><div class="speaker">Hipp.</div><div class="l">Amore nempe Thesei casto furis? </div><div class="speaker">Ph.</div><div class="l">Hippolyte. sic est: Thesei vultus amo</div><div class="l">illos priores quos tulit quondam puer.</div><div class="l">cum prima puras barba signaret genas</div><div class="l">monstrique caecam Gnosii vidit domum</div><div class="l">et longa curva fila collegit via. </div><div class="l">quis tum ille fulsit! presserant vittae comam</div><div class="l">et ora flavus tenera tinguebat pudor:</div><div class="l">inerant lacertis mollibus fortes tori;</div><div class="l">tuaeque Phoebes vultus aut Phoebi mei.</div><div class="l">tuusque potius— talis, en talis fuit </div><div class="l">cum placuit hosti, sic tulit celsum caput:</div><div class="l">in te magis refulget incomptus decor;</div><div class="l">est genitor in te totus et torvae tamen</div><div class="l">pars «aliqua matris miscet ex aequo decus:</div><div class="l">in ore Graio Scythicus apparet rigor. </div><div class="l">si cum parente Creticum intrasses fretum.</div><div class="l">tibi fila potius nostra nevisset soror.</div><div class="l">te te, soror, quacumque siderei poli</div><div class="l">in parte fulges, invoco ad causam parem:</div><div class="l">domus sorores una corripuit duas, </div><div class="l">te genitor, at me gnatus. en supplex iacet</div><div class="l">adlapsa genibus regiae proles domus.</div><div class="l">respersa nulla labe et intacta, innocens</div><div class="l">tibi mutor uni. certa descendi ad preces:</div><span class="pagebreak" id="index.xml-pb-d30e1773">[Page p.180]</span><div class="l">finem hic dolori faciet aut vitae dies. </div><div class="l">miserere amantis—</div><div class="speaker">Hipp.</div><div class="l">Magne regnator deum,</div><div class="l">tam lentus audis scelera? tam lentus vides?</div><div class="l">et quando saeva fulmen .emittes manu,</div><div class="l">si nunc serenum est? omnis impulsus ruat</div><div class="l">aether et atris nubibus condat diem, </div><div class="l">ac versa retro sidera obliquos agant </div><div class="l">retorta cursus, tuque, sidereum caput,</div><div class="l">radiate Titan, tu nefas stirpis tuae</div><div class="l">speculare? lucem merge et in tenebras fuge.</div><div class="l">cur dextra, divum rector atque hominum, vacat </div><div class="l">tua nec trisulca mundus ardescit face?</div><div class="l">in me tona, me fige, me velox cremet</div><div class="l">transactus ignis— sum nocens, merui mori:</div><div class="l">placui novercae, dignus en stupris ego?.</div><div class="l">scelerique tanto visus ego solus tibi </div><div class="l">materia facilis? hoc meus meruit rigor?</div><div class="l">o scelere vincens omne femineum genus,</div><div class="l"><span class="strikethrough">o maius ausa matre monstrifera malum</span></div><div class="l">genetrice peior! illa se tantum stupro</div><div class="l">contaminavit, et tamen. tacitum diu </div><div class="l">crimen biformi partus exhibuit nota</div><div class="l">scelusque matris arguit vultu truci</div><div class="l">ambiguus infans— ille te venter tulit.</div><div class="l">o ter quaterque prospero fato dati</div><div class="l">quos hausit et peremit et leto dedit </div><div class="l">odium dolusque— genitor, invideo tibi:</div><div class="l">Colchide noverca maius haec, maius malum est.</div><span class="">card 698</span><div class="speaker">Ph.</div><div class="l">Et ipsa nostrae fata cognosco domus:</div><div class="l">fugienda petimus; sed mei non sum potens.</div><div class="l">te vel per ignes, per mare insanum sequar </div><span class="pagebreak" id="index.xml-pb-d30e1850">[Page p.181]</span><div class="l">rupesque et amnes, unda quos torrens rapit;</div><div class="l">quacumque gressus tuleris hac amens agar—</div><div class="l">iterum, superbe, genibus advolvor tuis.</div><div class="speaker">Hipp.</div><div class="l">Procul impudicos corpore a casto amove</div><div class="l">tactus— quid hoc est? etiam in amplexus ruit? </div><div class="l">stringatur ensis, merita supplicia exigat.</div><div class="l">en impudicum crine contorto caput</div><div class="l">laeva reflexi: iustior numquam focis</div><div class="l">datus tuis est sanguis, arquitenens dea.</div><div class="speaker">Ph.</div><div class="l">Hippolyte, nunc me compotem voti facis: </div><div class="l">sanas furentem. maius hoc voto meo est,</div><div class="l">salvo ut pudore manibus immoriar tuis.</div><div class="speaker">Hipp.</div><div class="l">Abscede, vive ne quid exores, et hic</div><div class="l">contactus ensis deserat castum latus.</div><div class="l">quis eluet me Tanais aut quae barbaris </div><div class="l">Maeotis undis Pontico incumbens mari?</div><div class="l">non ipse toto magnus Oceano pater</div><div class="l">tantum expiarit sceleris, o silvae, o ferae!</div><div class="speaker">Nvtr.</div><div class="l">Deprensa culpa est. anime, quid segnis stupes?</div><div class="l">regeramus ipsi crimen atque ultro impiam </div><div class="l">Venerem arguamus: scelere velandum est scelus:</div><div class="l">tutissimum est inferre, cum timeas, gradum.</div><div class="l">ausae priores simus an passae nefas,</div><div class="l">secreta cum sit culpa, quis testis sciet?</div><div class="l">Adeste, Athenae! fida famulorum manus, </div><div class="l">fer opem! nefandi raptor Hippolytus stupri</div><div class="l">instat premitque, mortis intentat metum,</div><div class="l">ferro pudicam terret— en praeceps abit</div><div class="l">ensemque trepida liquit attonitus fuga.</div><div class="l">pignus tenemus sceleris, hanc maestam prius </div><div class="l">recreate, crinis tractus et lacerae comae</div><div class="l">ut sunt remaneant, facinoris tanti notae,</div><div class="l">perferte 4n urbem, recipe iam sensus, era.</div><span class="pagebreak" id="index.xml-pb-d30e1931">[Page p.182]</span><div class="l">quid te ipsa lacerans omnium adspectus fugis?</div><div class="l">mens inpudicam facere, non casus solet. </div><span class="">card 736</span><div class="speaker">Chorus</div><div class="l">Fugit insanae similis procellae,</div><div class="l">ocior nubes glomerante Coro,</div><div class="l">ocior cursum rapiente flamma,</div><div class="l">stella cum ventis agitata longos</div><div class="l">porrigit ignes. </div><div class="l">Conferat tecum decus omne priscum</div><div class="l">fama miratrix senioris aevi:</div><div class="l">pulchrior tanto tua forma lucet,</div><div class="l">clarior quanto micat orbe pleno</div><div class="l">cum suos ignes coeunte cornu </div><div class="l">iunxit et curru properante pernox</div><div class="l">exerit vultus rubicunda Phoebe</div><div class="l">nec tenent stellae faciem minores;</div><div class="l">talis est. primas referens tenebras,</div><div class="l">nuntius noctis, modo lotus undis </div><div class="l">Hesperus, pulsis iterum tenebris</div><div class="l">Lucifer idem.</div><div class="l">Et tu. thyrsigera Liber ab India.</div><div class="l">intonsa iuvenis perpetuum coma,</div><div class="l">tigres pampinea cuspide territans </div><div class="l">ac mitra cohibens cornigerum caput,</div><div class="l">non vinces rigidas Hippolyti comas.</div><div class="l">ne vultus nimium suspicias tuos:</div><div class="l">omnis per populos fabula distulit,</div><div class="l">Phaedrae quem Bromio praetulerit soror. </div><div class="l">Anceps forma bonum mortalibus,"</div><div class="l">exigui donum breve temporis,</div><div class="l">ut velox celeri pede laberis!</div><span class="pagebreak" id="index.xml-pb-d30e1998">[Page p.183]</span><div class="l">Non sic prata novo vere decentia</div><div class="l">aestatis calidae despoliat vapor, </div><div class="l">saevit solstitio cum medius dies</div><div class="l">et noctes brevibus praecipitant rotis</div><div class="l">languescunt folio et lilia pallido:</div><div class="l">ut gratae capiti deficiunt comae</div><div class="l">et fulgor teneris qui radiat genis </div><div class="l">momento rapitur nullaque non dies</div><div class="l">formonsi spolium corporis abstulit.</div><div class="l">res est forma fugax: quis sapiens bono</div><div class="l">confidat fragili? dum licet, utere.</div><div class="l">tempus te tacitum subruit. horaque </div><div class="l">semper praeterita deterior subit.</div><div class="l">Quid deserta petis? tutior aviis</div><div class="l">non est forma locis: te nemore abdito,</div><div class="l">cum Titan medium constituit diem,</div><div class="l">cingent turba licens Naides improbae, </div><div class="l">formonsos solitae claudere fontibus,</div><div class="l">et somnis facient insidias tuis</div><div class="l"><span class="strikethrough">lascivae nemorum deae</span></div><div class="l">Panas quae Dryades montivagos petunt,</div><div class="l">aut te stellifero despiciens polo </div><div class="l">sidus post veteres Arcadas editum</div><div class="l">currus non poterit flectere candidos.</div><div class="l">et nuper rubuit, nullaque lucidis</div><div class="l">nubes sordidior vultibus obstitit:</div><div class="l">at nos solliciti numine turbido, </div><span class="pagebreak" id="index.xml-pb-d30e2059">[Page p.184]</span><div class="l">tractari! Thessalicis carminibus rati,</div><div class="l">tinnitus dedimus: tu fueras labor</div><div class="l">et tu causa morae, te dea noctium</div><div class="l">dum spectat celeres sustinuit vias.</div><div class="l">Vexent hanc faciem frigora parcius, </div><div class="l">haec solem facies rarius appetat:</div><div class="l">lucebit Pario marmore clarius,</div><div class="l">quam grata est facies torva viriliter</div><div class="l">et pondus veteris triste supercili!</div><div class="l">Phoebo colla licet splendida compares: </div><div class="l">illum caesaries nescia colligi</div><div class="l">perfundens umeros ornat et integit;</div><div class="l">te frons hirta decet, te brevior coma</div><div class="l">nulla lege iacens; tu licet asperos</div><div class="l">pugnacesque deos viribus audeas </div><div class="l">et vasti spatio vincere corporis:</div><div class="l">aequas. Herculeos nam iuvenis toros,</div><div class="l">Martis belligeri pectore latior,</div><div class="l">si dorso libeat cornipedis vehi,</div><div class="l">frenis Castorea mobilior manu </div><div class="l">Spartanum poteris flectere Cyllaron.</div><div class="l">ammentum digitis tende prioribus</div><div class="l">et totis iaculum dirige viribus:</div><div class="l">tam longe, dociles spicula figere,</div><div class="l">non mittent gracilem Cretes harundinem. </div><div class="l">aut si tela modo spargere Parthico</div><div class="l">in caelum placeat, nulla sine alite</div><div class="l">descendent, tepido viscere condita</div><div class="l">praedam de mediis nubibus afferent.</div><div class="l">Raris forma viris (saecula perspice) </div><div class="l">inpunita fuit. te melior deus</div><div class="l">tutum praetereat formaque nobilis</div><div class="l">deformis senii monstret imaginem.</div><span class="pagebreak" id="index.xml-pb-d30e2129">[Page p.185]</span><div class="l">Quid sinat inausum feminae praeceps furor?</div><div class="l">nefanda iuveni crimina insonti apparat. </div><div class="l">en scelera! quaerit crine lacerato fidem,</div><div class="l">decus omne turbat capitis, umectat genas:</div><div class="l">instruitur omni fraude feminea dolus.</div><div class="l">Sed iste quisnam est, regium in vultu decus</div><div class="l">gerens et alto vertice attollens caput? </div><div class="l">ut ora iuveni paria Perithoo gerit,</div><div class="l">ni languido pallore canderent genae</div><div class="l">staretque recta squalor incultus coma.</div><div class="l">en ipse Theseus redditus terris adest.</div><span class="">card 835</span><div class="speaker">Theseus Nutrix</div><div class="l">Tandem profugi noctis aeternae plagam </div><div class="l">vastoque manes carcere umbrantem polum,</div><div class="l">et vix cupitum sufferunt oculi diem.</div><div class="l">iam quarta Eleusin dona Triptolemi secat</div><div class="l">paremque totiens libra composuit diem,</div><div class="l">ambiguus ut me sortis ignotae labor </div><div class="l">detinuit inter mortis et vitae mala.</div><div class="l">pars una vitae mansit extincto mihi:</div><div class="l">sensus malorum; finis Alcides fuit,</div><div class="l">qui cum revulsum Tartaro abstraheret canem,</div><div class="l">me quoque supernas pariter ad sedes tulit. </div><div class="l">sed fessa virtus robore antiquo caret</div><div class="l">trepidantque gressus, heu, labor quantus fuit</div><div class="l">Phlegethonte ab imo petere longinquum aethera</div><div class="l">pariterque mortem fugere et Alciden sequi.</div><div class="l">Quis fremitus aures flebilis pepulit meas? </div><div class="l">expromat aliquis, luctus et lacrimae et dolor,</div><span class="pagebreak" id="index.xml-pb-d30e2192">[Page p.186]</span><div class="l">in limine ipso maesta lamentatio?</div><div class="l">auspicia digna prorsus inferno hospite.</div><div class="speaker">Nvtr.</div><div class="l">Tenet obstinatum Phaedra consilium necis</div><div class="l">fletusque nostros spernit ac morti imminet. </div><div class="speaker">Thes.</div><div class="l">Quae causa leti? reduce cur moritur viro?</div><div class="speaker">Nvtr.</div><div class="l">Haec ipsa letum causa maturum attulit.</div><div class="speaker">Thes.</div><div class="l">Perplexa magnum verba nescio quid tegunt.</div><div class="l">effare aperte quis gravet mentem dolor.</div><div class="speaker">Nvtr.</div><div class="l">Haut pandit ulli; maesta secretum occulit </div><div class="l">statuitque secum ferre quo moritur malum.</div><div class="l">iam perge, quaeso, perge: properato est opus.</div><div class="speaker">Thes.</div><div class="l">Reserate clausos regii postes laris.</div><div class="speaker">Theseus Phaedra Nutrix Tacita</div><div class="l">0 socia thalami, sicine adventum viri</div><div class="l">et expetiti coniugis vultum excipis? </div><div class="l">quin ense viduas dexteram atque animum mihi</div><div class="l">restituis et te quicquid e vita fugat</div><div class="l">expromis?</div><div class="speaker">Ph.</div><div class="l">Eheu, per tui sceptrum imperi,</div><div class="l">magnanime Theseu, perque natorum indolem</div><div class="l">tuosque reditus perque iam cineres meos, </div><div class="l">permitte mortem,</div><div class="speaker">Thes.</div><div class="l">Causa quae cogit mori?</div><div class="speaker">Ph.</div><div class="l">Si causa leti dicitur, fructus perit.</div><div class="speaker">Thes.</div><div class="l">Nemo istud alius, me quidem excepto, audiet.</div><div class="speaker">Ph.</div><div class="l">Aures pudica coniugis solas timet.</div><div class="speaker">Thes.</div><div class="l">Effare: fido pectore arcana occulam. </div><div class="speaker">Ph.</div><div class="l">Alium silere quod voles, primus sile.</div><div class="speaker">Thes.</div><div class="l">Leti facultas nulla continget tibi.</div><div class="speaker">Ph.</div><div class="l">Mori volenti desse mors numquam potest.</div><span class="pagebreak" id="index.xml-pb-d30e2300">[Page p.187]</span><div class="speaker">Thes.</div><div class="l">Quod sit luendum morte delictum indica.</div><div class="speaker">Ph.</div><div class="l">Quod vivo.</div><div class="speaker">Thes.</div><div class="l">Lacrimae nonne te nostrae movent? </div><div class="speaker">Ph.</div><div class="l">Mors optima est perire lacrimandum suis.</div><div class="speaker">Thes.</div><div class="l">Silere pergit, verbere ac vinclis opus;</div><div class="l">altrixque prodet quicquid haec fari abnuit.</div><div class="l">vincite ferro, verberum vis extrahat</div><div class="l">secreta mentis,</div><div class="speaker">Ph.</div><div class="l">Ipsa iam fabor. mane. </div><div class="speaker">Thes.</div><div class="l">Quidnam ora maesta avertis et lacrimas genis</div><div class="l">subito coortas veste praetenta optegis?</div><div class="speaker">Ph.</div><div class="l">Te, te, creator caelitum, testem invoco</div><div class="l">et te, coruscum lucis aetheriae iubar,</div><div class="l">t ex cuius ortu nostra dependet domus: </div><div class="l">temptata precibus restiti; ferro ac minis</div><div class="l">non cessit animus: vim tamen corpus tulit.</div><div class="l">labem hanc pudoris eluet noster cruor.</div><div class="speaker">Thes.</div><div class="l">Quis, ede, nostri decoris eversor fuit?</div><div class="speaker">Ph.</div><div class="l">Quem rere minime,</div><div class="speaker">Thes.</div><div class="l">Quis sit audire expeto. </div><div class="speaker">Ph.</div><div class="l">Hic dicet ensis quem tumultu territus</div><div class="l">liquit stuprator civium accursum timens.</div><span class="">card 898</span><div class="speaker">Thes.</div><div class="l">Quod facinus, heu me, cerno? quod monstrum intuor?</div><div class="l">regale patris asperum signis ebur</div><div class="l">capulo refulget, gentis Actaeae decus. </div><div class="l">sed ipse quonam evasit?</div><div class="speaker">Ph.</div><div class="l">Hi trepidum fuga</div><div class="l">videre famuli concitum celeri pede.</div><div class="speaker">Thes.</div><div class="l">Pro sancta Pietas, pro gubernator poli</div><div class="l">et qui secundum fluctibus regnum moves,</div><div class="l">unde ista venit generis infandi lues? </div><div class="l">hunc Graia tellus aluit an Taurus Scythes</div><span class="pagebreak" id="index.xml-pb-d30e2413">[Page p.188]</span><div class="l">Colchusque Phasis? redit ad auctores genus</div><div class="l">stirpemque primam degener sanguis refert.</div><div class="l">est prorsus iste gentis armiferae furor,</div><div class="l">odisse Veneris foedera et castum diu </div><div class="l">vulgare populis corpus, o tetrum genus</div><div class="l">nullaque victum lege melioris soli!</div><div class="l">ferae quoque ipsae Veneris evitant nefas,</div><div class="l">generisque leges inscius servat pudor.</div><div class="l">ubi vultus ille et ficta maiestas viri </div><div class="l">atque habitus horrens, prisca et antiqua appetens,'</div><div class="l">morumque senium triste et affectus graves?</div><div class="l">o vita fallax, abditos sensus geris</div><div class="l">animisque pulchram turpibus faciem induis:</div><div class="l">pudor impudentem celat, audacem quies, </div><div class="l">pietas nefandum; vera fallaces probant</div><div class="l">simulantque molles dura. silvarum incola</div><div class="l">ille efferatus castus intactus rudis,</div><div class="l">mihi te reservas? a meo primum toro</div><div class="l">et scelere tanto placuit ordiri virum? </div><div class="l">iam iam superno numiui grates ago,</div><div class="l">quod icta nostra cecidit Antiope manu,</div><div class="l">quod non ad antra Stygia descendens tibi</div><div class="l">matrem reliqui, profugus ignotas procul</div><div class="l">percurre gentes: te licet terra ultimo </div><div class="l">summota mundo dirimat Oceani plagis</div><div class="l">orbemque nostris pedibus obversum colas,</div><div class="l">licet in recessu penitus extremo abditus</div><div class="l">horrifera celsi regna transieris poli</div><div class="l">hiemesque supra positus et canas nives </div><div class="l">gelidi frementes liqueris Boreae ruinas</div><div class="l">post te furentes, sceleribus poenas dabis.</div><div class="l">profugum per omnis pertinax latebras premam:</div><div class="l">longinqua clausa abstrusa diversa invia</div><span class="pagebreak" id="index.xml-pb-d30e2483">[Page p.189]</span><div class="l">emetiemur, nullus obstabit locus: </div><div class="l">scis unde redeam, tela quo mitti haud queunt,</div><div class="l">huc vota mittam, genitor aequoreus dedit</div><div class="l">ut vota prono terna concipiam deo.</div><div class="l">et invocata munus hoc sanxit Styge.</div><div class="l">En perage donum triste, regnator freti! </div><div class="l">non cernat ultra lucidum Hippolytum diem</div><div class="l">adeatque manes iuvenis iratos patri,</div><div class="l">fer abominandam nunc opem gnato, parens:</div><div class="l">numquam supremum numinis munus tui</div><div class="l">consumeremus. magna ni premerent mala: </div><div class="l">inter profunda Tartara et Ditem horridum</div><div class="l">et imminentes regis inferni minas,</div><div class="l">voto peperci: redde nunc pactam fidem,</div><div class="l">genitor, moraris? cur adhuc undae silent?</div><div class="l">nunc atra ventis nubila impellentibus </div><div class="l">subtexe noctem, sidera et caelum eripe,</div><div class="l">effunde pontum, vulgus aequoreum cie</div><div class="l">fluctusque ab imo tumidus Oceano voca.</div><span class="">card 959</span><div class="speaker">Chorus</div><div class="l">O magna parens, Natura, deum</div><div class="l">tuque igniferi rector Olympi, </div><div class="l">qui sparsa cito sidera mundo</div><div class="l">cursusque vagos rapis astrorum</div><div class="l">celerique polos cardine versas,</div><div class="l">cur tanta tibi cura perennes</div><div class="l">agitare vias aetheris alti, </div><div class="l">ut nunc canae frigora brumae</div><span class="pagebreak" id="index.xml-pb-d30e2544">[Page p.190]</span><div class="l">nudent silvas,</div><div class="l">nunc arbustis redeant umbrae,</div><div class="l">nunc aestivi colla leonis</div><div class="l">Cererem magno fervore coquant </div><div class="l">viresque suas temperet annus?</div><div class="l">sed cur idem qui tanta regis,</div><div class="l">sub quo vasti pondera mundi</div><div class="l">librata suos ducunt orbes,</div><div class="l">hominum nimium' securus abes, </div><div class="l">non sollicitus</div><div class="l">prodesse bonis, nocuisse malis?</div><div class="l">res humanas ordine nullo</div><div class="l">Fortuna regit sparsitque manu</div><div class="l">munera caeca, peiora fovens; </div><div class="l">vincit sanctos dira libido,</div><div class="l">fraus sublimi regnat in aula.</div><div class="l">tradere turpi fasces populus</div><div class="l">gaudet, eosdem colit atque odit.</div><div class="l">tristis virtus perversa tulit </div><div class="l">praemia recti:</div><div class="l">castos sequitur mala paupertas</div><div class="l">vitioque potens regnat adulter:</div><div class="l">o vane pudor falsumque decus! </div><div class="l">Sed quid citato nuntius properat gradu </div><div class="l">rigatque maestis lugubrem vultum genis? </div><div class="speaker">Nuntius Theseus</div><div class="l">O sors acerba et dura, famulatus gravis,</div><div class="l">cur me ad nefandum nuntium casus vocat?</div><div class="speaker">Thes.</div><div class="l">Ne metue cladis fortiter fari asperas:</div><span class="pagebreak" id="index.xml-pb-d30e2610">[Page p.191]</span><div class="l">non imparatum pectus aerumnis fero.</div><div class="speaker">Nvnt.</div><div class="l">Vocem dolori lingua luctificam negat. </div><div class="speaker">Thes.</div><div class="l">Proloquere quae sors aggravet quassam domum.</div><div class="speaker">Nvnt.</div><div class="l">Hippolytus, heu me, flebili leto occubat.</div><div class="speaker">Thes.</div><div class="l">Gnatum parens obisse iam pridem scio:</div><div class="l">nunc raptor obiit, mortis effare ordinem.</div><span class="">card 1000</span><div class="speaker">Nvnt.</div><div class="l">Vt profugus urbem liquit infesto gradu </div><div class="l">celerem citatis passibus cursum explicans,</div><div class="l">celso sonipedes ocius subigit iugo</div><div class="l">et ora frenis domita substrictis ligat.</div><div class="l">tum multa secum effatus et patrium solum</div><div class="l">abominatus saepe genitorem ciet </div><div class="l">acerque habenis lora permissis quatit:</div><div class="l">cum subito vastum tonuit ex alto mare</div><div class="l">crevitque in astra, nullus inspirat salo</div><div class="l">ventus, quieti nulla pars caeli strepit</div><div class="l">placidumque pelagus propria tempestas agit. </div><div class="l">non tantus Auster Sicula disturbat freta</div><div class="l">nec tam furens Ionius exsurgit sinus</div><div class="l">regnante Coro, saxa cum fluctu tremunt</div><div class="l">et cana summum spuma Leucaten ferit.</div><div class="l">consurgit ingens pontus in vastum aggerem, </div><div class="l"><span class="strikethrough">tumidumque monstro pelagus in terras ruit.</span></div><div class="l">nec ista ratibus tanta construitur lues:</div><div class="l">terris minatur; fluctus haud cursu levi</div><div class="l">provolvitur: nescio quid onerato sinu</div><div class="l">gravis unda portat, quae novum tellus caput </div><div class="l">ostendit astris? Cyclas exoritur nova?</div><div class="l"><span class="strikethrough">latuere rupes numine Epidauri dei</span></div><div class="l"><span class="strikethrough">et scelere petrae nobiles Scironides</span></div><span class="pagebreak" id="index.xml-pb-d30e2699">[Page p.192]</span><div class="l"><span class="strikethrough">et quae duobus terra comprirnitur fretis.</span></div><div class="l">haec dum stupentes quaerimus, totum en mare </div><div class="l">immugit, omnes undique scopuli adstrepunt;</div><div class="l">summum cacumen rorat expulso sale.</div><div class="l">spumat vomitque vicibus alternis aquas</div><div class="l">qualis per alta vehitur Oceani freta</div><div class="l">fluctum refundens ore physeter capax. , </div><div class="l">inhorruit concussus undarum globus</div><div class="l">solvitque sese et litori invexit malum</div><div class="l">maius timore, pontus in terras ruit</div><div class="l">suumque monstrum sequitur— os quassat tremor.</div><div class="l">quis habitus illi corporis vasti fuit! </div><div class="l">caerulea taurus colla sublimis gerens</div><div class="l">erexit altam fronte viridanti iubam;</div><div class="l">stant hispidae auris, orbibus varius color,</div><div class="l">et quem feri dominator habuisset gregis</div><div class="l">et quem sub undis natus: hinc flammam vomunt </div><div class="l">oculi, hinc relucent caerula insignes nota;</div><div class="l">opima cervix arduos tollit toros</div><div class="l">naresque hiulcis haustibus patulae fremunt;</div><div class="l">musco tenaci pectus ac palear viret,</div><div class="l">longum iubente spargitur fuco latus; </div><div class="l">tum pone tergus ultima in monstrum coit</div><div class="l">facies et ingens belua immensam trahit</div><div class="l">squamosa partem, talis extremo mari</div><div class="l">pistrix citatas sorbet aut frangit rates.</div><div class="l">tremuere terrae, fugit attonitum pecus </div><div class="l">passim per agros nec suos pastor sequi</div><div class="l">meminit iuvencos; omnis e saltu fera</div><span class="pagebreak" id="index.xml-pb-d30e2764">[Page p.193]</span><div class="l">diffugit, omnis frigido exsanguis metu</div><div class="l">venator horret, solus immunis metu</div><div class="l">Hippolytus artis continet frenis equos </div><div class="l">pavidosque notae vocis hortatu ciet.</div><div class="l">est alta ad agros collibus ruptis via,</div><div class="l">vicina tangens spatia suppositi maris;</div><div class="l">hic se illa moles acuit atque iras parat.</div><div class="l">ut cepit animos seque praetemptans satis </div><div class="l">prolusit irae, praepeti cursu evolat,</div><div class="l">summam citato vix gradu tangens humum,</div><div class="l">et torva currus ante trepidantes stetit.</div><div class="l">contra feroci gustus insurgens minax</div><div class="l">vultu nec ora mutat et magnum intonat: </div><div class="l">'haud frangit animum vanus hic terror meum:</div><div class="l">nam mihi paternus vincere est tauros labor.'</div><div class="l">inobsequentes protinus frenis equi</div><div class="l">rapuere currum iamque derrantes via,</div><div class="l">quacumque rabidos pavidus evexit furor, </div><div class="l">hac ire pergunt seque per scopulos agunt.</div><div class="l">at ille, qualis turbido rector mari</div><div class="l">ratem retentat, ne det obliquum latus,</div><div class="l">et arte fluctum fallit, haud aliter citos</div><div class="l">currus gubernat: ora nunc pressis trahit </div><div class="l">constricti frenis, terga nunc torto frequens</div><div class="l">verbere cohercet. sequitur adsiduus comes,</div><div class="l">nunc aequa carpens spatia, nunc contra obvius</div><div class="l">oberrat, omni parte terrorem movens.</div><div class="l">non-licuit ultra fugere: nam toto obvius </div><div class="l">incurrit ore corniger ponti horridus.</div><div class="l">tum vero pavida sonipedes mente exciti</div><span class="pagebreak" id="index.xml-pb-d30e2827">[Page p.194]</span><div class="l">imperia solvunt seque luctantur iugo</div><div class="l">eripere rectique in pedes iactant onus.</div><div class="l">praeceps in ora fusus implicuit cadens </div><div class="l">laqueo tenaci corpus et quanto magis</div><div class="l">pugnat, sequaces hoc magis nodos ligat.</div><div class="l">sensere pecudes facinus— et curru levi,</div><div class="l">dominante nullo, qua timor iussit ruunt.</div><div class="l">talis per auras non suum agnoscens onus </div><div class="l">Solique falso creditum indignans diem</div><div class="l">Phaethonta currus devio excussit polo.</div><div class="l">late cruentat arva et inrisum caput</div><div class="l">scopulis resultat; auferant dumi comas,</div><div class="l">et ora duras pulchra populatur lapis </div><div class="l">peritque multo vulnere infelix decor.</div><div class="l">moribunda celeres membra pervolvunt rotae:</div><div class="l">tandemque raptum truncus ambusta sude</div><div class="l">medium per inguen stipite ingesto tenet,</div><div class="l">paulumque domino currus affixo stetit. </div><div class="l">haesere biiuges vulnere— et pariter moram</div><div class="l">dominumque rumpunt, inde semanimem secant</div><div class="l">virgulta, acutis asperi vepres rubis</div><div class="l">omnisque truncus corporis partem tulit.</div><div class="l">errant per agros funebris famuli manus, </div><div class="l">per illa qua distinctus Hippolytus loca</div><div class="l">longum cruenta tramitem signat nota,</div><div class="l">maestaeque domini membra vestigant canes.</div><div class="l">necdum dolentum sedulus potuit labor</div><div class="l">explere corpus, hocine est formae decus? </div><div class="l">qui modo paterni clarus imperii comes</div><div class="l">et certus heres siderum fulsit modo,</div><div class="l">passim ad supremos ille colligitur rogos</div><div class="l">et funeri confertur.</div><div class="speaker">Thes.</div><div class="l">O nimium potens,</div><span class="">card 1115</span><span class="pagebreak" id="index.xml-pb-d30e2901">[Page p.195]</span><div class="l">quanto parentes sanguinis vinclo tenes. </div><div class="l">natura, quam te colimus inviti quoque:</div><div class="l">occidere volui noxium, amissum fleo.</div><div class="speaker">Nvnt.</div><div class="l">Gaudere non est ipse quod voluit potens.</div><div class="speaker">Thes.</div><div class="l">Equidem malorum maximum hunc cumulum reor,</div><div class="l">si abominaiida casus optanda efficit. </div><div class="speaker">Nvnt.</div><div class="l">Et si odia servas, cur madent fletu genae?</div><div class="speaker">Thes.</div><div class="l">Quod interemi non, quod amisi fleo.</div><div class="speaker">Chorus</div><div class="l">Quanti casus humana rotant!</div><div class="l">minor in parvis Fortuna furit</div><div class="l">leviusque ferit leviora deus; </div><div class="l">servat placidos obscura quies</div><div class="l">praebetque senes casa securos.</div><div class="l">Admota aetheriis culmina sedibus</div><div class="l">Euros excipiunt, excipiunt Notos,</div><div class="l">insani Boreae minas </div><div class="l">imbriferumque Corum.</div><div class="l">Raros patitur fulminis ictus</div><div class="l">umida vallis:</div><div class="l">tremuit telo Iovis altisoni</div><div class="l">Caucasus ingens Plirygiurnque nemus </div><div class="l">matris Cybeles: metuens caelo</div><div class="l">Iuppiter alto vicina petit;</div><div class="l">non capit umquam magnos motus</div><div class="l">humilis tecti plebeia domus.</div><div class="l"><span class="strikethrough">circa regna tonat</span></div><span class="pagebreak" id="index.xml-pb-d30e2973">[Page p.196]</span><div class="l">Volat ambiguis mobilis alis</div><div class="l">hora, nec ulli praestat velox</div><div class="l">Fortuna fidem,</div><div class="l">hic qui clari <span class="gap"> [...]</span> sidera mundi</div><div class="l">nitidumque diem morte relicta. </div><div class="l">luget maestos tristis reditus</div><div class="l">ipsoque magis flebile Averno</div><div class="l">sedis patriae videt hospitium.</div><div class="l">Pallas Actaeae veneranda genti,</div><div class="l">quod tuus caelum superosque Theseus </div><div class="l">spectat et fugit Stygias paludes,</div><div class="l">casta nil debes patruo rapaci:</div><div class="l">constat inferno numerus tyranno.</div><div class="l">Quae vox ab altis flebilis tectis sonat</div><div class="l">strictoque vaecors Phaedra quid ferro parat? </div><div class="speaker">Theseus Phaedra Chorus</div><div class="l">Quis te dolore percitam instigat furor?</div><div class="l">quid ensis iste quidve vociferatio</div><div class="l">planctusque supra corpus invisum volunt?</div><div class="speaker">Ph.</div><div class="l">Me, me, profundi saeve dominator freti,</div><div class="l">invade et in me monstra caerulei maris </div><div class="l">emitte, quicquid intimo Tethys sinu</div><div class="l">extrema gestat, quicquid Oceanus vagis</div><div class="l">complexus undis ultimo fluctu tegit,</div><div class="l">o dure Theseu semper, o numquam ad tuos</div><div class="l">tuto reverse: gnatus et genitor nece </div><span class="pagebreak" id="index.xml-pb-d30e3034">[Page p.197]</span><div class="l">reditus tuos luere; pervertis domum</div><div class="l">amore semper coniugum aut odio nocens.</div><div class="l">Hippolyte, tales intuor vultus tuos</div><div class="l">talesque feci? membra quis saevus Sinis</div><div class="l">aut quis Procrustes sparsit aut quis Cresius, </div><div class="l">Daedalea vasto claustra mugitu replens,</div><div class="l">taurus biformis ore cornigero ferox</div><div class="l">divulsit? heu me. quo tuus fugit decor</div><div class="l">oculique nostrum sidus? exanimis iaces?</div><div class="l">ades parumper verbaque exaudi mea— </div><div class="l">nil turpe loquimur: hac manu poenas tibi</div><div class="l">solvam et nefando pectori ferrum inseram</div><div class="l">animaque Phaedram pariter ac scelere exuam,</div><div class="l">et te per undas perque Tartareos lacus.</div><div class="l">per Styga, per amnes igneos amens sequar. </div><div class="l">placemus umbras: capitis exuvias cape</div><div class="l">laceraeque frontis accipe abscisam comam.</div><div class="l">non licuit animos iungere, at certe licet</div><div class="l">iunxisse fata. morere, si casta es, viro;</div><div class="l">si incesta, amori, coniugis thalamos petam </div><div class="l">tanto impiatos facinore? hoc derat nefas,</div><div class="l">ut vindicato sancta fruereris toro.</div><div class="l">o mors amoris una sedamen mali,</div><div class="l">o mors ^pudoris maximum laesi decus,</div><div class="l">confugimus ad te: pande placatos sinus. </div><div class="l">Audite, Athenae, tuque, funesta pater</div><div class="l">peior noverca: falsa memoravi et nefas,</div><div class="l">quod ipsa demens pectore insano hauseram,</div><div class="l">mentita finxi. vana punisti pater,</div><div class="l">iuvenisque castus crimine incesto iacet, </div><div class="l">pudicus, insons— recipe iam mores tuos.</div><div class="l">mucrone pectus impium iusto patet</div><span class="pagebreak" id="index.xml-pb-d30e3102">[Page p.198]</span><div class="l">cruorque sancto solvit inferias viro.</div><span class="">card 1199</span><div class="speaker">Thes.</div><div class="l">Quid facere rapto debeas gnato parens.</div><div class="l">disce a noverca: condere Acherontis plagis. </div><div class="l">Pallidi fauces Averni vosque, Taenarei specus,</div><div class="l">unda miseris grata Lethes vosque, torpentes lacus,</div><div class="l">impium rapite atque mersum premite perpetuis malis,</div><div class="l">nunc adeste, saeva ponti monstra, nunc vastum mare,</div><div class="l">ultimo quodcumque Proteus aequorum abscondit sinu, </div><div class="l">meque ovantem scelere tanto rapite in altos gurgites,</div><div class="l">tuque semper, genitor, irae facilis assensor meae,</div><div class="l">morte facili dignus haud sum qui nova natum nece</div><div class="l">segregem sparsi per agros quique, dum falsum nefas</div><div class="l">exsequor vindex severus, incidi in verum scelus. </div><div class="l">sidera et manes et undas scelere complevi meo:</div><div class="l">amplius sors nulla restat; regna me norunt tria.</div><div class="l">In hoc redimus? patuit ad caelum via,</div><div class="l">bina ut viderem funera et geminam necem,</div><div class="l">caelebs et orbus funebres una face </div><div class="l">ut concremarem prolis ac thalami rogos?</div><div class="l">donator atrae lucis, Alcide, tuum</div><div class="l">Diti remitte munus; ereptos mihi</div><div class="l">restitue manes, impius frustra invoco</div><div class="l">mortem relictam— crudus et leti artifex, </div><div class="l">exitia machinatus insolita effera,</div><div class="l">nunc tibimet ipse iusta supplicia irroga.</div><div class="l">pinus coacto vertice attingens humum</div><div class="l">caelo remissum findat in geminas trabes,</div><span class="pagebreak" id="index.xml-pb-d30e3164">[Page p.199]</span><div class="l">mittarve praeceps saxa per Scironia? </div><div class="l">graviora vidi, quae pati clausos iubet</div><div class="l">Phlegethon nocentes igneo cingens vado:</div><div class="l">quae poena memet maneat et sedes, scio.</div><div class="l">umbrae nocentes, cedite et cervicibus</div><div class="l">bis, his repositum degravet fessas manus </div><div class="l">saxum, seni perennis Aeolio labor-,</div><div class="l">me ludat amnis ora vicina alluens;</div><div class="l">vultur relicto transvolet Tityo ferus</div><div class="l">meumque poenae semper accrescat iecur;</div><div class="l">et tu mei requiesce Perithoi pater: </div><div class="l">haec incitatis membra turbinibus ferat</div><div class="l">numquam resistens orbe revoluto rota.</div><div class="l">dehisce tellus, recipe me dirum chaos,</div><div class="l">recipe, haec ad umbras iustior nobis via est:</div><div class="l">gnatum sequor— ne metue qui manes regis: </div><div class="l">casti venimus; recipe me aeterna domo</div><div class="l">non exiturum, non movent divos preces;</div><div class="l">at si rogarem scelera, quam proni forent.</div><div class="speaker">Chor.</div><div class="l">Theseu, querelis tempus aeternum manet:</div><div class="l">nunc iusta nato solve et absconde ocius </div><div class="l">dispersa foede membra laniatu effero.</div><div class="speaker">Thes.</div><div class="l">Huc, huc reliquias vehite cari corporis</div><div class="l">pondusque et artus temere congestos date.</div><div class="l">Hippolytus hic est? crimen agnosco meum:</div><div class="l">ego te peremi; neu nocens tantum semel </div><div class="l">solusve fierem, facinus ausurus parens</div><div class="l">patrem advocavi. munere en patrio fruor,</div><div class="l">o triste fractis orbitas annis malum!</div><div class="l">complectere artus, quodque de nato est super,</div><div class="l">miserande, maesto pectore incumbens fove. </div><div class="speaker">Chor.</div><div class="l">Disiecta genitor membra laceri corporis</div><span class="pagebreak" id="index.xml-pb-d30e3240">[Page p.200]</span><div class="l">in ordinem dispone et errantes loco</div><div class="l">restitue partes: fortis hic dextrae locus,</div><div class="l">hic laeva frenis docta moderandis manus</div><div class="l">ponenda: laevi lateris agnosco notas. </div><div class="l">quam magna lacrimis pars adhuc nostris abest!</div><div class="speaker">Thes.</div><div class="l">Durate trepidae lugubri officio manus,</div><div class="l">fletusque largos sistite, arentes genae,</div><div class="l">dum membra nato genitor adnumerat suo</div><div class="l">corpusque fingit, hoc quid est forma carens </div><div class="l">et turpe, multo vulnere abruptum undique?</div><div class="l">quae pars tui sit dubito; sed pars est tui:</div><div class="l">hic, hic repone, non suo, at vacuo loco.</div><div class="l">haecne illa facies igne sidereo nitens,</div><div class="l">inimica flectens lumina? huc cecidit decor? </div><div class="l">o dira fata, numinum o saevus favor!</div><div class="l">sic ad parentem natus ex voto redit?</div><div class="l">en haec suprema dona genitoris cape,</div><div class="l">saepe efferendus; interim haec ignes ferant.</div><div class="l">Patefacite acerbam caede funesta domum: </div><div class="l">Mopsopia claris tota lamentis sonet,</div><div class="l">vos apparate regii flammam rogi;</div><div class="l">at vos per agros corporis partes vagas</div><div class="l">inquirite. istam terra defossam premat,</div><div class="l">gravisque tellus impio capiti incubet. </div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Seneca.
	    Date: 2009-01-01<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:27:29Z.
	       SAXON HE 9.8.0.5.
		 --></address></div></body></html>