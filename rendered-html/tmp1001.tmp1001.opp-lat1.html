<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">ANNO DOMINI DX VIII. VIGILIUS TAPSENSIS.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">ANNO DOMINI DX VIII. VIGILIUS TAPSENSIS.</span></span></h2><div><span class="titlem">NOTITIA EX CAVE.</span></div><p><span class="">PLSection A</span>Vigilius, gente Afcr, Tapsensis sive Tapsilanus in <br /> provincia Byzacena episcopus, claruit anno 484, quo <br /> Hunnerici regis præcepto Carthaginem evocatus, ut <br /> rationem fidei suæ redderet, Eugenii Carthaginensis <br /> professioni fidei subscripsit, et cum eo pro fide ca­ <br /> tholica constanter militavit. Sævientibus in catholicos <br /> Vandalis Arianis patriam suam deseruisse videtur. <br /> Constantinopolin profectum esse , atque ibi libros <br /> contra Eutycbem condidisse, prodit Theodulphus <br /> Aurelianensis , et Æneas Parisiensis. Vigilium sane <br /> inter Graecos demum versatum esse ex primo operis <br /> istius libro non obscure colligitur. Perperam cum Vi­ <br /> gilio Tridentino confusus; Scriptorum istius ac supe­ <br /> rioris aevi notitiam diu fugit. Certe scripta ejus inter <br /> aliorum opera delituerunt, sub aliorum forasse no- <span class="">PLSection B</span><br /> mine ab ipso Vigilio primum edita ac supposita, hac <br /> staltem ratione, uti accurate conjicit Chirnetius, ut <br /> Arianorum odium atque invidiam fugeret, tantisque <br /> nominibus prætensis sibi suffugium , scriptis aucto­ <br /> ritatem pareret. Tandem opera ejus undique quæsita, <br /> et auctori suo vindicata, collegit Franciscus Chiffle­ <br /> tius supra laudatus , et sequenti ordine disposuit.</p><p>Adversus Nestorium et Eutychem libri V pro defen­ <br /> sione synodi Chalcedonesis, qui sub Vigilii Tridentini <br /> nomine aliquoties prodierunt, Tiguri, 1539, deinde a <br /> Cassandro edidi Colon., 1575, in-8°, et inter opera <br /> Cassandri, p. 514, emendatiores et auctiores a Josia <br /> Simlero editi Basileae, 1571, atque alibi.</p><p>Altercatio sub nomine Athansii adversu, Arium, <br /> site Dialogi duo in concilio Nicæno inter Athanasium <span class="">PLSection C</span><br /> et Arium habiti, Probo judice.</p><p>Dialogi sive Altercatione. III, ab Athanasio contra <br /> Arium, Sabellium et Photinum coram Probo judice <br /> habitæ. Idem cum priore opus censendum est, hoc <br /> tantum discrimine distinctum : quod prius in Africa <br /> a Vigilio, dum Vandalos adhuc timeret, et ab iis <br /> agnosci nollet, scriptum fuerit; ac ab Africa egresso <br /> demum recognitum praefatione mutilatum, locis pie. <br /> risque elimatum, et integro libro tertio Probi judicis <br /> sententiam complexo auctum. Utrumque in unum <br /> "pus compaginatum sub Vigilii Tridentini nomine <br /> edidit Georg. Cassander una cum libris adversus Eu­ <br /> tycheten, Colon., 1575, et inter opera sua pag. 460. <br /> Dialogi priores duo inter Athanasii opera locum male <br /> obtinere solent. <span class="">PLSection D</span></p><p>De Trinitate, sive de unita Trinitate Deitatis contra <br /> Marivadum Arianum libri XII. Neapoli in Campania <br /> scripti, et Athanasio suppositi; sub cujus etiam no­ <br /> mine septem priores libri in editione Athanasii Hei­ <br /> delbergensi prodierunt; integri vero duodecim in <br /> editione Parisiensi, in undecim tamen male divisi, <br /> duobus posterioribus libris in unum conflatis.</p><p><span class="">PLSection A</span>Liber de Unitate Trinitatis ad Optatum, sive Dia­ <br /> logus inter S. Augustinum et Felicianum Arianum <br /> a Vigilio confictus: inter Augustini ofcra haberi <br /> solet.</p><p>De Trinitate adversus Varimadum, seu literarum <br /> Metathesi Marivadum, sectæ Arianae diaconum, et <br /> Ilunnerico regi admodum gratiosum, libri tres sub <br /> Idacii Clari nomine a Vigilio olim evulgati, et sub ejus­ <br /> dem nonine typis sæpius impressi.</p><p>Liber contra Palladium Arianum episcopum, duabus <br /> constans partibus, quarum prior pro concilii Aqui­ <br /> leiensis ann. 581 habiti actis exhibita est in collectio­ <br /> nibus conciliorum, quae post annum 1550 prodierunt ; <br /> altera binas habet editiones, utramque, ut videtur, <br /> a Vigilio, evulgatam. Prima eadem est cum Ambrosii <span class="">PLSection B</span><br /> libro de Fide seu de Consubstantialitate Filii cum Pa­ <br /> tre: secunda, quæ auctior est, eadem est cum Grego­ <br /> rii Nazianzeni Oratione 59. Operi subjiciuntur duae <br /> concilii Aquileiensis epistola;, altera ad episcopos <br /> Galliæ, altera ad Gratianum et Valentinianum impp., <br /> quae concilii actis annumerandæ sunt. Quod ad prio­ <br /> rem altinet, confictam esse a Vigilio hanc disputa­ <br /> tionem sub actorum synodi Aquileiensis nomine, <br /> longo conjecturarum, potius quam argumentorum, <br /> agmine contendit Chiffletius : quod quidem mihi ne­ <br /> quaquam verisimile videtur: neque tantae sunt, quas <br /> affert, ratiunculae; ut in iis refellendis immoremur. <br /> Certe genuinus hisce concilii Aquileiensis Actis nemo <br /> movebit litem, quin eadem ratione, et iisdem fere <br /> argumentis aliarum synodorum Acta in dubium vo- <span class="">PLSection C</span><br /> care possit.</p><p>Solutiones objectionum Arianorum, quas primo Dia­ <br /> logo sub nomine Athanasii contra Arianos a Vigilio, <br /> antequam secundam dialogorum istorum editionem <br /> moliretur, adjectas esse conjicit Chiffletius.</p><p>Opera ista supra enumerata in unum collegit, ac <br /> notis et dissertationibus illustrata edidit Petrus Fran­ <br /> ciscus Chiffletius, Divione, 1664, in-4°. Exinde ha­ <br /> bentur Bibliothecae Patr. tom. VIII, p. 722.</p><p>Altercatio sive Dialogus S. Augustini cum Pascentio <br /> Ariano coram judice Laurentio, a Vigilio couficla, et a <br /> Patribus Benedictinis novissimæ operum S. Augustini <br /> editionis curatoribus primum in lucem eruta, et epi­ <br /> stolarum ejus appendici subnexa.</p><p>Symbolum fidei sub Athanasii nomine circumlatum, <span class="">PLSection D</span><br /> et inter illius opera vulgatum. Id Vigilio, nos non <br /> invita, uti credimus, veritate,ascribendum censemus. <br /> Vide plura in Athanasio.</p><p>Cæterum a Vigilio quodam. Africano episcopo, lu­ <br /> culentum de mille annorum, qui in Apocalypsi prædi- <br /> cuntur, intelligentia tractatum confectum esse prodil <br /> Cassiodorus ( Divin. Lect. 1. I, c. 9). Utrum is Vigi- <span class="pagebreak" id="index.xml-pb-d30e399">[Page 95]</span> <span class="">PLSection A</span><br /> lius noster fuerit plane incertum est. ld certum, opus, <br /> q ua lecunque fucrit, interiisse.</p><p>Denique mirari licet, quid sibi velit Casimirus On­ <br /> din, qui non uno in loco Arnobii Junioris cum Sera­ <br /> pione conflictum Vigilio nostro tribuat, nulla, quod <span class="">PLSection A</span><br /> sciam, ratione ductus, nullius auctoritate fultus. De <br /> hac enim re nc ypv quidem habet, qui. omnia Vigilii <br /> opera corrasit, sæpe dictus Chiffletius; quamvis illum <br /> in paries vocare velle videatur.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:54:36Z.
	       SAXON HE 9.8.0.5.
		 --></address></div></body></html>