<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">CODEX CANONUM ECCLESIÆ UNIVERSÆ.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">CODEX CANONUM ECCLESIÆ UNIVERSÆ.</span></span></h2><div><span class="titlem">CONCILII NICÆNI ŒCUMENICI I CANONES XX ( an. Clar. 325).</span></div><p><span class="">PLSection D</span></p><div class="figure"><img src="PL67_fig6.jpg" alt="" class="graphic" /></div><p><span class="">PLSection D</span>I. Si quis in morbo a medicis excisus, ,'el a barbaris <br /> exsectus est, is maneat in clero. Si quis autem sanus <br /> seipsum abscidit, hunc, etiam in clero constilutum, <br /> abstinere convenit, et deinceps nullum talcn) promo­ <br /> veri oportet. Sicut autem hoc manifestum cst, quod <br /> , <br /> de iis qui de industria hoc agunt, audcuti|ue seipsos <br /> abscindere, dictum est: ita si qui vel a bai baris, vcl <br /> a dominis eunuchi facti sunt, et ii alioqui digni in­ <br /> veniantur, tales in clerum admittit canon.</p><p>II. Quoniam multa ,vel necessitate, aut alitcr co­ <br /> gentibus hominibus, facta sunt praeter canonem cc— <br /> clesiasticum, ita ut homincse gentili vita nuper ac- <span class="pagebreak" id="index.xml-pb-d30e360">[Page 41]</span> <span class="">PLSection A</span></p><div class="figure"><img src="PL67_fig7.jpg" alt="" class="graphic" /></div><p> <span class="">PLSection B</span></p><div class="figure"><img src="PL67_fig8.jpg" alt="" class="graphic" /></div><p> <span class="">PLSection c</span></p><div class="figure"><img src="PL67_fig9.jpg" alt="" class="graphic" /></div><p> <span class="">PLSection D</span></p><div class="figure"><img src="PL67_fig10.jpg" alt="" class="graphic" /></div><p> <span class="">PLSection A</span><br /> cedentes ad fidem, et exiguo tempore eruditi, statim <br /> ad spirituale lavacrum ducantur, et simul atque bap­ <br /> tizati fuerint, ad episcopatum vel presbyterium pro­ <br /> moveantur; recte habere visum est, ut nihil deinceps <br /> tale fiat. Nam et tempore opus est catechumeno, et <br /> post baptismum probatione majore : apertum enim <br /> est apostolicum scriptum, dicens : Non neophytum, <br /> ne forte inflatus in judicium incidat, et laqueum dia­ <br /> boli. Si vero procedente tempore aliquod animi pcc­ <br /> catum inveniatur in ea persona, et duobus vel tribus <br /> testibus convincatur, abstineat talis a clero : qui au­ <br /> tem præter hæc facit, ut qui magnæ synodi adversa­ <br /> rius esse audeat, ipse de clericatu periclitabitur.</p><p>III. Vetuit omnino magna synodus, ne liceat epi- <span class="">PLSection B</span><br /> scopo, nec presbytero, nec diacono, nec ulli penitus <br /> eorum qui sunt in clero, extraneam [ subinlroduc­ <br /> tam] habere mulierem; nisi forte aut matrem, aut <br /> sororem, aut amitam, vel eas tantum personas quæ <br /> omnem suspicionem effugiunt.</p><p>IV. Episcopum oportet maxime quidem ab omni­ <br /> bus qui sunt in provincia episcopis constitui : si vero <br /> hoc difficile fuerit, aut propter urgentem necessita­ <br /> tem, aut propter itineris longitudinem, tres omnino <br /> in idipsum convenientes. dummodo consenserint qui <br /> absunt, et per litteras approbaverint, ordinationem <br /> faciant. Contirmatio autem eorum quæ in qua­ <br /> que provincia geruntur, tribuatur metropolitano.</p><p>V. De iis qui communione privantur, seu ex clero, <br /> seu ex laico ordine, ab episcopis uniuscujusque pro­ <span class="">PLSection c</span><br /> vinciae servetur hæc sententia secundum canonem <br /> qui pronuntiat, ut hi qui ab aliis abjiciuntur, ab aliis <br /> non recipiantur. Inquiratur autem ne simultate, aut <br /> contentione, aut aliqua alia molestia episcopi sint <br /> excommunicati. Ut hoc ergo decentius examinetur, <br /> recte habere visum est ut singulis annis per unam­ <br /> quamque provinciam bis in anno synodi fiant, ut om­ <br /> nes in unum convenientes episcopi provinciæ, ejus­ <br /> modi quæstiones examinent, et sic qui manifeste of­ <br /> fenderint episcopum, juste excommunicati ab oln­ <br /> nibus esse vidcantur, donec episcoporum cœtui visum <br /> fuerit pro iis humaniorem ferre sententiam. Synodi <br /> autem fiant, una quidem ante Quadragesimam, ut <br /> omni simultate sublata, munus purum Deo offeratur: <br /> secunda autem circa tempus autumni.</p><p><span class="">PLSection D</span>VI. Antiqui mores obtineant, qui sunt in Ægypto, <br /> Libya et Penlapoli, ut Alexandrinus episcopus horum <br /> omnium habeat potestatem, quoniam illa est Romano <br /> etiam episcopo consuetudo. Similiter autem et in <br /> Antiochia, et in aliis provinciis privilegia serventur <br /> Ecclesiis. Illud autem omnino manifestum est, quol <br /> si quis præter sententiam metropolitani factus sit <br /> episcopus, hunc magna synodus statuit non oportere <br /> esse episcopum. Si vero communi omnium suffragio <br /> rationi consentaneo, et secundum ecclesiasticum ca­ <br /> nonem, duo aut tres contentiose, seu propria perti­ <br /> nacia inducti contradixerint, obtineat plurimorum <br /> sententia. <span class="note" id="Note1"><span class="noteLabel">Note: </span>PATROL. LXVIL </span> <span class="note" id="Note2"><span class="noteLabel">Note: </span>i </span></p><div class="pagebreak" id="index.xml-pb-d30e510">[Page 43]</div><p><span class="">PLSection A</span> </p><div class="figure"><img src="PL67_fig11.jpg" alt="" class="graphic" /></div><p> <span class="">PLSection B</span> </p><div class="figure"><img src="PL67_fig12.jpg" alt="" class="graphic" /></div><p> <span class="">PLSection c</span> </p><div class="figure"><img src="PL67_fig13.jpg" alt="" class="graphic" /></div><p> <span class="">PLSection D</span> </p><div class="figure"><img src="PL67_fig14.jpg" alt="" class="graphic" /></div><p><span class="">PLSection A</span>VII. Quoniam consuetudo obtinuit, et arttqua <br /> traditio, ut Æliæ episcopus honoretur, habeat ordi­ <br /> nem honoris, metropoli propria dignitate scr­ <br /> vata.</p><p>VIII. De his qui se catharos, id est puros, nomi­ <br /> nant, si aliquando ad catholicam et apostolicam Ec­ <br /> clesiam redierint, visum est sanctæ et magnæ synodo, <br /> ut accepta manuum impositione, sic in clero ma- <br /> ncant. Præ omnibus autem eos scripto profiteri opor­ <br /> tet, quod consentient, et sequentur dogmata Ecclesiæ <br /> catholicæ et apostolicae, id est, et cum digamis com­ <br /> municare, et his qui in persecutione lapsi sunt, qui­ <br /> bus etiam tempus constitutum est, et opportunilas <br /> delinita, ut in omnibus sequantur dogmata catholicae <br /> Ecclesiæ. Ubicunque autem, sive in vicis, sive in ci- <span class="">PLSection B</span><br /> vitalibus ipsi soli inventi fuerint ordinati, qui inve­ <br /> niuntur in clero in eodem ordine permaneant. Si <br /> autem catholicæ Ecclesiæ episcopo aut presbytero <br /> existente quidam accedunt, manifestum est, quod <br /> episcopus Ecclesiæ dignitatem episcopi babeat. Qui <br /> autem apud eos, qui dicuntur cathari, nominatur <br /> episcopus, habeat honorem presbyteri, nisi forte <br /> placuerit episcopo nominis honorem illi concedere. <br /> Si hoc autem ei minime placuerit, inveniat ei locum <br /> chorepiscopi, aut presbyteri, ut in clero omnino esse <br /> videatur, ne in civitate duo sint episcopi.</p><p>IX. Si qui sine examinatione presbyleri promoti <br /> sint, vel cum discuterentur, peccata sua confessi <br /> sint, eisque confessis, homines contra canonem moti, <br /> manus imposuerint, tales canon non admittit : quod <span class="">PLSection c</span><br /> enim reprehensibile est, catbolica Ecclesia non de­ <br /> fendit.</p><p>x. Quicunque ex lapsis ordinati sunt per ignoran­ <br /> tiam, aut dissimulationem eorum qui eos ordinarunt, <br /> hoc non præjudicat canoni Ecclesiastico; cogniti enim <br /> deponuntur.</p><p>XI. De his qui prævaricati sunt sine necessitate, <br /> aut facultatum ablatione, aut sine periculo, aut ali­ <br /> quo ejusmodi, quod factum est sub tyrannide Licinii, <br /> visum est synodo, licet misericordia indigni sint, be­ <br /> nignitate tamen in eos uti. Quicunque ergo vere pœ­ <br /> nitent, tribus annis fideles inter audientes habeantur, <br /> et septem annis jaceant : duobus autem annis sine <br /> oblatione, populo communicent in orationibus.</p><p><span class="">PLSection D</span>XII. Quicunque vocati per gratiam, primum qui­ <br /> dem ardorem iidemve suam ostenderunt, et cingulum <br /> militiæ deposuerunt, postea vero ut canes ad suum <br /> vomitum reversi sunt, ita ut aliqui et pecuniam da­ <br /> rent, et beneficiis miliLiam repeterent, hi decem an­ <br /> nis jaceant, post triennii auditionis tempus. In his <br /> autem omnibus observare oportet propositum et mo­ <br /> dum poenitentiae. Quicunque enim et timore, et la­ <br /> crymis, et patientia, et bonis operibus conversionem <br /> absque simulatione demonstrant, hi definitum tempus <br /> auditionis implentes, tum demum orationibus com- <br /> municabunt, et postea licebit episcopo, de his ali­ <br /> quid humanius cogitare. Quicunque vero indifferen­ <br /> ter tulerunt, et habitum Ecclesiam introeundi sibi <span class="note" id="Note3"><span class="noteLabel">Note: </span>* I.egeremr melius: <span class="foreign" lang="grc">Περὶ των... ϰαθαρους</span>, nors 5i,elc., ut postulare videtur lectio Lalina. EDIT.</span> <span class="pagebreak" id="index.xml-pb-d30e669">[Page 45]</span> <span class="">PLSection A</span></p><div class="figure"><img src="PL67_fig15.jpg" alt="" class="graphic" /></div><p> <span class="">PLSection B</span></p><div class="figure"><img src="PL67_fig16.jpg" alt="" class="graphic" /></div><p> <span class="">PLSection c</span></p><div class="figure"><img src="PL67_fig17.jpg" alt="" class="graphic" /></div><p> <span class="">PLSection D</span></p><div class="figure"><img src="PL67_fig18.jpg" alt="" class="graphic" /></div><p> <span class="">PLSection A</span><br /> arbitrati sunt ad conversionem sufficere, hi definitum <br /> tempus omnino impleant.</p><p>XIII. De his qui vita excedunt, vetns et canonica <br /> lex nunc quoque servabitur, ut si quis vita excedat, <br /> ultimo et necessario viatico minime privetur. Si vera <br /> desperatus, et communionem assecutus supervixerit, <br /> sit inter eos qui communionem orationis tantum <br /> modo consequuntur. Generaliter autem omni cuilibet <br /> in exitu posito, et eucharistiae participationem petenti, <br /> episcopus cum examinatione oblationem impertiat.</p><p>XIV. De catechumenis lapsis placuit sanctæ et <br /> magnæ synodo, ut ii tribus annis audientes tantum <br /> sint, postea orent cum calechumenis.</p><p>XV. Propter tumultus et seditiones quæ fiunt, pla- <span class="">PLSection B</span><br /> coit omnino consuetudinem tolli, quæ præter cano­ <br /> nem in quibusdam partibus invenitur, ut a civitate in <br /> civitatem nec episcopus, nec presbyter, nec diaco­ <br /> nus transferatur. Si quis autem post definitionem <br /> sanctæ et magnæ synodi, tale quid aggressUs fuerit, <br /> vel se rei ejusmodi dederit, quod factum erit omnino <br /> infirmabitur, et Ecclesiæ restituetur cui fuerat epi­ <br /> scopus, aut presbyter, vel diaconus ordinatus.</p><p>XVI. Quicunque temere et inconsiderate nec Dei <br /> timorem præ oculis habentes, nec ecclesiasticum ea­ <br /> nonem agnoscentes, ab Ecclesia discesserint presby­ <br /> teri vel diaconi, vel quicunque omnino in canone <br /> recensentur, hi nequaquam debent in aliam ecclesiam <br /> recipi, sed omnino cogendi sunt in suas ipsotum pa­ <br /> roecias redire : vel si perseverent, eos a communione <span class="">PLSection c</span><br /> privari oportet. Si quis etiam ausus fuerit eum qui <br /> ad alium pertinet, surripere, et in sua ecclesia ordi­ <br /> nare, non consentiente proprio episcopo, a quo re­ <br /> cessit qui in canone censetur, ordinalio hujusmodi <br /> irrita erit.</p><p>XVII. Quoniam plerique qui in canone recensen­ <br /> tur avaritiam et turpem quæstum sectantes, oblivi­ <br /> scuntur divinæ Scripturæ dicentis : Pecuniam suam <br /> non dedit ad usuram (Psal. XIV, 5) : et fœnerarites <br /> centesimas exigunt, æquum censuit sancta et magna <br /> synodus, ut si quis inventus fuerit post hanc defini­ <br /> tionem usuras sumere ex mutuo, vel aliter eam rem <br /> consectari aut sescupla exigere, vel omnino aliquid <br /> aliud excogitare turpis lucri gratia, e clero depona­ <br /> tur, et alienus a canone existat.</p><p><span class="">PLSection D</span>XVIII. Pervenit ad sanctum magnumque conci­ <br /> lium, quod in quibusdam locis et civilatibus, diaconi <br /> presbyteris eucharistiam præbeant; quod neque ca­ <br /> non, neque consuetudo tradidit, ut qui potestatem <br /> offerendi non habent, his qui offerunt corpus Christi <br /> porrigant. Illud etiam innotuit quod jam quidam ex <br /> diaconis etiam ante episcopos eucharisliam attingant. <br /> Omnia igitur ista auferantur, et diaconi intra pro­ <br /> priam mensuram maneant, scientes quod ministri <br /> sunt episcoporum, ct presbyteris inferiores existant: <br /> accipiant autem suo ordine eucharistiam post presby­ <br /> teros, vel episcopo dante vel presbytero; sed nec <br /> sedcre in medio presbyterorum diaconis liceat, id <br /> enim tit præter canonem et ordinem. Si quis autem <span class="note" id="Note4"><span class="noteLabel">Note: </span>* legeudum ,idctup <span class="foreign" lang="grc">αὺτοι̃ς</span>. EDIT.</span> <span class="pagebreak" id="index.xml-pb-d30e824">[Page 47]</span> <span class="">PLSection A</span></p><div class="figure"><img src="PL67_fig19.jpg" alt="" class="graphic" /></div><p> <span class="">PLSection B</span></p><div class="figure"><img src="PL67_fig20.jpg" alt="" class="graphic" /></div><p> <span class="">PLSection A</span><br /> obedire noluerit post has definitiones, desinat esse <br /> diaconus.</p><p>XIX. De Paulianistis, si ad Ecclesiam catholicam <br /> confugerint, definitum est eos omnino rebaptizari. <br /> Si qui vero præterito tempore in clero fuerint, si <br /> quidem inculpati et irreprebensibiles, rebaptizati or­ <br /> dinentur ab episcopo catholicæ Ecclesiae. Si vero <br /> examinati, minus apti deprehensi fuerint, deponi eos <br /> convenit: simililer autem et de diaconissis, et om­ <br /> nino de his qui sub canone versantur, cadent forma <br /> servabitur. Diaconissarum autem meminimus, quæ <br /> in habitu quidem esse censentur, quia vero nullam <br /> manus impositionem habent, ut omnino inter laicos <br /> ipsæ deputentur.</p><p><span class="">PLSection B</span>XX. Quoniam sunt quidam, qui die dominico ge­ <br /> nna flectunt, et in diebus Pentecostes, ut omnia si­ <br /> militer in omni parœcia serventur, visum est sanctæ <br /> synodo, stautes Deo orationes persolvere.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:47:41Z.
	       SAXON HE 9.8.0.5.
		 --></address></div></body></html>