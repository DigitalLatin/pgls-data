<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Precationes</title><meta name="author" content="Ausonius, Decimus Magnus" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Precationes" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Precationes</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head">PRECATIO CONSULIS DESIGNATI PRIDIE KALENDAS</span></h3><div class="l">IANUARIAS FASCIBUS SUMPTIS</div><div class="l">IANE, VENI: NOVUS ANNE, VENI: RENOVATE VENI, SOL. <span class="gap"> [...]</span></div><div class="l"><span class="gap"> [...]</span></div><div class="l">consulis Ausonii Latiam visure curulem,</div><div class="l">ecquid ab Augusta nunc maiestate secundum</div><div class="l">quod mireris, habes? Roma illa domusque Quirini</div><div class="l">et toga purpurei rutilans praetexta senati</div><div class="l">hoc apice aeternis signat sua tempora fastis.</div><div class="l"><span class="add">⟨IANE, VENI: NOVUS ANNE, VENI: RENOVATE VENI, SOL.1⟩</span></div><div class="l">Anne, bonis coepte auspiciis, da vere salubri </div><div class="l">apricas ventorum animas, da roscida Cancro</div><div class="l">solstitia et gelidum Boream Septembribus horis,</div><div class="l">mordeat autumnis frigus subtile pruinis</div><div class="l">et tenuata moris cesset mediocribus aestas,</div><div class="l">sementem Notus umificet, sit bruma nivalis, </div><div class="l">dum pater antiqui renovatur Martius anni.</div><div class="l"><span class="add">⟨IANE, VENI: NOVUS ANNE, VENI: RENOVATE VENI, SOL.⟩</span></div><div class="l">Spiret odorato florum nova gratia Maio,</div><div class="l">Iulius et segetes coquat et mare temperet Euris,</div><div class="l">Sirius ardentem non augeat igne Leonem, </div><div class="l">discolor arboreos variet Pomona sapores,</div><div class="pagebreak" id="index.xml-pb-d30e119">[Page v.1.p.50]</div><div class="l">mitiget autumnus, quod maturaverit aestas,</div><div class="l">et genialis hiems parta sibi dote fruatur,</div><div class="l">pacem mundus agat nec turbida sidera regnent.</div><div class="l"><span class="add">⟨IANE, VENI: NOVUS ANNE, VENI: RENOVATE VENI, SOL.⟩</span></div><div class="l">Nulla tuos, Gradive, offendat stella penates, </div><div class="l">quae non aequa tibi; non Cynthia, non celer Arcas</div><div class="l">finitimus terris; non tu, Saturne, supremo</div><div class="l">ultime circuitu: procul a Pyroente remotus</div><div class="l">tranquillum properabis iter. vos comminus ite, </div><div class="l">stella salutigeri Iovis et Cythereie Vesper:</div><div class="l">non umquam hospitibus facilis Cyllenius absit.</div><div class="l">IANE, VENI: NOVUS ANNE, VENI: RENOVATE VENI, SOL.</div><div class="l">Hostibus edomitis, qua Francia mixta Suebis</div><div class="l">certat ad obsequium, Latiis ut militet armis, </div><div class="l">qua vaga Sauromates sibi iunxerat agmina Chuni,</div><div class="l">quaque Getes sociis Histrum adsultabat Alanis</div><div class="l">(hoc mihi praepetibus victoria nuntiat alis):</div><div class="l">iam venit Augustus, nostros ut comat honores,</div><div class="l">officio exornans, quos participare cupisset. </div><div class="l">IANE, VENI: NOVUS ANNE, VENI: RENOVATE VENI, SOL.</div><div class="l">Aurea venturo, Sol, porrige gaudia Iano:</div><div class="l">fascibus Ausonii succedet Caesar in annum,</div><div class="pagebreak" id="index.xml-pb-d30e169">[Page v.1.p.52]</div><div class="l">quintam Romulei praetextam habiturus honoris,</div><div class="l">ecce ubi se cumulat mea purpura (mitibus audi </div><div class="l">auribus hoc. Nemesis) post me dignatur oriri</div><div class="l">Augustus consul, plus quam conferre videtur</div><div class="l">me sibi, qui iussit nostros praecedere fasces.</div><div class="l">IANE, VENI: NOVUS ANNE, VENI: RENOVATE VENI, SOL.</div><div class="l">Tu tropicum soli da <span class="note" id="Note1"><span class="noteLabel">1</span></span> cedere, rursus et illum</div><div class="l">terga dare, ut duplex tropico varietur ab astro</div><div class="l">et quater a ternis properet mutatio signis,</div><div class="l">aestivos inpelle dies brumamque morantem</div><div class="l">noctibus adceleret promissus Caesaris annus,</div><div class="l">illum ego si cernam, tum terque quaterque beatus,</div><div class="l">tunc ero bis consul, tunc tangam vertice caelum.</div></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head">ITEM PRECATIO KAL. IANUARIIS</span></h3><div class="l">Anne, bonis coepte auspiciis, felicia cernis</div><div class="l">consulis Ausonii primordia: prome coruscum,</div><div class="l">Sol aeterne, caput solitoque inlustrior almo</div><div class="l">lumine purpureum iubar exere lucis eoae.</div><div class="l">anne, pater rerum, quas Iani mense bifrontis </div><div class="l">volvis in hibernum glaciali fine Decembrem,</div><div class="l">alme, veni et festum veteri novus adice Ianum. </div><div class="l">coge secuturos bis sena per ostia menses;<span class="note" id="Note2"><span class="noteLabel">2</span></span></div><div class="pagebreak" id="index.xml-pb-d30e220">[Page v.1.p.54]</div><div class="l">sollemnes pervade vias bissenaque mundo </div><div class="l">curricula aequatis varians per tempora signis</div><div class="l">praecipitem aeterna perfer vertigine cursum, </div><div class="l">sic prono raptate polo, contraria Phoebus</div><div class="l">ut momenta ferat servata parte dierum</div><div class="l">et novus hiberno reparet sua lumina pulsu,</div><div class="l">menstrua ter decies redeunt dum cornua lunae,</div><div class="l">exortus obitusque manu volvente rotabis, </div><div class="l">legitimum Phoebi cohibens per signa meatum.</div><div class="pagebreak" id="index.xml-pb-d30e240">[Page v.1.p.56]</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Ausonius, Decimus Magnus.
	    Date: 2015-12-07<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:07:59Z.
	       SAXON HE 9.8.0.5.
		 --></address></div></body></html>