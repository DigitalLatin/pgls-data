<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">SERMONES QUATUOR SANCTO AUGUSTINO ATTRIBUTI'.</a><ul class="toc"><li class="toc"><span class="headingNumber">1.1. </span><a class="toc toc_1" href="#index.xml-body.1_div.1_div.1">I.</a></li><li class="toc"><span class="headingNumber">1.2. </span><a class="toc toc_1" href="#index.xml-body.1_div.1_div.2">II.</a></li><li class="toc"><span class="headingNumber">1.3. </span><a class="toc toc_1" href="#index.xml-body.1_div.1_div.3">III.</a></li><li class="toc"><span class="headingNumber">1.4. </span><a class="toc toc_1" href="#index.xml-body.1_div.1_div.4">IV.</a></li></ul></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">SERMONES QUATUOR SANCTO AUGUSTINO ATTRIBUTI'.</span></span></h2><div class="textpart" id="index.xml-body.1_div.1_div.1"><span class="">PLSection A</span><h3><span class="headingNumber">1.1. </span><span class="head"><span class="titlem">I.</span></span></h3><p><span style="font-style:italic">Fratres si conresurrexistis cum Christo, quæ sursum sunt querite, ubi Christus est in dextera Dei sedens</span>, etc. (<span style="font-style:italic">Coloss</span>. <span class="smallcap">iii</span>, 1). Domini nostri Jesu Christi honora- bilem sollempnitatem sua favente elementia, fratres karissimi, fideliter veneremur pietatemq. ejus inef- fabilem ad memoriam revocemus, qui non solum nostriæ redemptionis causa humanam carnem susce- pit, verum etiam diversa genera pœnarum pro nostra salute subire dignatus est. Et licet post multum inerciæ et pigritiæ nostræ somnium non inviti, sed volontariæ sanctæ et Christianæ religionis dulcedine provocante in sanctissime sollempnitatis conventu expergefacti, libenter et devote cum omni sollicitu- dine resurgamus Secundum illud quod Apostolus a(??)t <span class="">PLSection B</span> in presenti lectione : <span style="font-style:italic">Si conresurrexistis cum Christo, quæ sursum sunt querite,.ubi Christus est ad dexteram Dei sedens. Quæ sursum sunt sapite, non quæ super terram</span>. Acsi dicatur : Nos qui ad imaginem sanctæ Trinitatis conditi sumus, trina submersione bapti- zati per invocationem ejusdem sanctæ Trinitatis, ad eamdem renovamur imaginem. Et qui trino peccato maxime decidimus in mortem, idest in cogitatione iniqua, in dilectatione carnis consensu operum ma- lorum, tertio elevati de fonte, remissione omnium peccatorum precepta [percepta], per Christi gra(??)iam, sicut ipse tertia die resurrexit, nos resurgamus ad vitam. Nos vero si consurgere cupimus cum Christo, prius moriamur mundo et concupiscentiis carnalibus, et deponamus veterem hominem, id est malam volun- <span class="">PLSection r C</span> tatem, vel usum pravum et delectationes pessimas; in- duamus nos benignitatem, et proximis nostris cum omni devotione bona faciamus; et post Domini dilec- tionem nihil amori proximi proponamus, sed ut nos ipsos illos diligamus.</p><p>Sequitur : <span style="font-style:italic">Quæ sursum sunt sapite non quæ super terram</span>; tantum ea quæ <span style="font-style:italic">celestia</span> sunt, non quæ ter- restria querentes; terræ mori, vivere autem Do- mino; celestem sectari sapientiam, non terrenam, Nam subditur : <span style="font-style:italic">Mortui enim estis, et vita nostra abs- condita est cum Christo in Domino</span>... Cum enim mor- tui erimus mundo et facultatibus ejus atque deside- riis ejus, vita nostra abscondita est cum Christo in Domino, <span style="font-style:italic">quia filii Domini sumus</span>. Unde sequitur : <span style="font-style:italic">Cum enim Christus apparuerit vita vestra, tunc et vos </span><span class="">PLSection D</span> <span style="font-style:italic">apparebitis cum ipso in gloria</span>. Nondum enim appa- ret quid aut quales futuri sumus ad judicium; cum autem Christus ad judicandos vivos et mortuos ap- paruerit, tunc et nos simul cum ipso apparebimus <span class="note" id="Note1"><span class="noteLabel">Note: </span>* Ex his quatuor sermonibus duos priores, in loca S. Pauli adornatos, titulo autem et nomine carentes, suppeditavit doctissimus bibliothecæ Abrineensis præfectus, qui eos, nobis rogantibus, ex manuscripto IX vel X sæculi n° 2904, non sine ingenti labore exscribere dignatus est. In fronte hujus manuscripti, manu, ut peritis videtur, Mabillonii, scriptum est : <span style="font-style:italic">Quod lectiones in Pauli epistolas Augustini sint</span>. Duos posteriores ex altero ejusdem bibliothecæ manuscriplo excerps t M Felix Ravars(??)on, opusculoque inseruit cui titulus : <span style="font-style:italic">Rapports sur les bibliotheques des departements de (??)Onest. Paris</span> 1841. <span class="smallcap">Edit</span>.</span> <span class="">PLSection A</span> in gloria resurrecturi. Nobis enim et pro nobis nascitur Christus, patitur et resurgit, ut nos in vitam per ipsum renascamur, in tribulationibus et cum eo (??)onpatiamur, et cum eo virtutibus resurgamus. Om- nia per ipsum in hac nocte restaurata sunt; in hae quippe nocte quasi primitiæ dormientium resurrexit, ut nos omnes postea resurgamus. In hac ergo nocte captivitas nostra solvitur, vita in Adam amissa res- tauratur; in hac nocte protoplaustus Adam peregrinus redit ad patriam paradysi. Ab hac enim nocte D(??)- minicæ resurrectionis paradysus omnibus patet; nulli clauditur nisi a se ipso; nulli aperitur nisi a Christo. Et ideo cum omni sollicitudine caveamus ne propter opera diaboli quæ pertrahunt ad interitum, apertum nobis iter regni celestis nos ipsi claudamus; <span class="">PLSection B</span> sed potius per opera justitiæ et misericordiæ planum nobis iter faciamus ad regna celorum. Ergo humili- tate nostra humilitatem pro nobis Domini nostri in memoriam revocemus; humiliter in ista vigilemus, humiliter oremus ad eum qui nobis gloria sui nomi- nis inluminavit hanc noctem. Cui dicimus : Dominus meus, inlumina tenebras meas; iliumque rogemus ut prebeat lucem cordibus nostris, ut quemadmodum gaudentibus oculis istum splendorem luminum cer- nimus, ita hujus noctis præclaram gloriam inlumi- nata mente videamus; ipsumque precemur ut exau- diat nos vigilantes in sollempnitate sua, quod dor- miunt [<span style="font-style:italic">sic</span> mss.] pro salute nostra.</p><p>Vigilemus ergo et oremus, forinsecus et intrinse- cus hanc vigiliam celebremus. Dominus nobis loqui- <span class="">PLSection C</span> tur in lectionibus suis; Domino loquamur in preci- bus nostris. Si eloquia ejus obedienter audiamus, in nobis habitat quem rogamus : cui est honor et glo- ria in secula seculorum. Amen.</p></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head"><span class="titlem">II.</span></span></h3><p><span style="font-style:italic">Fratres, expurgate vetus fermentum, ut sitis no(??)a- consparsio, sicut estis azimi</span> etc. (1 <span style="font-style:italic">Cor</span>. v. 7). Resur- rectio Domini nostri Jesu Christi, fratres karissimi, fidem nostram roborat cum facta creditur, memo- riam ejus renovat cum sollempniter celebratur. De- nique cum ante annos plurimos Christus resurrexit, non absurde dicimus, quando anniversario reditu ista sollempnitas presentatur : Hodie Dominus resur- rexit. Quod ergo annis omnibus iteratur cum omni devotione agere debemus. Et quod factum est semel <span class="">PLSection D</span> ut redimeremur, hoc institutum est ne obliviscere- mur; nam qui istum diem digne cupit celebrare, meminere debet quod apostolus Paulus ait in pre- senti lectione : <span style="font-style:italic">Expurgate vetus fermentum, ut sitis</span> <span class="pagebreak" id="index.xml-pb-d30e181">[Page 1153]</span> <span class="">PLSection A</span> <span style="font-style:italic">nova consparsio, sicut estis azimi</span>. Excludendum est ergo omne fermentum peccati de cordibus nostris ut pura mente et recta conscientia tamquam panes azimi efficiamus, ut recte Pascha Domini celebrare possimus. Verum si fermentum peccati et malitiæ in corde teneamur, non meremur Pascha Domini celebrare; et ideo Apostolus ait : <span style="font-style:italic">Expurgate vetus fermentum, ut sitis nova consparsio, sicut estis azimi</span>. Azimi sumus, si alieni sumus ab omni conscriptione peccati. Modicum enim <span style="font-style:italic">fermentum</span>, ut Paulus ait, <span style="font-style:italic">totam massam corrumpit</span>. Et ideo expurgare et abi- cere debemus a nobis omne fermentum peccati, ut frui tantæ Paschæ sollempnitate mereamur. Quia ergo participes nos facere tantæ Paschæ Dominus voluit, oremus ut sacramenta ejus digne sumamus, ut <span class="">PLSection B</span> jure benedictionem consequamur. Hæc est, fratres karissimi, dies Dominicæ resurrectionis, et nostræ initium redemptionis, <span style="font-style:italic">hœc</span> est, inquam, <span style="font-style:italic">dies quam fecit Dominus; exultemus et letemur in ea</span>. Hanc omnes voce consona, leto spiritu, corde contrito celebremus, et agamus spiritalem in psalmis et hym- nis letitiam, in memoriam passionis et resurrectio- nis Christi in spe futuræ vitæ letitiam * : Ecce ista die quando audivimus Alleluia, quodam modo leta- tur spiritus noster, et jocunditate totus perfundi- tur; alleluia namque laus in excelsis Domino dici- tur, quod nobis convenit ut devota mente omni tem- pore, die tamen isto precipue laudem in excelsis Domino decantemus; id est non solum ore, sed etiam opere perfecto Dominum Deum nostrum voce <span class="">PLSection C</span> et corde in laudibus exaltare studeamus, ut nos in celesti vita per illum exaltare mereamur, qui cum Domino Patre et Spiritu sancto vivit et regnat unus Deus per inmortalia secula seculorum. Amen.</p></div><div class="textpart" id="index.xml-body.1_div.1_div.3"><h3><span class="headingNumber">1.3. </span><span class="head"><span class="titlem">III.</span></span></h3><p>Exulta, cœlum, et in lætitia esto, terra. Iste dies vobis amplius ex sepu(??)chro radiavit quam de sole re- fulsit. Ovet et infernus, quia vita ad se descendente a sua impietate resolutus est. Ga(??)deat, quia in sedi- bus suis descendente Domino visitatus est. Exultet homo Adam, quia ignotam lucem post sæcula longa vidit, et inter profundæ noctis caligines suffocatus te- nebris respiravit. O pulchra lux! quæ de candido cœli fastigio promicasti, et post fluenta purpurea se- <span class="">PLSection D</span> dentes in tenebris et umbra mortis subita claritate vestisti. Confestim igitur æterna nox inferorum, Chri- sto descendente, resplenduit. Siluit stridor ille lu- gentium; cecidere vincula dampnatorum. Attonitæ mentes obstupuere tortorum; omnis simul imp(??)a of- ficina contremuit, cum Christum repente in suis sedibus vidit. Quisnam enim, inquiunt, iste terribilis et niveo splendore coruscus? Nunquam talem noster excepit Tartarus; nunquam in nostram cavernam ta- lem vomitmundus. Judicem videmus, non supplicem; pug(??)are venit, non succumbere, eripere, non ma- nere. Ubinam, putatis, janitores nostri dormierant. <span class="pagebreak" id="index.xml-pb-d30e219">[Page 1154]</span> <span class="">PLSection A</span> cum iste debellator nostra claustra vexabat? Iste si reus esset, a(??)dax non esset. Si eum aliqua delicta fuscarent, nunquam fulgore suo nostras tenebras dis- siparet. Sed si Deus est, qui in sepulchro facit? Si homo est, quare captiv(??)s solvit? Numquidnam iste cum auctore nostro pacta composuit? An forte et ip- sum adgressus vicit, et sic ad regna nostra transivit? Certe mortuus erat, certe victus erat. Illusus est p(??)æliator noster in mundo; nescit quam stragem procuraverit in inferno. O c(??)ux illa, fallens gaudia vestra, et parturiens damna nostra. Per lignum di- tati sumus, per lignum ever(??)im(??)r. Perit potestas illa, cunctis semper populis formidata. Nullus sub cede nostra captivus nunc palpitat. En quod gemendum est et insultat. Nusquam antiqui fletus, nulli jam re- <span class="">PLSection B</span> sonant ejulatus. Turbidum sp(??)cus obmutuit. Putasne iste sine nostro excidio redit? Nemo unquam ad nos vivus intravit. Nemo sic audax fuit. Nemo sic carnifices terruit. Nunquam in hoc hiatu nigra caligine cæco jocundum lumen apparuit. An forte sol de mundo migravit? Sed nec cœlum nobis astraque parent, et tamen infernus lucet. Quid agimus? Quo vertimur? Defendere contra istum cruentas domus et obtinere cavernæ nostræ custodias non possumus. Male intrat(??) sumus. Tantam lucem obtinere nequimus; oppri- mere tanta virtute præditum non valemus. Nostra quoque colla urgeri conspicimus, et de nostro insuper nunc interitu formidamus. Noctis nostræ tenebris contenti simus. Antris nostris occulimur. Quare ra- diis prodimur? Quare violentia disturbamur? Quare <span class="">PLSection C</span> in nostris sedibus captivamur?</p><p>Mox igitur Christus in ipsos crudeles pœnarum ministros aciem dirigit, atque implacabiles turmas framea divina concidit. Premuntur diri sub tortore carnifices, et rabidiores adactis stridoribus contabes- cunt. Ipsa quoque antra ferrei cubilis intrantur, et fortes a fortiore æternis vinculis collig(??)ntur. Hoc et Dominus ipse promiserat, dicens : <span style="font-style:italic">Nemo intrat in do- mum fortis et vasa ejus diripiet, nisi prius alligaverit fortem, et tunc vasa ejus diripiet</span>. Tristes igitur mox lugentesque diurno squalore turbæ populique vexati concurrunt, et redemptoris nostri vestigiis provol- vuntur. Ecce apostolica dicta probantur : <span style="font-style:italic">Ut in no- mine Domini omne genu flectatur cœlestium et terres- trium et infernorum</span>. Mox ergo captivæ animæ, de <span class="">PLSection D</span> custodiis re(??)axatæ tartareis, proruunt, regi sæculo- rum mœsta supplicatione deplorant : (??) Venisti tan- dem, o clementissime Jhesu; succurre jam et parce defessis. Nunc, Christe, sævas extingue minas, jam miserandos resolve gemitus. Redemisti vivos cruce tua; eripe et mortuos morte tua. Pari nobiscum labe mundus interierat. Ad adventum tuum omnis crea- tura suspirabat. Tibi nostra tormenta suspirabant. Te semper infernus iste pallebat. Dum hic es, absolve reos; dum ascenderis, defende tuos. Tu solus caput draconis comminuere potuisti. Tu portas æreas et vectes ferreos voluisti conterere. Pateat, quæso, pre- <span class="pagebreak" id="index.xml-pb-d30e237">[Page 1155]</span> <span class="">PLSection A</span> cantibus janua : lux non desit pia. Et si redis ad corpus, majestate tua non privetur infernus. (??);</p><p>Post auditas itaque preces, post compositas leges, post demersos alta voragine (<span style="font-style:italic">Leg</span>. voraginis?) fossa tortores judex noster hodie de inferis laureatus exi- vit. Ne(??) canditatum officium defuit; sed læta cum principe suo omnis beatorum toga processit. Repe- dat igitur ad stadium triumphator iterum vivus, ut noverit omnis mundus quod rediit ab inferis Chris- tus. Glorientur ergo credentes; plaudent mani- bus omnis gens, quia rex noster in sæculo trium- phavit, qui cum Patre et Spiritu sancto vivit et re- gnat Deus, pro nobis crucifixus et resuscitatus, in sæcula sæculorum. Amen.</p></div><div class="textpart" id="index.xml-body.1_div.1_div.4"><span class="">PLSection B</span><h3><span class="headingNumber">1.4. </span><span class="head"><span class="titlem">IV.</span></span></h3><p><span style="font-style:italic">Sermo inlustrissimi doctoris sancti Augustini, de re- surrectione Domini nostri Jhesu Christi dedicatus</span>«</p><p>Salve, dies æternis frequentande conventibus. Te oriente, vita resurgit; te radiante, lumen redit, et in natales tuos, inferni exclusa caligine, sol justitiæ reviviscit. Non equidem moritur Deus, nec æternitas fine taxatur, aut lumen majestatis extinguitur; sed cum a Deo mors appetitur, per hominem homini sub- venitur. Post triumphos <span style="font-style:italic">igitur</span> crucis, post vexi(??)la victricia Christus ovans inferos petit debellaturus et mortem, qui mortis captivaverat auctorem.O mirabile, fratres, prælium, et facies nova recuperatæ victo- riæ! De ligno Christus vicit, unde diabolus ante vice- <span class="">PLSection C</span> rat; et suis armis prostratus est qui prostraverat; ipsa- queillifacta esi pœna quæfuerat ante victoria.Pugnavit igitur pro mundo Deus, et celata paululum majes(??)ate, ut daret hosti fiduciam, virtutem simulavit infirmam. Agebatur enim causa sæculi per sapientiam Dei. Te- nebatur ut vinctus, audiebatur ut reus, verberabatur et conspuebatur ut ignobilis et captivus. Ille vero suas vires ad hoc occultando premebat, donec mor- tuus vinceret quem parabat. Refrenabat potentiam, ut totam impleret in conflictu justitiam, et p(??)enam in resurgendo victoriam. Hinc ad arborem venit,unde jura mortis exierant. Ubi vero ascendit arcem scele- ris, ibi subjecit fastigium inimici virtutis. Illa quon- dam mater et origo pœnarum nescia suscepit justum, figit, affligit; non est culpa, et sævit pœna. O cru- <span class="">PLSection D)</span> de issime justicidal amisisti causæ tuæ subsidia, Re- clamat contra te erux ipsa, mortis et vulneris officina repulsat. Non agnosco, inqu(??)t, reum esse quem pu- nio; non sunt ista mei germinis poma, nichil hic ca- put meum; falleris quia fetum mihi conseris alienum. Nil iste habet ex meo; quare pendit me? Similitudinem speciei video, nam virus in eo vernaculum non a- g(??)osco. Tunc ille fortis in prælio, justus in patibulo, innocens in alieno tormento, cornua peccati manibus mundis obtrivit, et dum se totum in ligno figit, acu- <span class="pagebreak" id="index.xml-pb-d30e266">[Page 1156]</span> <span class="">PLSection A</span> leum mortis obtundit, et peccatum quod arbor gene- rabat occidit. Sanguis mox fusus a latere diluit, qui(??)quid ante crimen infecit, et ex pollutis ramuscu- lis crux candida radiavit. Cucurrit cruor innocuus per pœnales ligni noxias fibras, et medicante pariunt deinceps sacramenta salutis, quæ pra buerant mor- tis alimenta victuris. Adhuc tamen diabolus nescius vicisse gloriatur, et victum videt crucifixum, videt mortuum, insuper et percussum, et quasi de opima cede letus, nihil est ultra sollicitus. En, inquit, ille qui se Dei sobolem præferre solebat, qui sibi fidem miraculis conciliaverat, qui socios et participes meos de corporibus animisque humanis dejecerat, qui me insuper prælio temptare est ausus. Mundum, quem ab origine teneo certaminis lege et victoriæ jure <span class="">PLSection B</span> captivum, meis manibus eximere gestiebat. Modo, si fortis est,vineat; modo, si prævalet, surgat; mo- do, si Deus est, reviviscat. O diabole! ignare exitus tui, fallit te ista victoria; gaudia tua non erunt leta sed tristia. In perniciem tuam Judeorum linguas ar- masti; te illis jaculis peremisti. Illud quidem quod passus est voluit, nobisque consuluit. Nam tum cum justum occidisti, reos quos tenueras amisisti. Sed paul(??)um patere; noli insolentius nec imprudentius exultare. Ecce enim inferi co(??)tremiscunt vivum, quem (??) gaudebas occisum. Jam ille antiquos carce- res fr(??)git, jam prædas tuas diripu(??)t, et cruentos ministros tuæ ferocitatis afllixit. Hoccine est vicisse, an vitam ad mortuos transmisisse? Pone hic, sce(??)e- ratissime, rationem; penset justicia magistra judi- <span class="">PLSection C</span> cium. Mortificasti a principio mundum quem ipse fe- ceras reum; commissam noxam justa ultio sequeba- tur. Hunc autem nec sua nec aliena culpa devinxerat. Cur ingessisti mortem, ubi non inveneras crimen? Cur supplicium intulisti, ubi delictum invenire non potuisti? Injuste ergo justum pro injusto punisti; juste injustum pro quo justum necaveras amisisti. Mutet jam reus condicionem, quia causa nostra par- tem tenuit meliorem. Orta est in servitute libertas, facta est in dominatione captivitas. Sublatum est ju- gum condicionis an iquæ; nunc indulgentia regnat pietatis et gratiæ. Christus enim surgens a mortuis de sepulchro,nobis hodie radiavit; nec anima tar- davit in inferno, nec caro remansit in tumulo, sicut scriptum est : <span style="font-style:italic">Quia non derelinques ani- <span class="">PLSection D</span> mam meam in inferno, neque dabis sanctum tuum videre corruptionem</span>, Ecce nunc Christus mox ut vo- luit resurrexit. Ubi est mors quam inimicus ingessit? Magnum est, fratres, pietatis indicium, quod sic mo- riendo Christus vivificavit sæculum, ut eum non te- neret mors ipsa captivum. Ergo et causam nostram misericordi bonitate peregit, et suæ potentiæ nihil ademit, quia, statim ut ei placuit, et revixit, qui vivit et regnat Deus per omnia sæcula sæculorum. Amen.</p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:54:26Z.
	       SAXON HE 9.8.0.5.
		 --></address></div></body></html>