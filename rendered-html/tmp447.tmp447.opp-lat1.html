<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">LIBER NOMINUM LOCORUM, EX ACTIS.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">LIBER NOMINUM LOCORUM, EX ACTIS.</span></span></h2><p><span class="">PLSection A</span> A Acheldema <sup>1</sup> (<span style="font-style:italic">Act.</span> <span class="smallcap">I</span>, 19), ager sanguinis, qui hodie quoque demonstratur in AElia ad australem plagam montis Sion : et hactenus juxta Judaeorum consilium mortuos ignobiles, alios terra tegit <sup>2</sup> alios sub divo putrefacit.</p><p>Asiae regio (<span style="font-style:italic">Act</span>. <span class="smallcap">XVI</span>, 6; <span class="smallcap">XIX</span>, 10), quae cognomina- tur Minor, absque orientali parte, qua ad Cappado- ciam Syriamque progreditur, undique circumdata est mari, cujus provinciae sunt. Phrygia, Pamphylia, Cilicia, Lycaonia, Galatia, et aliae multae, sed spe- cialiter ubi Ephesus civitas est, Asia vocatur.</p><p>AEgypti regio (<span style="font-style:italic">Act</span>. <span class="smallcap">VII</span>, 9), a septentrione mare Magnum sinumque Arabicum, ab oriente Rubrum mare, a meridie Oceanum, ab occasu Libyam ha- <span class="">PLSection B</span> bet : cujus inferiorem partem Nilus, dextera laeva- que divisus, amplexu suo determinat, Canopico ostio ab Africa, ab Asia Pelusiaco, centum sexa- ginta passuum intervallo : quam ob causam inter insulas quidam AEgyptum retulere, ita se findente Nilo <sup>3</sup> utrimque, ut <span class="foreign" lang="grc">Δ</span> litterae figuram efficiat, inde multi quod Graecae litterae figuram efficiat, voca- bulo Deltam appellavere. AEgypti vero mensura ab unitate alvei, unde se primum findit [<span style="font-style:italic">Al.</span> fundit] in latera ad Canopicum ostium centum sexaginta sex passuum, ad Pelusiacum ducentorum quinqua- ginta sex.</p><p>Arabiae regio (<span style="font-style:italic">Act</span>. <span class="smallcap">II</span>, 11), inter sinum maris Rubri, qui Persicus, et eum qui Arabicus dicitur, <span class="">PLSection C</span> habet gentes multas, Moabitas, Ammonitas, Idu- maeos, Saracenos, aliosque quamplurimos. Arabia autem <span style="font-style:italic">sacra</span> interpretari dicitur : eo quod sit regio thurifera, odores creans. Hinc eam Graeci <span class="foreign" lang="grc">εύδχί- μονα</span>, nostri <span style="font-style:italic">beatam</span> [<span style="font-style:italic">felicem</span>] vocaverunt.</p><p>AEthiopum regio (<span style="font-style:italic">Act</span>. <span class="smallcap">VIII</span>, 27) ab Indo flumine consurgens, juxta AEgyptum inter Nilum ei Ocea- num, et in meridie, sub ipsa solis vicinitate jacet : quorum tres sunt populi AEgypti, Hesperiae et Oc- cidentis. <span class="note" id="Note1"><span class="noteLabel">Note: </span>1 Meus ms. liber <span style="font-style:italic">Acheldemach :</span> moxque rectius <span style="font-style:italic">hodieque monstratur</span>.</span> <span class="note" id="Note2"><span class="noteLabel">Note: </span>2 Antea erat corrupte. <span style="font-style:italic">tetigit</span>.</span> <span class="note" id="Note3"><span class="noteLabel">Note: </span>3 Editi antea, <span style="font-style:italic">fundente Nilo.</span> Mox brevias ac re- ctius in meo ms. : <span style="font-style:italic">Indeque multi Graecae litterae vo- cabulo Deltam appellavere</span>.</span></p><span class="">PLSection A</span><p>Antiochia (<span style="font-style:italic">Act</span>. <span class="smallcap">XI</span>, 19; <span class="smallcap">XIV</span>, 18; <span class="smallcap">XV</span>, 22), civitas, Syriae Coeles, in qua Barnabas et Paulus apostoli sunt ordinati. Est autem et alia in Pisidia provin- cia, in qua iidem praedicantes Judaeis dixerunt : <span style="font-style:italic">Vobis oportebat primum loqui verbum Dei, sed quo- niam repulistis illud,</span> etc. (<span style="font-style:italic">Act</span>. <span class="smallcap">XIII</span>, 46).</p><p>Alexandria (<span style="font-style:italic">Act</span>. <span class="smallcap">VI</span>, 9), civitas AEgypti, quae quondam No dicebatur, iter AEgyptum, Africam et mare quasi claustrum posita, in qua beati evan- gelistae Marci tumulus hodieque veneratur <sup>4</sup>.</p><p>Azotus (<span style="font-style:italic">Act</span>. <span class="smallcap">VIII</span>, 40), oppidum insigne Palaersti- nae, quod Hebraice dicitur Esdod, et est una de quinque olim civitatibus Allophylorum.</p><p>Attalia (<span style="font-style:italic">Act</span>. <span class="smallcap">XIV</span>, 24), civitas Pamphyliae mari- tima.</p><span class="">PLSection B</span><p>Amphipolis (<span style="font-style:italic">Act</span>. <span class="smallcap">XVII</span>), civitas et ipsa Macedoniae : est alia ejusdem nominis in Syria. Apollonia, et ipsa civitas Macedoniae : et est altera in provincia Africae, quae dicitur Pentapolis.</p><p>Athenae (<span style="font-style:italic">Act</span>. <span class="smallcap">XVII</span> 15; XVIII, 1), civitas in Achaia, philosophiae dicata studiis : quae cum una sit, plu- rali numero semper appellari solet; cujus Piraeeus [<span style="font-style:italic">Al.</span> Phireus] portus septemplici muro quondam communitus fuisse describitur.</p><p>Areopagus (<span style="font-style:italic">Act.</span> <span class="smallcap">XVII</span>, 19), Athenarum curia, quae interpretatur tilia Martis, quod ipse ibi quondam cum ducentis duodecim diis dicatus sit.</p><p>Assos (<span style="font-style:italic">Act.</span> <span class="smallcap">XX</span>, 13; <span class="smallcap">XXVII</span>, 13), civitas Asiae ma- ritima, eadem Apollonia dicta.</p><span class="">PLSection C</span><p>Antipatris (<span style="font-style:italic">Act.</span> <span class="smallcap">XXII</span>, 31), civitas Palaestinae nunc diruta, quam Herodes rex Judaeae ex patris sui no- mine vocaverat.</p><p>Appii forum (<span style="font-style:italic">Act.</span> <span class="smallcap">XXVIII</span>, 15), nomen fori Ro- mae, ab Appio quondam consule tractum : a quo et via Appia cognominata est.</p><p>B</p><p>Babylon, metropolis regni Chaldaeorum, ubi eo- rum, qui aedificabant turrim, linguae divisae sunt, a <span class="note" id="Note4"><span class="noteLabel">Note: </span>4 Addit meus ms. <span style="font-style:italic">in ecclesia</span>.</span> <span class="pagebreak" id="index.xml-pb-d30e304">[Page 1359]</span> <span class="">PLSection A</span> quo [<span style="font-style:italic">Al.</span> qua] et regio circumposita Babylonia vo- catur. Hanc fuisse potentissimam<sup>1</sup>, et in campe- stribus per quadrum sitam, ab angulo usque ad angulum muri, sedecim millia passuum tenuisse, id est, simul per circuitum sexaginta quatuor millia, refert Herodotus et mulli alii, qui Graecas histo- rias conscripserunt. Arx autem, id est, Capitolium illius urbis, est turris, quae post diluvium aedificata (<span style="font-style:italic">Gen.</span> <span class="smallcap">XI</span>, 5), quatuor millia passuum tenere dici- tur : cujus post ruinam, muri tantum fictiles re- mansisse, et ob bestias, quae illic abundant ca- ptandas, recuperati esse traduntur.</p><p>Bithynia (<span style="font-style:italic">Act.</span> <span class="smallcap">XVI</span>, 7), provincia Asiae Minoris, quae et quondam Bibraja, et deinde Mygdonia dicta est. Et major Phrygia, Jera flumine a Galatia <span class="">PLSection B</span> disterminata, habet civitatem ejusdem nominis. Beroea (<span style="font-style:italic">Act.</span> <span class="smallcap">XVII</span>, 10), civitas in Macedonia, quae verbum Domini nobiliter accepit.</p><p>C</p><p>Cappadocia (<span style="font-style:italic">Act.</span> <span class="smallcap">II</span>, 9), regio in capite Syriae, id est, ad septentrionem.</p><p>Cyrene (<span style="font-style:italic">Act.</span> <span class="smallcap">II</span>, 10), civitas in Libya, cujus re- gio etiam Pentapolitana vocatur, eo quod quinque urbibus maxime fulgeat, Berenice, Arsinoe, Ptole- maide, Apollonia, ipsaque Cyrene.</p><p>Creta (<span style="font-style:italic">Act.</span> <span class="smallcap">XXVII</span>, 7), Graeciae [<span style="font-style:italic">Al.</span> Galatiae] insula, centum quondam oppidis insignis, famosaque di- vitiis, maxime aeris : ibi enim prima hujus metalli inventio et militas fuit, cui proximum est in finibus Ciliciae promontorium, et oppidum Veneris.</p><p><span class="">PLSection C</span> Cil cia (<span style="font-style:italic">Act.</span> <span class="smallcap">XXIII</span>. 34), provincia Asiae, quam Cydnus amnis intersecat, et mons Amanus, cujus meminit Salomon (<span style="font-style:italic">Cant.</span> <span class="smallcap">IV</span>), a Syria Coele sepa- rat.</p><p>Carra (<span style="font-style:italic">Act.</span> <span class="smallcap">VII</span>), civitas Mesopotamiae, apud Ro- manos Crassi clade, apud nos hospitio Abraham patriarchae et parentis esus morte nobilis (<span style="font-style:italic">Gen.</span> <span class="smallcap">XII</span>. 1).</p><p>Chaldaeorum regio (<span style="font-style:italic">Act.</span> <span class="smallcap">VII</span>, 4), inter Babylo- niam et Arabiam, Tigrim et Euphraten.</p><p>Chanaan (<span style="font-style:italic">Act.</span> <span class="smallcap">IX</span>, 18), filius Cham, obtinuit ter- ram a Sidone usque ad Gazam, quam Judaei dein- ceps possederunt, ejectis Chananaeis.</p><p>Caesareae (<span style="font-style:italic">Act.</span> <span class="smallcap">VIII</span>, 40) civitates duae sunt in <span class="">PLSection D</span> terra promissionis. Una Caesarea Palaestinae in lit- tore Magni maris sita est, quae quondam Pyrgos, id est, <span style="font-style:italic">turris Stratonis</span> dicta est : sed ab Herode rege Judaeae nobilius et pulchrius, et contra vim maris multo utilius instructa, in honorem Caesaris Augusti Caesarea cognominata est, cui etiam tem- plum in ea marmore albo construxit; in qua ne- pos ejus Herodes ab angelo percussus (<span style="font-style:italic">Act.</span> <span class="smallcap">XII</span>, 23), Cornelius centurio baptizatus, et Agabus pro- pheta zona Pauli ligatus est. Altera vero Caesarea Philippi (<span style="font-style:italic">Matth.</span> <span class="smallcap">XVI</span>, 13; <span style="font-style:italic">Marc.</span> <span class="smallcap">VIII</span>, 27) : cujus Evangelii scriptura meminit : ad radices montis <span class="note" id="Note5"><span class="noteLabel">Note: </span>1 Isthaec de Babyloniae turri totidem verbis de- scribuntur ex Hieronymi Commentariis in Isaiam, lib. <span class="smallcap">V</span>, c. 14, in quem locum videsis quae nos ex Herodoto aliisque auctoribus observamus.</span> <span class="pagebreak" id="index.xml-pb-d30e451">[Page 1360]</span> <span class="">PLSection A</span> Libani, ubi Jordanis fontes sunt, a Philippo te- trarcha ejusdem regionis facta, et in honorem Ti- berii Caesaris cognominata est. Sed et tertia Caesa- rea Cappadociae metropolis est, cujus Lucas ita meminit : <span style="font-style:italic">Profectus ab Epheso, et descendens Cae- saream</span> [<span style="font-style:italic">Al. Caesarea</span>]. <span style="font-style:italic">ascendit et salutavit Ecclesiam</span> (<span style="font-style:italic">Act.</span> <span class="smallcap">XVIII</span>,22).</p><p>Corinthus (<span style="font-style:italic">Act.</span> <span class="smallcap">XVIII</span>, 1; <span class="smallcap">XIX</span>, 1), civitas Achaiae maritima.</p><p>Cenchreae (<span style="font-style:italic">Act.</span> <span class="smallcap">XVIII</span>, 18), portus Corinthiorum civitatis.</p><p>Chios (<span style="font-style:italic">Act.</span> <span class="smallcap">XX</span>, 15), insula ante Bithyniam, cu- jus nomen Syra lingua <span style="font-style:italic">masticem</span> designat, eo quod ibi mastix gignitur. Hanc aliqui Chiam appellavere a Chione nympha Choos.</p><span class="">PLSection B</span><p>Cnidus (<span style="font-style:italic">Act.</span> <span class="smallcap">XXVII</span>, 7), insula contra Asiam no- bilissima adjacens provinciae Cariae, et est ejus- dem nominis oppidum in insula Calymna.</p><p>D</p><p>Damascus (<span style="font-style:italic">Act.</span> <span class="smallcap">IX</span>, 2), urbs nobilis Phoenices, quae et quondam in omni Syria tenuit principatum. et nunc Saracenorum metropolis perhibetur : unde et rex eorum Navvias famosam in ea sibi suaeque genti basilicam dedicavit, Christianis in circuitu civibus Baptistae Joannis ecclesiam frequentanti- bus.</p><p>Derbem (<span style="font-style:italic">Act.</span> <span class="smallcap">XIV</span>, 6), civitas Lycaoniae pro- vinciae.</p><p>E</p><span class="">PLSection C</span><p>Elamitae (<span style="font-style:italic">Act.</span> <span class="smallcap">II</span>, 9), principes Persidis, ab Elam filio Sem appellati. Ephesus (<span style="font-style:italic">Act.</span> <span class="smallcap">XVIII</span>, 19; <span class="smallcap">XIX</span>, 1): Amazonum opus, civitas in Asia ubi requiescit beatus evangelista Joannes.</p><p>F</p><p>Frygia (<span style="font-style:italic">Act.</span> <span class="smallcap">XVIII</span>, 23), provincia Asiae, Troade superjecta in septentrionali sua parte Galatiae con- termina, meridiana [<span style="font-style:italic">Al.</span> meridianae] Lycaoniae, et Pisidiae Macedoniaeque, ab oriente Cappadociam attingit. Duae autem sunt Frygiae, quarum major Smyrnam habet, minor vero ilium.</p><p>Foenicia (<span style="font-style:italic">Act.</span> <span class="smallcap">XI</span>, 19), provincia Syriae, eujus partes sunt Samaria et Galilaea, et aliae plurimae <span class="">PLSection D</span> regiones.</p><p>G</p><p>Galilaeae duae sunt (<span style="font-style:italic">Act.</span> <span class="smallcap">XIII</span>, 31). Una Galilaea gentium vicina finibus Tyriorum in tribu Nephtha- lim (<span style="font-style:italic">Josue</span> <span class="smallcap">XIII</span>, 2). Altera circa Tiberiadem et stagnum Genesareth in tribu Zabulon.</p><p>Galatia (<span style="font-style:italic">Act.</span> <span class="smallcap">XVI</span>, 6), provincia Asiae, a Gallis vocabulum trahens, qui in auxilium a rege Bithy- niae evocati, regnum cura eo facta victoria divise- runt. Sicque deinde Graecis admisti, primo Gallo- graeci, postea Galatae sunt appellati.</p><p><span class="pagebreak" id="index.xml-pb-d30e598">[Page 1361]</span> <span class="">PLSection A</span> Graecia (<span style="font-style:italic">Act.</span> <span class="smallcap">XX</span>, 2), provincia quaedam Achaiae, quae a Graecis scriptoribus Hellas vocata est, in qua Athenae civitas est, quondam Attica dicta <sup>1</sup>.</p><p>H</p><p>Hadrumetus (<span style="font-style:italic">Act.</span> <span class="smallcap">XXVII</span>, 2), civitas in Bazatio re- gione Africae.</p><p>Hadria (<span style="font-style:italic">Act.</span> <span class="smallcap">XXVII</span>, 27), nomen maris contra Ravennam, quod per ostia Padi fluvii intratur, sumpto vocabulo ab Hadria proxima civitate, quae idem mari nomen Hadriatici dedit.</p><p>Hierusalem (<span style="font-style:italic">Act.</span> <span class="smallcap">II</span>, 5; <span class="smallcap">IV</span>, 5; <span class="smallcap">V</span>, 16; <span class="smallcap">XXI</span>, 21), metropolis quondam totius Judaeae, quae nunc ab AEtio Adriano Caesare, quod eam a Tito destru- ctam latiore situ instauraverit, AElia cognominata est : cujus opere facium est, ut Loca Sancta, id <span class="">PLSection B</span> est Dominicae Passionis et Resurrectionis, sed et Inventionis S. Crucis quondam extra urbem jacentia, nunc ejusdem urbis muro septentrionali circum- dentur.</p><p>Judaea (<span style="font-style:italic">Act.</span> <span class="smallcap">I</span>, 8; <span class="smallcap">II</span>, 9; <span class="smallcap">IX</span>, 31; <span class="smallcap">X</span>, 37), aliquando tota terra duodecim tribuum appellatur; aliquando duae tantum tribus, quae quondam Juda vocaban- tur, ad distinctionem Galilaeae et Samariae, alia- rumque in terra repromissionis regionum. Et no- tandum apud historicos, quod Judaea (<span style="font-style:italic">Act.</span> <span class="smallcap">IX</span>, 31) ad Palaestinam, Galilaea vero et Samaria ad Phoe- nicem pertineant.</p><p>Joppe (<span style="font-style:italic">Act.</span> <span class="smallcap">IX</span>, 36), oppidum Palaestinae mariti- mum in tribu Dan : Ubi hodie saxa monstrantur in <span class="">PLSection C</span> littore, in quibus Andromeda relegata [<span style="font-style:italic">Al.</span> religata], Persei quondam viri sui fertur liberata fuisse praesidio.</p><p>Iconium (<span style="font-style:italic">Act.</span> <span class="smallcap">XIII</span>, 51; <span class="smallcap">XVI</span>, 12), civitas celeberri- ma Lycaoniae, et est altera in Cilicia.</p><p>Italia (<span style="font-style:italic">Act.</span> <span class="smallcap">XXVII</span>, 1), regio et patria Romano- rum ab Italo rege vocabulum traxit, quae ab Africo et a Borea mari Magno cincta, reliqua Alpium ob- jicibus obtrusa est.</p><p>L</p><p>Libyae provinciae duae sunt, una Libya Cyreneaca, de qua dictum est : <span style="font-style:italic">Et parte. Libyae quae est circa Cyrenem</span> (<span style="font-style:italic">Act.</span>. <span class="smallcap">II</span> 10). Haec porta AEgypti, in parte Africae prima est, et man Libyco cognomen dedit : post quam Libya AEthiopum, usque ad meridia- <span class="">PLSection D</span> num pertingens Oceanum.</p><p>Lydda (<span style="font-style:italic">Act.</span> <span class="smallcap">IX</span>, 32), civitas Palaestinae in littore Magni maris sita, quae Diospolis<sup>2</sup> appellatur.</p><p>Lycaonia (<span style="font-style:italic">Act.</span> <span class="smallcap">XIV</span>, 6), provincia Asiae est : et ejusdem nominis civitas est in Phrygia minore.</p><p>Lystra (<span style="font-style:italic">Act.</span> <span class="smallcap">XIV</span>, 6), civitas Lycaoniae.</p><p>Lycia (<span style="font-style:italic">Act.</span> <span class="smallcap">XXVII</span>, 5), provincia Asiae.</p><p>Lasaea, civitas litteraria Cretae insulae juxta lo- cum qui vocatur Boni Portus, ut ipse Lucas expo- nit (<span style="font-style:italic">Act.</span> <span class="smallcap">XXVII</span>, 8) : pro qua quidam corrupte <span style="font-style:italic">Thalassa</span> legunt (<span style="font-style:italic">Ibid.</span>). <span class="note" id="Note6"><span class="noteLabel">Note: </span>1 Idem, haud tamen recte, <span style="font-style:italic">quondam antiqua dicta</span>.</span> <span class="note" id="Note7"><span class="noteLabel">Note: </span>2 Rursus idem, <span style="font-style:italic">quae nunc Diospolis</span>, etc.</span> <span class="note" id="Note8"><span class="noteLabel">Note: </span>3 In meo ms., <span style="font-style:italic">Persida</span>, quemadmodum et ab Isi- doro Hispal. scribitur in recto.</span></p><p><span class="pagebreak" id="index.xml-pb-d30e789">[Page 1362]</span> <span class="">PLSection A</span> Μ</p><p>Mons Oliveti (<span style="font-style:italic">Act.</span> <span class="smallcap">I</span>, 12) ad orientem Hieroso- lymae, torrente Cedron interfluente, ubi ultima vestigia Domini humo impressa hodieque mon- strantur (<span style="font-style:italic">Act.</span> <span class="smallcap">I</span>). Cumque terra eadem quotidie a credentibus hauriatur, nihilominus tamen eadem sancta vestigia pristinum statum continuo reci- piunt. Denique cum ecclesia, in cujus medio sunt rotundo schemate, et pulcherrimo opere condere- tur, summum tantum cacumen, ut perhibent, pro- pter Dominici corporis meatum nullo modo contegi et concamerari potuit : sed transitus ejus a terra ad coelum usque patet apertum.</p><p>Medi (<span style="font-style:italic">Act.</span> <span class="smallcap">II</span>, 9), a Madai filio Japhet appellati : sunt autem inter flumen Indum et flumen Tigrim <span class="">PLSection B</span> regiones istae, a monte Caucaso usque ad mare Rubrum pertingentes, Aracusia, Parthia, Assyria, Persis <sup>3</sup>, et Media : quas Scriptura sacra universas saepe Mediae nomine vocat.</p><p>Mesopotamia (<span style="font-style:italic">Act.</span> <span class="smallcap">II</span>, 2), regio inter flumina Ti- grim et Euphratem, quae et ipso vocabulo Graeco in medio fluminum esse posita monstratur. Hinc ad meridiem Babylonia, deinde Cedar, novissime Arabia Eudaemon.</p><p>Madian (<span style="font-style:italic">Act.</span> <span class="smallcap">VII</span>, 29), civitas juxta Arnonem et Areopolim, cujus nunc ruinae tantummodo demon- strantur, ubi Moyses apud Jethro socerum suum exsulabat (<span style="font-style:italic">Exod.</span> <span class="smallcap">II</span>, 15).</p><p>Moesia (<span style="font-style:italic">Act.</span> <span class="smallcap">XVI</span>, 7), provincia Asiae : nunc AEo- <span class="">PLSection C</span> lis dicta. Est autem et altera ejusdem nominis juxta fluvium Danubium. Suntque auctores, qui dicant transisse ex Europa Mesas, et Brygas, et Hunnos, a quibus appellantur in Asia Mysi, Phry- ges et Bithynii.</p><p>Macedonia (<span style="font-style:italic">Act.</span> <span class="smallcap">XX</span>, 1), provincia Graecorum nobilissima, et virtutibus Alexandri Magni nobilior facta.</p><p>Mitylene (<span style="font-style:italic">Act.</span> <span class="smallcap">XX</span>, 14), insula contra Asiam, quae a proxima continente abest quingenta septem mil- lia passus.</p><p>Miletus (<span style="font-style:italic">Act</span>. <span class="smallcap">XX</span>, 15), civitas in Asia maritima, decem stadiis ab ostio Maeandri amnis secreta, ubi Paulus Ephesiorum majores alloquitur : est et insula non ignobilis <sup>4</sup> nominis ejusdem in mari AEgaeo <span class="">PLSection D</span> vel Ionio.</p><p>Nazareth (<span style="font-style:italic">Act</span>. <span class="smallcap">X</span>, 38), viculus in Galilaea juxta montem Thabor, unde et Dominus noster Jesus Christus Nazarenus vocatus est : habetque eccle- siam in loco quo angelus ad beatam Mariam evan- gelizaturus intravit : sed et aliam, ubi Dominus est nutritus.</p><p>Neapolis (<span style="font-style:italic">Act</span>. <span class="smallcap">XVI</span>, 11), civitas Cariae, quae est provincia [<span style="font-style:italic">Al</span>. provinciae] Asiae. <span class="note" id="Note9"><span class="noteLabel">Note: </span>4 Negandi particula m meo ms. non est, sed contrario sensu dicitur, <span style="font-style:italic">insula ignobilis,</span> etc.</span></p><p><span class="pagebreak" id="index.xml-pb-d30e907">[Page 1363]</span> <span class="">PLSection A</span> P</p><p>Parthi (<span style="font-style:italic">Act</span>. <span class="smallcap">II</span>, 9), inter flumen undum, quod ab oriente est, et inter flumen Tigrim, quod est ab occasu, siti sunt, ut supra dictum est.</p><p>Pontus (<span style="font-style:italic">Act</span>. <span class="smallcap">II</span>, 9), regio multarum gentium juxta mare Ponticum, quod Asiam Europamque disterminat : et propter plurimam ostiorum Da- nubii infusionem dulcius caeteris esse dignoscitur.</p><p>Pamphylia (<span style="font-style:italic">Act</span>. <span class="smallcap">II</span>, 10), provincia Asiae.</p><p>Paphus (<span style="font-style:italic">Act</span>. <span class="smallcap">XIII</span>, 6) maritima in Cypro insula, Veneris quondam sacris carminibusque poetarum famosa, quae, frequenti terrae motu lapsa, nunc ruinarum tantum vestigiis, quid olim fuerit, osten- dit.</p><p>Perge (<span style="font-style:italic">Act</span>. <span class="smallcap">XIII</span>, 13), civitas Pamphyliae provinciae.</p><p><span class="">PLSection B</span> Philippi [<span style="font-style:italic">Al</span>. Philippis] (<span style="font-style:italic">Act</span>. <span class="smallcap">XVI</span>, 12), civitas in prima parte Macedoniae.</p><p>Pisidia (<span style="font-style:italic">Act</span>. <span class="smallcap">XIII</span>, 14), provincia Asiae.</p><p>Patara (<span style="font-style:italic">Act</span>. <span class="smallcap">XXI</span>, 1), civitas Lyciae provinciae in Asia.</p><p>Ptolemais (<span style="font-style:italic">Act</span>. <span class="smallcap">XXI</span>, 7), civitas in Judaea mari- tima prope montem Carmelum, quae quondam <sup>1</sup> a quodam Ptolemaeo dicta est. Est autem altera Pto- lemais in Pentapoli provincia Africae, cujus supra memini.</p><p>Puteolis (<span style="font-style:italic">Act</span>. <span class="smallcap">XXVIII</span>, 13). civitas colonia Cam- paniae, eadem dicitur Ceadicta.</p><p>R</p><p>Roma (<span style="font-style:italic">Act</span>. <span class="smallcap">XXVIII</span>), totius quondam orbis <sup>2</sup> do- <span class="">PLSection C</span> mina, a conditoris sui Romuli nomine sic vocata; quam, propter eximiam virtutem. plerique scri- ptorum, quasi sola esset. Urbem appellare malebant.</p><p>Rhodus (<span style="font-style:italic">Act</span>. <span class="smallcap">XXI</span>), Cycladum insularum nobilis- sima, et ab oriente prima, quondam Ophiussa vo- cata, in qua ejusdem nominis urbs fuit, aereo co- losso famosa, septuaginta cubitorum altitudinis : distat a portu Asiae viginti millibus passuum.</p><p>Rhegium (<span style="font-style:italic">Act</span>. <span class="smallcap">XXVIII</span>, 14), civitas Siciliae mari- tima, viginti millia passuum a promontorio Peloro secreta : cujus nomen Graecum interpretatur <span style="font-style:italic">discre- tio :</span> eo quod haec Siciliae pars quondam Bruttio agro Italiae cohaerens, mox interfuso mari sit avul- sa, quindecim passuum longitudine freto, in latitu- dine autem modo juxta columnam Rhegiam [<span style="font-style:italic">Al.</span> <span class="">PLSection D</span> Regio], in quo freto est scopulus Scylla, item Charybdis mare verticosum <sup>3</sup>, ambo clara saevitia.</p><p>S</p><p>Samaria (<span style="font-style:italic">Act</span>. <span class="smallcap">VIII</span>, 1), civitas regalis in Israel in vertice montis Somer posita. Sed et omnis re- gio, quae circa eam fuit, a civitate quondam no- men acceperat : media inter Judaeam et Galilaeam jacet. Haec ab Herode Antipatri filio in honorem <span class="note" id="Note10"><span class="noteLabel">Note: </span>1 Vocem <span style="font-style:italic">quondam</span> ms. ignorat.</span> <span class="note" id="Note11"><span class="noteLabel">Note: </span>2 Meus ms. addito <span style="font-style:italic">urbs</span> nomine, paulo elegantius, <span style="font-style:italic">Roma, urbs totius quondam orbis,</span> etc. Notatum vero est doctis viris, ipsaque res clamat, nequaquam abs Hieronymo de Roma haec et quae subsequuntur scribi potuisse.</span> <span class="note" id="Note12"><span class="noteLabel">Note: </span>3 Malim utique <span style="font-style:italic">vorticosum</span> rescribi pro <span style="font-style:italic">verticosum</span>.</span> <span class="pagebreak" id="index.xml-pb-d30e1078">[Page 1364]</span> <span class="">PLSection A</span> Augusti Caesaris Graeco nomine Sebaste, id est, <span style="font-style:italic">Augusta</span>, vocata est.</p><p>Sichem (<span style="font-style:italic">Act.</span> <span class="smallcap">VII</span>, 16), civitas Jacob, nunc Nea- polis dicta, juxta sepulcrum Joseph, quae a filio Emor sui regis vocabulum sumpsit : juxta quam Dominus Samaritanae mulieri loquitur ad puteum <sup>4</sup> : ubi nunc ecclesia fabricata est ex latere montis Garizim.</p><p>Sina (<span style="font-style:italic">Act</span>. <span class="smallcap">VII</span>, 30), mons in regione Madian super Arabiam in deserto, qui alio nomine Choreb appel- latur. Unde dicitur : <span style="font-style:italic">Et fecerunt vitulum in Choreb</span> (<span style="font-style:italic">Psal.</span> <span class="smallcap">CV</span>, 19) : cum hoc Moyses in Sina factum scripserit.</p><p>Saronas (<span style="font-style:italic">Act</span>. <span class="smallcap">IX</span>, 35), quod interpretatur <span style="font-style:italic">cam- pestris,</span> regio est Caesareae Palaestinae, usque ad <span class="">PLSection B</span> oppidum Joppe pertingens. Et est hodie locus pa- scendis gregibus aptus : quae juxta soli qualitatem, Petro praedicante, fidei continuo fructus germina- vit. Sed et inter montem Thabor et stagnum Ti- beriadis regio Saronas appellatur.</p><p>Sidon (<span style="font-style:italic">Act</span>. <span class="smallcap">XXVII</span>, 3), urbs Phoenices insignis, olim terminus Chananaeorum ad aquilonem, juxta Libani montis ortum sita, et ipsa artifex vitri <sup>5</sup>.</p><p>Seleucia (<span style="font-style:italic">Act</span>. <span class="smallcap">XIII</span>, 4), civitas Syriae nobilis, in promontorio Syriae Antiochiae sita.</p><p>Salamis (<span style="font-style:italic">Act</span>. <span class="smallcap">XIII</span>, 5), civitas in Cypro insula, nunc Constantia dicta, quam Trajani principis tem- pore, Judaei interfectis omnibus accolis deleverunt.</p><p>Samothracia (<span style="font-style:italic">Act.</span> <span class="smallcap">XVI</span>, 11), insula in Pacasiaco <span class="">PLSection C</span> sinu.</p><p>Syria (<span style="font-style:italic">Act.</span> <span class="smallcap">XX</span>), quae Hebraice Aram dicitur, regio est inter flumen Euphraten et mare Magnum usque ad AEgyptum pertingens, habet maximas provin- cias, Comagenam, Phoeniciam, et Palaestinam absque Saracenis et Nabathaeis, quorum gentes sunt duodecim.</p><p>Samos (<span style="font-style:italic">Act</span>. <span class="smallcap">XX</span>, 3), insula in mari AEgeo, in qua reperta prius fictilia vasa traduntur : unde et vasa Samia appellata sunt.</p><p>Smyrna, civitas Lyciae provinciae in Asia : cujus Lucas ita meminit : <span style="font-style:italic">Et pelagus Ciliciae et Pamphy- liae navigantes venimus in Smyrnam</span> <sup>6</sup> Lyciae (<span style="font-style:italic">Act.</span> <span class="smallcap">XXVII</span>, 5). Pro quo aliqui codices habent : <span style="font-style:italic">Venimus in Lystram, quae est in Cilicia</span>. Porro Hieronymus <span class="">PLSection D</span> in libris <span style="font-style:italic">Hebraeorum nominum</span> ponit Smyrnam, et interpretatur, <span style="font-style:italic">amaram</span>.</p><p>Salmon (<span style="font-style:italic">Act.</span> <span class="smallcap">XXVII</span>, 7), civitas maritima Cretae insulae.</p><p>Syrtes (<span style="font-style:italic">Act.</span> <span class="smallcap">XXVII</span>, 17), arenosa in mari Magno loca multum terribilia et metuenda, eo quod ad se omnia diripere soleant, et appropinquantes (<span style="font-style:italic">Al</span>. appropinquanti) vadoso mari haereant. Hae autem <span class="note" id="Note13"><span class="noteLabel">Note: </span>4 Vulgati antea, <span style="font-style:italic">ad fontem</span>. Historicae veritati propior mei ms. lectio est.</span> <span class="note" id="Note14"><span class="noteLabel">Note: </span>5·Hocce additamentum, <span style="font-style:italic">et ipsa artifex vitri,</span> meus ms. non agnoscit.</span> <span class="note" id="Note15"><span class="noteLabel">Note: </span>6 Pro <span style="font-style:italic">Smyrnam</span> meus ms. habet <span style="font-style:italic">Smiram,</span> pro pius eo, quod Graeci codd. ab Auctore notati prae- ferunt, <span class="foreign" lang="grc">el; Μύρα</span>, <span style="font-style:italic">Myram</span>, sicque inferius <span style="font-style:italic">Myr- ram</span> legit pro <span style="font-style:italic">Smyrnam</span>.</span> <span class="pagebreak" id="index.xml-pb-d30e1260">[Page 1365]</span> <span class="">PLSection A</span> ad mare AEgyptium vicinae sunt, et pariter admi- scentur.</p><p>Syracusa (<span style="font-style:italic">Act.</span> <span class="smallcap">XXVIII</span>, 12), metropolis Siciliae, sub promontorio Pachyno : siquidem Sicilia ipsa tribus est distincta promontoriis : unde et a trian- guli specie, Trinacria quondam vocata, mox a Si- culo rege Sicilia dicta est. Primum promontorium dicitur Pelorum, et spectat ad aquilonem : cui Messana civitas proxima est : et adversum ex Ita- lia dictum est promontorium Genus, duodecim stadiorum intervallo. Secundum dicitur Pachynum, quod respicit ad Euronotum. Tertium appellatur Lilybaeum, civitatem ejusdem nominis habens, et dirigitur in occasum.</p><p>T</p><p><span class="">PLSection B</span> Tarsus (<span style="font-style:italic">Act.</span> <span class="smallcap">XXII</span>, 3), civitas metropolis Ciliciae provinciae, Paulo apostolo gloriosa.</p><p>Tyrus (<span style="font-style:italic">Act</span>. <span class="smallcap">XXI</span>, 3)9 metropolis Phoenices in tribu <span class="pagebreak" id="index.xml-pb-d30e1291">[Page 1366]</span> <span class="">PLSection A</span> Nephthalim, vicesimo prope milliario a Caesarea Philippi. Haec quondam insula fuit praealto mari, septingentis passibus divisa : sed ab Alexandro terra continens facta est, propter expugnationem, multis in brevi freto aggeribus comportatis : cujus maxime nobilitas conchylio atque purpura constat.</p><p>Troas (<span style="font-style:italic">Act</span>. <span class="smallcap">XX</span>, 5), civitas Asiae maritima, ea- dem Antigonia dicta.</p><p>Thyatira (<span style="font-style:italic">Act</span>. <span class="smallcap">XVI</span>, 4), civitas Libyae, quae est provincia Asiae, templo quondam AEsculapii famo- sa : cujus civis erat illa Lydia <span class="foreign" lang="grc">πορφυρ4πω).·;</span>, id est, <span style="font-style:italic">purpurae venditrix,</span> quae in Philippis fidem Christi suscepit.</p><p>Thessalonica (<span style="font-style:italic">Act</span>. <span class="smallcap">XVII</span>, 1), civitas Macedoniae.</p><p>Theatrum (<span style="font-style:italic">Act</span>. <span class="smallcap">XIX</span>, 29), locos a spectaculo <span class="">PLSection B</span> vocabulum mutuans, quod in eo populus stans desuper atque spectans, ludos scenicos contem- plaretur.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:34:42Z.
	       SAXON HE 9.8.0.5.
		 --></address></div></body></html>