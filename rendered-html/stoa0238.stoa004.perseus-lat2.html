<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Cathemerina</title><meta name="author" content="Prudentius" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Cathemerina" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Cathemerina</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a lang="lat" class="toc toc_0" href="#index.xml-body.1_div.1">Liber Cathemerinon</a><ul class="toc"><li class="toc"><span class="headingNumber">1.1. </span><a class="toc toc_1" href="#index.xml-body.1_div.1_div.1">Hymnus ad Galli cantum</a></li><li class="toc"><span class="headingNumber">1.2. </span><a class="toc toc_1" href="#index.xml-body.1_div.1_div.2">Hymnus Matutinus</a></li><li class="toc"><span class="headingNumber">1.3. </span><a class="toc toc_1" href="#index.xml-body.1_div.1_div.3">Hymnus ante cibum</a></li><li class="toc"><span class="headingNumber">1.4. </span><a class="toc toc_1" href="#index.xml-body.1_div.1_div.4">Hymnus post cibum</a></li><li class="toc"><span class="headingNumber">1.5. </span><a class="toc toc_1" href="#index.xml-body.1_div.1_div.5">Hymnus ad incensum lucernae</a></li><li class="toc"><span class="headingNumber">1.6. </span><a class="toc toc_1" href="#index.xml-body.1_div.1_div.6">Hymnus ante somnum</a></li><li class="toc"><span class="headingNumber">1.7. </span><a class="toc toc_1" href="#index.xml-body.1_div.1_div.7">Hymnus ieiunantium</a></li><li class="toc"><span class="headingNumber">1.8. </span><a class="toc toc_1" href="#index.xml-body.1_div.1_div.8">Hymnus post ieiunium</a></li><li class="toc"><span class="headingNumber">1.9. </span><a class="toc toc_1" href="#index.xml-body.1_div.1_div.9">Hymnus omnis horae</a></li><li class="toc"><span class="headingNumber">1.10. </span><a class="toc toc_1" href="#index.xml-body.1_div.1_div.10">Hymnus circa exequias defuncti</a></li><li class="toc"><span class="headingNumber">1.11. </span><a class="toc toc_1" href="#index.xml-body.1_div.1_div.11">Hymnus VIII Kal. Ianuarias</a></li><li class="toc"><span class="headingNumber">1.12. </span><a class="toc toc_1" href="#index.xml-body.1_div.1_div.12">Hymnus Epiphaniae</a></li></ul></li></ul><!--TEI body--><div lang="lat" class="edition" id="index.xml-body.1_div.1"><div class="pagebreak" id="index.xml-pb-d30e62">[Page p.6]</div><h2 lang="lat"><span class="headingNumber">1. </span><span class="head">Liber Cathemerinon</span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head">Hymnus ad Galli cantum</span></h3><div class="l">Ales diei nuntius</div><div class="l">lucem propinquam praecinit;</div><div class="l">nos excitator mentium</div><div class="l">iam Christus ad vitam vocat.</div><div class="l"><span class="q">‘auferte ’</span> clamat ‘lectulos</div><div class="l">aegros, soporos, desides;</div><div class="l">castique, recti ac sobrii</div><div class="l">vigilate, iam sum proximus.’</div><div class="l">post solis ortum fulgidi</div><div class="l">serum est cubile spernere, </div><div class="l">ni parte noctis addita</div><div class="l">tempus labori adieceris.</div><div class="l">vox ista qua strepunt aves</div><div class="l">stantes sub ipso culmine,</div><div class="l">paulo ante quam lux emicet, </div><div class="l">nostri figura est iudicis.</div><div class="l">tectos tenebris horridis</div><div class="l">stratisque opertos segnibus</div><div class="l">suadet quietem linquere</div><div class="l">iam iamque venturo die, </div><div class="l">ut, cum coruscis flatibus</div><div class="l">aurora caelum sparserit,</div><div class="l">omnes labore exercitos</div><div class="l">confirmet ad spem luminis.</div><div class="pagebreak" id="index.xml-pb-d30e121">[Page p.8]</div><div class="l">hic somnus ad tempus datus </div><div class="l">est forma mortis perpetis:</div><div class="l">peccata, ceu nox horrida,</div><div class="l">cogunt iacere ac stertere.</div><div class="l">sed vox ab alto culmine</div><div class="l">Christi docentis praemonet </div><div class="l">adesse iam lucem prope,</div><div class="l">ne mens sopori serviat,</div><div class="l">ne somnus usque ad terminos</div><div class="l">vitae socordis opprimat</div><div class="l">pectus sepultum crimine </div><div class="l">et lucis oblitum suae.</div><div class="l">ferunt vagantes daemonas</div><div class="l">laetos tenebris noctium</div><div class="l">gallo canente exterritos</div><div class="l">sparsim timere et cedere. </div><div class="l">invisa nam vicinitas</div><div class="l">lucis, salutis, numinis,</div><div class="l">rupto tenebrarum situ</div><div class="l">noctis fugat satellites.</div><div class="l">hoc esse signum praescii </div><div class="l">norunt repromissae spei,</div><div class="l">qua nos soporis liberi</div><div class="l">speramus adventum Dei.</div><div class="l">quae vis sit huius alitis,</div><div class="l">Salvator ostendit Petro, </div><div class="l">ter antequam gallus canat</div><div class="l">sese negandum praedicans.</div><div class="l">fit namque peccatum prius</div><div class="l">quam praeco lucis proximae</div><div class="l">inlustret humanum genus </div><div class="l">finemque peccandi ferat.</div><div class="l">flevit negator denique</div><div class="l">ex ore prolapsum nefas,</div><div class="pagebreak" id="index.xml-pb-d30e193">[Page p.10]</div><div class="l">cum mens maneret innocens</div><div class="l">animusque servaret fidem. </div><div class="l">nec tale quidquam postea</div><div class="l">linguae locutus lubrico est,</div><div class="l">cantuque galli cognito</div><div class="l">peccare iustus destitit.</div><div class="l">inde est quod omnes credimus </div><div class="l">illo quietis tempore</div><div class="l">quo gallus exultans canit</div><div class="l">Christum redisse ex inferis.</div><div class="l">tunc mortis oppressus vigor,</div><div class="l">tunc lex subacta est Tartari, </div><div class="l">tunc vis diei fortior</div><div class="l">noctem coegit cedere.</div><div class="l">iam iam quiescant inproba,</div><div class="l">iam culpa furva obdormiat,</div><div class="l">iam noxa letalis suum </div><div class="l">perpessa somnum marceat.</div><div class="l">vigil vicissim spiritus</div><div class="l">quodcumque restat temporis,</div><div class="l">dum meta noctis clauditur,</div><div class="l">stans ac laborans excubet. </div><div class="l">Iesum ciamus vocibus</div><div class="l">flentes, precantes, sobrii;</div><div class="l">intenta supplicatio</div><div class="l">dormire cor mundum vetat.</div><div class="l">sat convolutis artubus </div><div class="l">sensum profunda oblivio</div><div class="l">pressit, gravavit, obruit</div><div class="l">vanis vagantem somniis.</div><div class="l">sunt nempe falsa et frivola</div><div class="l">quae mundiali gloria, </div><div class="l">ceu dormientes, egimus:</div><div class="l">vigilemus, hic est veritas.</div><div class="pagebreak" id="index.xml-pb-d30e265">[Page p.12]</div><div class="l">aurum, voluptas, gaudium,</div><div class="l">opes, honores, prospera,</div><div class="l">quaecumque nos inflant mala, </div><div class="l">fit mane, nil sunt omnia.</div><div class="l">tu, Christe, somnum dissice,</div><div class="l">tu rumpe noctis vincula,</div><div class="l">tu solve peccatum vetus,</div><div class="l">novumque lumen ingere. </div></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head">Hymnus Matutinus</span></h3><div class="l">Nox et tenebrae et nubila,</div><div class="l">confusa mundi et turbida,</div><div class="l">lux intrat, albescit polus,</div><div class="l">Christus venit, discedite.</div><div class="l">caligo terrae scinditur </div><div class="l">percussa solis spiculo,</div><div class="l">rebusque iam color redit</div><div class="l">vultu nitentis sideris.</div><div class="l">sic nostra mox obscuritas</div><div class="l">fraudisque pectus conscium </div><div class="l">ruptis retectum nubibus</div><div class="l">regnante pallescet Deo.</div><div class="l">tunc non licebit claudere</div><div class="l">quod quisque fuscum cogitat,</div><div class="l">sed mane clarescent novo </div><div class="l">secreta mentis prodita.</div><div class="l">fur ante lucem squalido</div><div class="l">inpune peccat tempore,</div><div class="l">sed lux dolis contraria</div><div class="l">latere furtum non sinit. </div><div class="pagebreak" id="index.xml-pb-d30e327">[Page p.14]</div><div class="l">versuta fraus et callida</div><div class="l">amat tenebris obtegi,</div><div class="l">aptamque noctem turpibus</div><div class="l">adulter occultus fovet.</div><div class="l">sol, ecce, surgit igneus: </div><div class="l">piget, pudescit, paenitet,</div><div class="l">nec teste quisquam lumine</div><div class="l">peccare constanter potest.</div><div class="l">quis mane sumptis nequiter</div><div class="l">non erubescit poculis, </div><div class="l">cum fit libido temperans, </div><div class="l">astumque nugator sapit?</div><div class="l">nunc, nunc severum vivitur,</div><div class="l">nunc nemo temptat ludicrum,</div><div class="l">inepta nunc omnes sua </div><div class="l">vultu colorant serio.</div><div class="l">haec hora cunctis utilis</div><div class="l">qua quisque quod studet gerat,</div><div class="l">miles, togatus, navita,</div><div class="l">opifex, arator, institor. </div><div class="l">illum forensis gloria,</div><div class="l">hunc triste raptat classicum.</div><div class="l">mercator hinc ac rusticus</div><div class="l">avara suspirant lucra. </div><div class="l">At nos lucelli ac faenoris </div><div class="l">fandique prorsus nescii,</div><div class="l">nec arte fortes bellica,</div><div class="l">te, Christe, solum novimus.</div><div class="l">te mente pura et simplici,</div><div class="l">te voce, te cantu pio </div><div class="l">rogare curvato genu</div><div class="l">flendo et canendo discimus.</div><div class="l">his nos lucramur quaestibus,</div><div class="l">hac arte tantum vivimus,</div><div class="pagebreak" id="index.xml-pb-d30e400">[Page p.16]</div><div class="l">haec inchoamus munera, </div><div class="l">cum sol resurgens emicat.</div><div class="l">intende nostris sensibus</div><div class="l">vitamque totam dispice;</div><div class="l">sunt multa fucis inlita,</div><div class="l">quae luce purgentur tua. </div><div class="l">durare nos tales iube,</div><div class="l">quales, remotis sordibus,</div><div class="l">nitere pridem iusseras</div><div class="l">Iordane tinctos flumine.</div><div class="l">quodcumque nox mundi dehinc </div><div class="l">infecit atris nubibus,</div><div class="l">tu, rex, Eoi sideris</div><div class="l">vultu sereno inlumina,</div><div class="l">tu, sancte, qui taetram picem</div><div class="l">candore tinguis lacteo, </div><div class="l">ebenoque crystallum facis,</div><div class="l">delicta tergens 1 livida.</div><div class="l">sub nocte Iacob caerula,</div><div class="l">luctator audax angeli,</div><div class="l">eo usque dum lux surgeret, </div><div class="l">sudavit inpar proelium;</div><div class="l">sed cum iubar claresceret,</div><div class="l">lapsante claudus poplite </div><div class="l">emurque victus debile,</div><div class="l">culpae vigorem perdidit. </div><div class="l">nutabat inguen saucium,</div><div class="l">quae corporis pars vilior</div><div class="l">longeque sub cordis loco</div><div class="l">diram fovet libidinem.</div><div class="l">hae nos docent imagines </div><div class="l">hominem tenebris obsitum,</div><div class="l">si forte non cedat Deo,</div><div class="l">vires rebelles perdere.</div><div class="pagebreak" id="index.xml-pb-d30e472">[Page p.18]</div><div class="l">erit tamen beatior,</div><div class="l">intemperans membrum cui </div><div class="l">luctando claudum et tabidum</div><div class="l">dies oborta invenerit.</div><div class="l">tandem facessat caecitas,</div><div class="l">quae nosmet in praeceps</div><div class="l">diu lapsos sinistris gressibus </div><div class="l">errore traxit devio. </div><div class="l">haec lux serenum conferat</div><div class="l">purosque nos praestet sibi;</div><div class="l">nihil loquamur subdolum,</div><div class="l">volvamus obscurum nihil. </div><div class="l">sic tota decurrat dies,</div><div class="l">ne lingua mendax, ne manus</div><div class="l">oculive peccent lubrici,</div><div class="l">ne noxa corpus inquinet.</div><div class="l">speculator adstat desuper, </div><div class="l">qui nos diebus omnibus</div><div class="l">actusque nostros prospicit</div><div class="l">a luce prima in vesperum.</div><div class="l">hic testis, hic est arbiter,</div><div class="l">hic intuetur quidquid est </div><div class="l">humana quod mens concipit;</div><div class="l">hunc nemo fallit iudicem.</div></div><div class="textpart" id="index.xml-body.1_div.1_div.3"><h3><span class="headingNumber">1.3. </span><span class="head">Hymnus ante cibum</span></h3><div class="l">O crucifer bone, lucisator,</div><div class="l">omniparens pie, Verbigena,</div><div class="l">edite corpore virgineo,</div><div class="l">sed prius in genitore potens,</div><div class="l">astra, solum, mare quam fierent, </div><div class="pagebreak" id="index.xml-pb-d30e536">[Page p.20]</div><div class="l">huc nitido, precor, intuitu</div><div class="l">flecte salutiferam faciem</div><div class="l">fronte serenus et irradia,</div><div class="l">nominis ut sub honore tui has</div><div class="l">epulas liceat capere. </div><div class="l">te sine dulce nihil, Domine,</div><div class="l">nec iuvat ore quid adpetere,</div><div class="l">pocula ni prius atque cibos,</div><div class="l">Christe, tuus favor inbuerit,</div><div class="l">omnia sanctificante fide. </div><div class="l">fercula nostra Deum sapiant,</div><div class="l">Christus et influat in pateras;</div><div class="l">seria, ludicra, verba, iocos,</div><div class="l">denique quod sumus aut agimus,</div><div class="l">trina superne regat pietas. </div><div class="l">hic mihi nulla rosae spolia,</div><div class="l">nullus aromate fragrat 1 odor,</div><div class="l">sed liquor influit ambrosius</div><div class="l">nectareamque fidem reddet</div><div class="l">fusus ab usque Patris gremio. </div><div class="l">sperne, Camena, leves hederas,</div><div class="l">cingere tempora quis solita es,</div><div class="l">sertaque mystica dactylico</div><div class="l">texere docta liga strophio,</div><div class="l">laude Dei redimita comas. </div><div class="l">quod generosa potest anima,</div><div class="l">lucis et aetheris indigena,</div><div class="l">solvere dignius obsequium,</div><div class="l">quam data munera si recinat</div><div class="l">artificem modulata suum? </div><div class="l">ipse homini quia cuncta dedit,</div><div class="l">quae capimus dominante manu;</div><div class="l">quae polus aut humus aut pelagus</div><div class="l">aëre, gurgite, rure creant,</div><div class="pagebreak" id="index.xml-pb-d30e608">[Page p.22]</div><div class="l">haec mihi subdidit, et sibi me. </div><div class="l">callidus inlaqueat volucres</div><div class="l">aut pcdicis dolus aut maculis,</div><div class="l">inlita glutine corticeo</div><div class="l">vimina plumigeram seriem</div><div class="l">inpediunt et abire vetant. </div><div class="l">ecce per aequora fluctivagos</div><div class="l">texta greges sinuosa trahunt;</div><div class="l">piscis item sequitur calamum</div><div class="l">raptus acumine vulnifico,</div><div class="l">credula saucius ora cibo. </div><div class="l">fundit opes ager ingenuas,</div><div class="l">dives aristiferae segetis,</div><div class="l">hic ubi vitea pampineo</div><div class="l">bracchia palmite luxuriant,</div><div class="l">pacis alumna ubi baca viret. </div><div class="l">haec opulentia Christicolis</div><div class="l">servit et omnia subpeditat.</div><div class="l">absit enim procul illa fames,</div><div class="l">caedibus ut pecudum libeat</div><div class="l">sanguineas lacerare dapes. </div><div class="l">sint fera gentibus indomitis</div><div class="l">prandia de nece quadrupedum;</div><div class="l">nos holeris coma, nos siliqua</div><div class="l">feta legumine multimodo</div><div class="l">paverit innocuis epulis. </div><div class="l">spumea mulctra gerunt niveos</div><div class="l">ubere de gemino latices,</div><div class="l">perque coagula densa liquor</div><div class="l">in solidum coit, et fragili</div><div class="l">lac tenerum premitur calatho. </div><div class="l">mella recens mihi Cecropia</div><div class="l">nectare sudat olente favus;</div><div class="l">haec opifex apis aërio</div><div class="pagebreak" id="index.xml-pb-d30e680">[Page p.24]</div><div class="l">rore liquat tenuique thymo,</div><div class="l">nexilis inscia conubii. </div><div class="l">hinc quoque pomiferi nemoris</div><div class="l">munera mitia pro veniunt;</div><div class="l">arbor onus tremefacta suum</div><div class="l">deciduo gravis imbre pluit</div><div class="l">puniceosque iacit cumulos. </div><div class="l">quae veterum tuba quaeve lyra</div><div class="l">flatibus inclyta vel fidibus</div><div class="l">divitis omnipotentis opus,</div><div class="l">quaeque fruenda patent homini,</div><div class="l">laudibus aequiperare queat? </div><div class="l">te, Pater optime, mane novo,</div><div class="l">solis et orbita cum media est,</div><div class="l">te quoque luce sub occidua,</div><div class="l">sumere cum monet hora cibum,</div><div class="l">nostra, Deus, canet harmonia. </div><div class="l">quod calet halitus interior,</div><div class="l">corde quod abdita vena tremit,</div><div class="l">pulsat et incita quod resonam</div><div class="l">lingua sub ore latens caveam,</div><div class="l">laus superi Patris esto mihi. </div><div class="l">nos igitur tua, sancte, manus</div><div class="l">caespite conposuit madido,</div><div class="l">effigiem meditata suam,</div><div class="l">utque foret rata materies</div><div class="l">flavit et indidit ore animam. 1</div><div class="l">tunc per amoena virecta iubet</div><div class="l">frondicomis habitare locis,</div><div class="l">ver ubi perpetuum redolet</div><div class="l">prataque multicolora latex</div><div class="l">quadrifluo celer amne rigat. </div><div class="l"><span class="q">‘haec tibi nunc famulentur’</span> ait</div><div class="l">‘usibus omnia dedo tuis,</div><div class="pagebreak" id="index.xml-pb-d30e756">[Page p.26]</div><div class="l">sed tamen aspera mortifero</div><div class="l">stipite carpere poma veto,</div><div class="l">qui medio viret in nemore.’</div><div class="l">hic draco perfidus indocile</div><div class="l">virginis inficit ingenium,</div><div class="l">ut socium malesuada virum</div><div class="l">mandere cogeret ex vetitis,</div><div class="l">ipsa pari peritura modo. </div><div class="l">corpora mutua (nosse nefas)</div><div class="l">post epulas inoperta vident,</div><div class="l">lubricus error et erubuit:</div><div class="l">tegmina suta parant foliis,</div><div class="l">dedecus ut pudor occuleret. </div><div class="l">conscia culpa Deum pavitans</div><div class="l">sede pia procul exigitur.</div><div class="l">innuba femina quae fuerat,</div><div class="l">coniugis excipit imperium,</div><div class="l">foedera tristia iussa pati. </div><div class="l">auctor et ipse doli coluber</div><div class="l">plectitur inprobus, ut mulier</div><div class="l">colla trilinguia calce terat;</div><div class="l">sic coluber muliebre solum</div><div class="l">suspicit atque virum mulier. </div><div class="l">his ducibus vitiosa dehinc</div><div class="l">posteritas ruit in facinus,</div><div class="l">dumque rudes imitatur avos,</div><div class="l">fasque nefasque simul glomerans,</div><div class="l">inpia crimina morte luit. </div><div class="l">ecce venit nova progenies,</div><div class="l">aethere proditus alter homo,</div><div class="l">non luteus velut ille prius,</div><div class="l">sed Deus ipse gerens hominem,</div><div class="l">corporeisque carens vitiis. </div><div class="l">fit caro vivida Sermo Patris,</div><div class="pagebreak" id="index.xml-pb-d30e828">[Page p.28]</div><div class="l">numine quam rutilante gravis</div><div class="l">non thalamo, neque iure tori,</div><div class="l">nec genialibus inlecebris</div><div class="l">intemerata puella parit. </div><div class="l">hoc odium vetus illud erat,</div><div class="l">hoc erat aspidis atque hominis</div><div class="l">digladiabile discidium,</div><div class="l">quod modo cernua femineis</div><div class="l">vipera proteritur pedibus. </div><div class="l">edere namque Deum merita</div><div class="l">omnia virgo venena domat;</div><div class="l">tractibus anguis inexplicitis</div><div class="l">virus inerme piger revomit,</div><div class="l">gramine concolor in viridi. </div><div class="l">quae feritas modo non trepidat</div><div class="l">territa de grege candidulo?</div><div class="l">inpavidas lupus inter oves</div><div class="l">tristis obambulat et rabidum</div><div class="l">sanguinis inmemor os cohibet. </div><div class="l">agnus enim vice mirifica</div><div class="l">ecce leonibus imperitat,</div><div class="l">exagitansque truces aquilas</div><div class="l">per vaga nubila perque Notos</div><div class="l">sidere lapsa columba fugat. </div><div class="l">tu mihi, Christe, columba potens,</div><div class="l">sanguine pasta cui cedit avis,</div><div class="l">tu niveus per ovile tuum</div><div class="l">agnus hiare lupum prohibes,</div><div class="l">subiuga tigridis ora premens. </div><div class="l">da, locuples Deus, hoc famulis</div><div class="l">rite precantibus, ut tenui</div><div class="l">membra cibo recreata levent,</div><div class="l">neu piger inmodicis dapibus</div><div class="l">viscera tenta gravet stomachus. </div><div class="pagebreak" id="index.xml-pb-d30e900">[Page p.30]</div><div class="l">haustus amarus abesto procul,</div><div class="l">ne libeat tetigisse manu</div><div class="l">exitiale quid aut vetitum;</div><div class="l">gustus et ipse modum teneat,</div><div class="l">sospitet ut iecur incolume. </div><div class="l">sit satis anguibus horrificis</div><div class="l">liba quod inpia corporibus</div><div class="l">a! miseram peperere necem;</div><div class="l">sufficiat semel ob facinus</div><div class="l">plasma Dei potuisse mori. </div><div class="l">oris opus, vigor igneolus</div><div class="l">non moritur, quia flante Deo</div><div class="l">conpositus superoque fluens '</div><div class="l">de solio patris artificis</div><div class="l">vim liquidae rationis habet. </div><div class="l">viscera mortua quin etiam</div><div class="l">post obitum reparare datur,</div><div class="l">eque suis iterum tumulis</div><div class="l">prisca renascitur effigies,</div><div class="l">pulvereo coeunte situ. </div><div class="l">credo equidem, neque vana fides,</div><div class="l">corpora vivere more animae;</div><div class="l">nam modo corporeum memini</div><div class="l">de Phlegethonte gradu facili</div><div class="l">ad superos remeasse Deum. </div><div class="l">spes eadem mea membra manet,</div><div class="l">quae redolentia funereo</div><div class="l">iussa quiescere sarcophago,</div><div class="l">dux parili redivivus humo</div><div class="l">ignea Christus ad astra vocat. </div><div class="pagebreak" id="index.xml-pb-d30e964">[Page p.32]</div></div><div class="textpart" id="index.xml-body.1_div.1_div.4"><h3><span class="headingNumber">1.4. </span><span class="head">Hymnus post cibum</span></h3><div class="l">Pastis visceribus ciboque sumpto,</div><div class="l">quem lex corporis inbecilla poscit,</div><div class="l">laudem lingua Deo Patri rependat,</div><div class="l">Patri, qui Cherubin sedile sacrum</div><div class="l">nec non et Seraphin suum supremo </div><div class="l">subnixus solio tenet regitque.</div><div class="l">hic est quem Sabaoth Deum vocamus,</div><div class="l">expers principii carensque fine,</div><div class="l">rerum conditor et repertor orbis,</div><div class="l">fons vitae liquida fluens ab arce, </div><div class="l">infusor fidei, sator pudoris,</div><div class="l">mortis perdomitor, salutis auctor.</div><div class="l">omnes quod sumus aut vigemus, inde est.</div><div class="l">regnat Spiritus ille sempiternus</div><div class="l">a Christo simul et Parente missus. </div><div class="l">intrat pectora candidus pudica,</div><div class="l">quae templi vice consecrata rident</div><div class="l">postquam conbiberint Deum medullis.</div><div class="l">sed si quid vitii dolive nasci</div><div class="l">inter viscera iam dicata sensit, </div><div class="l">ceu spurcum refugit celer sacellum.</div><div class="l">taetrum flagrat enim vapore crasso</div><div class="l">horror conscius aestuante culpa,</div><div class="l">offensumque bonum niger repellit.</div><div class="l">nec solus pudor innocensve votum </div><div class="l">templum constituunt perenne Christo</div><div class="l">in cordis medii sinu ac recessu,</div><div class="l">sed ne crapula ferveat cavendum est,</div><div class="l">quae sedem fidei cibis refertam</div><div class="l">usque ad congeriem coartet intus. </div><div class="pagebreak" id="index.xml-pb-d30e1030">[Page p.34]</div><div class="l">parcis victibus expedita corda</div><div class="l">infusum melius Deum receptant;</div><div class="l">hic pastus .animae est saporque verus.</div><div class="l">sed nos tu gemino fovens paratu</div><div class="l">artus atque animas utroque pastu </div><div class="l">confirmas, Pater, ac vigore conples.</div><div class="l">sic olim tua praecluens potestas</div><div class="l">inter raucisonos situm leones</div><div class="l">inlapsis dapibus virum refovit.</div><div class="l">illum fusile numen execrantem </div><div class="l">et curvare caput sub expolita </div><div class="l">aeris materia nefas putantem</div><div class="l">plebs dirae Babylonis ac tyrannus</div><div class="l">morti subdiderant, feris dicarant</div><div class="l">saevis protinus haustibus vorandum. </div><div class="l">o semper pietas fidesque tuta!</div><div class="l">lambunt indomiti virum leones,</div><div class="l">intactumque Dei tremunt alumnum.</div><div class="l">adstant comminus et iubas reponunt,</div><div class="l">mansuescit rabies, fameque blanda </div><div class="l">praedam rictibus ambit incruentis.</div><div class="l">sed cum tenderet ad superna palmas</div><div class="l">expertumque sibi Deum rogaret</div><div class="l">clausus iugiter indigensque victus,</div><div class="l">iussus nuntius advolare terris, </div><div class="l">qui pastum famulo daret probato,</div><div class="l">raptim desilit obsequente mundo.</div><div class="l">cernit forte procul dapes inemptas,</div><div class="l">quas messoribus Ambacum 1 propheta</div><div class="l">agresti bonus exhibebat arte. </div><div class="l">huius caesarie manu prehensa,</div><div class="l">plenis, sicut erat, gravem canistris</div><div class="pagebreak" id="index.xml-pb-d30e1098">[Page p.36]</div><div class="l">suspensum rapit et vehit per auras.</div><div class="l">tum raptus simul ipse prandiumque</div><div class="l">sensim labitur in lacum leonum, </div><div class="l">et quas tunc epulas gerebat offert.</div><div class="l"><span class="q">‘sumas laetus’</span> ait ‘libensque carpas,</div><div class="l">quae summus Pater angelusque Christi</div><div class="l">mittunt liba tibi sub hoc periclo.’</div><div class="l">his sumptis Danielus excitavit </div><div class="l">in caelum faciem, ciboque fortis</div><div class="l"><span class="q">‘amen ’</span> reddidit, <span class="q">‘alleluia’</span> dixit.</div><div class="l">sic nos muneribus tuis refecti,</div><div class="l">largitor Deus omnium bonorum,</div><div class="l">grates reddimus et sacramus hymnos. </div><div class="l">tu nos tristifico velut tyranno</div><div class="l">mundi scilicet inpotentis actu</div><div class="l">conclusos regis et feram repellis,</div><div class="l">quae circumfremit ac vorare temptat, </div><div class="l">nsanos acuens furore dentes, </div><div class="l">cur te, summe Deus, precemur unum.</div><div class="l">vexamur, premimur, malis rotamur;</div><div class="l">oderunt, lacerant, trahunt, lacessunt;</div><div class="l">iuncta est suppliciis fides iniquis.</div><div class="l">nec defit tamen anxiis medella; </div><div class="l">nam languente truci leonis ira</div><div class="l">inlapsae superingeruntur escae.</div><div class="l">quas si quis sitienter hauriendo,</div><div class="l">non gustu tenui sed ore pleno,</div><div class="l">internis velit inplicare venis, </div><div class="l">hic sancto satiatus ex propheta</div><div class="l">iustorum capiet cibos virorum,</div><div class="l">qui fructum Domino metunt perenni.</div><div class="l">nil est dulcius ac magis saporum,</div><div class="l">nil quod plus hominem iuvare possit, </div><div class="l">quam vatis pia praecinentis orsa.</div><div class="pagebreak" id="index.xml-pb-d30e1180">[Page p.38]</div><div class="l">his sumptis licet insolens potestas</div><div class="l">pravum iudicet inrogetque mortem,</div><div class="l">inpasti licet inruant leones,</div><div class="l">nos semper Dominum Patrem fatentes </div><div class="l">in te, Christe Deus, loquemur unum,</div><div class="l">constanterque tuam crucem feremus.</div></div><div class="textpart" id="index.xml-body.1_div.1_div.5"><h3><span class="headingNumber">1.5. </span><span class="head">Hymnus ad incensum lucernae</span></h3><div class="l">Inventor rutili, dux bone, luminis,</div><div class="l">qui certis vicibus tempora dividis,</div><div class="l">merso sole chaos ingruit horridum.</div><div class="l">lucem redde tuis, Christe, fidelibus.</div><div class="l">quamvis innumero sidere regiam </div><div class="l">lunarique polum lampade pinxeris,</div><div class="l">incussu silicis lumina nos tamen</div><div class="l">monstras saxigeno semine quaerere,</div><div class="l">ne nesciret homo spem sibi luminis</div><div class="l">in Christi solido corpore conditam, </div><div class="l">qui dici stabilem se voluit petram,</div><div class="l">nostris igniculis unde genus venit.</div><div class="l">pinguis quos olei rore madentibus</div><div class="l">lychnis aut facibus pascimus aridis,</div><div class="l">quin et fila favis scirpea floreis </div><div class="l">presso melle prius conlita fingimus.</div><div class="l">vivax flamma viget, seu cava testula</div><div class="l">sucum linteolo suggerit ebrio,</div><div class="l">seu pinus piceam fert alimoniam,</div><div class="l">seu ceram teretem stuppa calens bibit. </div><div class="l">nectar de liquido vertice fervidum</div><div class="l">guttatim lacrimis stillat olentibus,</div><div class="l">ambustum quoniam vis facit ignea</div><div class="pagebreak" id="index.xml-pb-d30e1244">[Page p.40]</div><div class="l">imbrem de madido flere cacumine.</div><div class="l">splendent ergo tuis muneribus, Pater, </div><div class="l">flammis nobilibus 1 scilicet atria,</div><div class="l">absentemque diem lux agit aemula,</div><div class="l">quam nox cum lacero victa fugit peplo.</div><div class="l">sed quis non rapidi luminis arduam</div><div class="l">manantemque Deo cernat originem? </div><div class="l">Moses nempe Deum spinifero in rubo</div><div class="l">vidit conspicuo lumine flammeum.</div><div class="l">felix qui meruit sentibus in sacris</div><div class="l">caelestis solii visere principem,</div><div class="l">iussus nexa pedum vincula solvere </div><div class="l">ne sanctum involucris pollueret locum.</div><div class="l">hunc ignem populus sanguinis inclyti,</div><div class="l">maiorum meritis tutus et inpotens,</div><div class="l">suetus sub dominis vivere barbaris,</div><div class="l">iam liber sequitur longa per avia. </div><div class="l">qua gressum tulerant castraque caerulae</div><div class="l">noctis per medium concita moverant,</div><div class="l">plebem pervigilem fulgure praevio</div><div class="l">ducebat radius sole micantior.</div><div class="l">sed rex Niliaci litoris invido </div><div class="l">fervens felle iubet praevalidam manum</div><div class="l">in bellum rapidis ire cohortibus,</div><div class="l">ferratasque acies clangere classicum.</div><div class="l">sumunt arma viri seque minacibus</div><div class="l">accingunt gladiis, triste canit tuba. </div><div class="l">hic fidit iaculis, ille volantia</div><div class="l">praefigit calamis spicula Gnosiis.</div><div class="l">densetur cuneis turba pedestribus,</div><div class="l">currus pars et equos et volucres rotas</div><div class="l">conscendunt celeres, signaque bellica </div><div class="l">praetendunt tumidis clara draconibus.</div><div class="pagebreak" id="index.xml-pb-d30e1314">[Page p.42]</div><div class="l">hic iam servitii nescia pristini</div><div class="l">gens Pelusiacis usta vaporibus</div><div class="l">tandem purpurei gurgitis hospita</div><div class="l">rubris litoribus fessa resederat. </div><div class="l">hostis dirus adest cum duce perfido,</div><div class="l">infert et validis proelia viribus.</div><div class="l">Moses porro suos in mare praecipit</div><div class="l">constans intrepidis tendere gressibus.</div><div class="l">praebent rupta locum stagna viantibus, </div><div class="l">riparum in faciem pervia sistitur</div><div class="l">circumstans vitreis unda liquoribus,</div><div class="l">dum plebs sub bifido permeat aequore.</div><div class="l">pubes quin etiam decolor asperis</div><div class="l">inritata odiis rege sub inpio </div><div class="l">Hebraeum sitiens fundere sanguinem</div><div class="l">audet se pelago credere concavo.</div><div class="l">ibant praecipiti turbine percita</div><div class="l">fluctus per medios agmina regia,</div><div class="l">sed confusa dehinc unda revolvitur </div><div class="l">in semet revolans gurgite confluo.</div><div class="l">currus tunc et equos telaque naufraga</div><div class="l">ipsos et proceres et vaga corpora</div><div class="l">nigrorum videas nare satellitum,</div><div class="l">arcis iustitium triste tyrannicae. </div><div class="l">quae tandem poterit lingua retexere</div><div class="l">laudes, Christe, tuas? qui domitam Pharon</div><div class="l">plagis multimodis cedere praesuli</div><div class="l">cogis iustitiae vindice dextera;</div><div class="l">qui pontum rabidis 1 aestibus invium </div><div class="l">persultare vetas, ut refluo in solo 2</div><div class="l">securus pateat te duce transitus,</div><div class="l">et mox unda rapax ut voret inpios;</div><div class="l">cui ieiuna eremi saxa loquacibus</div><div class="l">exundant scatebris, et latices novos </div><div class="pagebreak" id="index.xml-pb-d30e1386">[Page p.44]</div><div class="l">fundit scissa silex, quae sitientibus</div><div class="l">dat potum populis axe sub igneo.</div><div class="l">instar fellis aqua tristifico in lacu</div><div class="l">fit ligni venia mel velut Atticum,</div><div class="l">lignum est quo sapiunt aspera dulcius, </div><div class="l">nam praefixa cruci spes hominum viget.</div><div class="l">inplet castra cibus tunc quoque ninguidus,</div><div class="l">inlabens gelida grandine densius;</div><div class="l">his mensas epulis, hac dape construunt,</div><div class="l">quam dat sidereo Christus ab aethere. </div><div class="l">nec non imbrifero ventus anhelitu</div><div class="l">crassa nube leves invehit alites,</div><div class="l">quae, difflata in humum cum semel agmina</div><div class="l">fluxerunt, reduci non revolant fuga.</div><div class="l">haec olim patribus praemia contulit </div><div class="l">insignis pietas numinis unici,</div><div class="l">cuius subsidio nos quoque vescimur</div><div class="l">pascentes dapibus pectora mysticis.</div><div class="l">fessos ille vocat per freta saeculi</div><div class="l">discissis populum turbinibus regens, </div><div class="l">iactatasque animas mille laboribus</div><div class="l">iustorum in patriam scandere praecipit.</div><div class="l">illic purpureis tecta rosariis</div><div class="l">omnis fragrat humus caltaque pinguia</div><div class="l">et molles violas et tenues crocos </div><div class="l">fundit fonticulis uda fugacibus.</div><div class="l">illic et gracili balsama surculo</div><div class="l">desudata fluunt, raraque cinnama</div><div class="l">spirant, et folium, fonte quod abdito</div><div class="l">praelambens fluvius portat in exitum. </div><div class="l">felices animae prata per herbida</div><div class="l">concentu pariles suave sonantibus</div><div class="l">hymnorum modulis dulce canunt melos,</div><div class="l">calcant et pedibus lilia candidis.</div><div class="pagebreak" id="index.xml-pb-d30e1458">[Page p.46]</div><div class="l">sunt et spiritibus saepe nocentibus </div><div class="l">poenarum celebres sub Styge feriae</div><div class="l">illa nocte, sacer qua rediit Deus</div><div class="l">stagnis ad superos ex Acherunticis,</div><div class="l">non sicut tenebras de face fulgida</div><div class="l">surgens Oceano Lucifer inbuit, </div><div class="l">sed terris Domini de cruce tristibus</div><div class="l">maior sole novum restituens diem.</div><div class="l">marcent suppliciis Tartara mitibus,</div><div class="l">exultatque sui carceris otio</div><div class="l">functorum 1 populus liber ab ignibus, </div><div class="l">nec fervent solito flumina sulphure.</div><div class="l">nos festis trahimus per pia gaudia</div><div class="l">noctem conciliis votaque prospera</div><div class="l">certatim vigili congerimus prece,</div><div class="l">extructoque agimus liba sacrario. </div><div class="l">pendent mobilibus lumina funibus,</div><div class="l">quae suffixa micant per laquearia,</div><div class="l">et de languidulis fota natatibus</div><div class="l">lucem perspicuo flamma iacit vitro.</div><div class="l">credas stelligeram desuper aream </div><div class="l">ornatam geminis stare trionibus,</div><div class="l">et qua bosphoreum temo regit iugum</div><div class="l">passim purpureos spargier hesperos.</div><div class="l">o res digna, Deus, 2 quam tibi roscidae</div><div class="l">noctis principio grex tuus offerat, </div><div class="l">lucem, qua tribuis nil pretiosius,</div><div class="l">lucem, qua reliqua praemia cernimus.</div><div class="l">tu lux vera oculis, lux quoque sensibus,</div><div class="l">intus tu speculum, tu speculum foris;</div><div class="l">lumen quod famulans offero, suscipe, </div><div class="l">tinctum pacifici chrismatis unguine,</div><div class="l">per Christum genitum, summe Pater, tuum</div><div class="l">in quo visibilis stat tibi gloria,</div><div class="pagebreak" id="index.xml-pb-d30e1530">[Page p.48]</div><div class="l">qui noster Dominus, qui tuus unicus</div><div class="l">spirat de patrio corde Paraclitum. </div><div class="l">per quem splendor, honos, laus, sapientia,</div><div class="l">maiestas, bonitas et pietas tua</div><div class="l">regnum continuat numine triplici,</div><div class="l">texens perpetuis saecula saeculis.</div></div><div class="textpart" id="index.xml-body.1_div.1_div.6"><h3><span class="headingNumber">1.6. </span><span class="head">Hymnus ante somnum</span></h3><div class="l">Ades, Pater supreme,</div><div class="l">quem nemo vidit umquam,</div><div class="l">patrisque Sermo Christe,</div><div class="l">et Spiritus benigne,</div><div class="l">o Trinitatis huius </div><div class="l">vis una, lumen unum,1</div><div class="l">deus ex Deo perennis,</div><div class="l">deus ex utroque missus.</div><div class="l">fluxit labor diei,</div><div class="l">redit et quietis hora, </div><div class="l">blandus sopor vicissim</div><div class="l">fessos relaxat artus.</div><div class="l">mens aestuans procellis,</div><div class="l">curisque sauciata,</div><div class="l">totis bibit medullis </div><div class="l">obliviale poclum.</div><div class="l">serpit per omne corpus</div><div class="l">Lethaea vis, nec ullum</div><div class="l">miseris doloris aegri</div><div class="l">patitur manere sensum. </div><div class="l">lex haec data est caducis</div><div class="l">deo iubente membris,</div><div class="pagebreak" id="index.xml-pb-d30e1593">[Page p.50]</div><div class="l">ut temperet laborem</div><div class="l">medicabilis voluptas,</div><div class="l">sed dum pererrat omnes </div><div class="l">quies amica venas</div><div class="l">pectusque feriatum</div><div class="l">placat rigante somno,</div><div class="l">liber vagat per auras</div><div class="l">rapido vigore sensus, </div><div class="l">variasque per figuras</div><div class="l">quae sunt operta cernit;</div><div class="l">quia mens soluta curis,</div><div class="l">cui est origo caelum</div><div class="l">purusque fons ab aethra, </div><div class="l">iners iacere nescit.</div><div class="l">imitata multiformes</div><div class="l">facies sibi ipsa fingit,</div><div class="l">per quas repente currens</div><div class="l">tenui fruatur actu. </div><div class="l">sed sensa somniantum</div><div class="l">dispar fatigat horror,</div><div class="l">nunc splendor intererrat,</div><div class="l">qui dat futura nosse;</div><div class="l">plerumque dissipatis </div><div class="l">mendax imago veris</div><div class="l">animos pavore maestos</div><div class="l">ambage fallit atra.</div><div class="l">quem rara culpa monti</div><div class="l">non polluit frequenter, </div><div class="l">hunc lux serena vibrans</div><div class="l">res edocet latentes; </div><div class="l">at qui coinquinatum</div><div class="l">vitiis cor inpiavit,</div><div class="l">lusus pavore multo </div><div class="l">species videt tremendas.</div><div class="pagebreak" id="index.xml-pb-d30e1665">[Page p.52]</div><div class="l">hoc patriarcha noster</div><div class="l">sub carceris catena</div><div class="l">geminis simul ministris</div><div class="l">interpres adprobavit, </div><div class="l">quorum regressus unus</div><div class="l">dat poculum tyranno,</div><div class="l">ast alterum rapaces</div><div class="l">fixum vorant volucres.</div><div class="l">ipsum deinde regem, </div><div class="l">perplexa somniantem,</div><div class="l">monuit famem futuram</div><div class="l">clausis cavere acervis.</div><div class="l">mox praesul ac tetrarches</div><div class="l">regnum per omne iussus </div><div class="l">sociam tenere virgam,</div><div class="l">dominae resedit aulae.</div><div class="l">o quam profunda iustis</div><div class="l">arcana per soporem</div><div class="l">aperit tuenda Christus, </div><div class="l">quam clara, quam tacenda!</div><div class="l">evangelista summi</div><div class="l">fidissimus Magistri</div><div class="l">signata quae latebant</div><div class="l">nebulis videt remotis: </div><div class="l">ipsum Tonantis agnum</div><div class="l">de caede purpurantem,</div><div class="l">qui conscium futuri </div><div class="l">librum resignat unus.</div><div class="l">huius manum potentem </div><div class="l">gladius perarmat anceps,</div><div class="l">et fulgurans utrimque</div><div class="l">duplicem minatur ictum.</div><div class="l">quaesitor ille solus</div><div class="l">animaeque corporisque, </div><div class="pagebreak" id="index.xml-pb-d30e1737">[Page p.54]</div><div class="l">ensisque bis timendus</div><div class="l">prima ac secunda mors est.</div><div class="l">idem tamen benignus</div><div class="l">ultor retundit iram,</div><div class="l">paucosque non piorum </div><div class="l">patitur perire in aevum.</div><div class="l">huic inclytus perenne</div><div class="l">tribuit Pater tribunal,</div><div class="l">hunc obtinere iussit</div><div class="l">nomen supra omne nomen. </div><div class="l">hic praepotens cruenti</div><div class="l">extinctor Antichristi,</div><div class="l">qui de furente monstro</div><div class="l">pulchrum refert tropaeum.</div><div class="l">quam bestiam capacem </div><div class="l">populosque devorantem,</div><div class="l">quam sanguinis Charybdem</div><div class="l">Iohannis execratur;</div><div class="l">hanc nempe, quae sacratum</div><div class="l">praeferre nomen ausa </div><div class="l">imam petit gehennam</div><div class="l">Christo perempta vero.</div><div class="l">tali sopore iustus</div><div class="l">mentem relaxat heros,</div><div class="l">ut spiritu sagaci </div><div class="l">caelum peragret omne.</div><div class="l">nos nil meremur horum</div><div class="l">quos creber inplet error,</div><div class="l">concreta quos malarum</div><div class="l">vitiat cupido rerum. </div><div class="l">sat est quiete dulci</div><div class="l">fessum fovere corpus;</div><div class="l">sat, si nihil sinistrum</div><div class="l">vanae minentur umbrae,</div><div class="pagebreak" id="index.xml-pb-d30e1809">[Page p.56]</div><div class="l">cultor Dei, memento </div><div class="l">te fontis et lavacri</div><div class="l">rorem subisse sanctum,</div><div class="l">te chrismate innotatum.</div><div class="l">fac, cum vocante somno</div><div class="l">castum petis cubile, </div><div class="l">frontem locumque cordis</div><div class="l">crucis figura signet.,</div><div class="l">crux pellit omne crimen,</div><div class="l">fugiunt crucem tenebrae:</div><div class="l">tali dicata signo </div><div class="l">mens fluctuare nescit.</div><div class="l">procul, o procul vagantum</div><div class="l">portenta somniorum,</div><div class="l">procul esto pervicaci</div><div class="l">praestigiator actu. </div><div class="l">o tortuose serpens,</div><div class="l">qui mille per meandros </div><div class="l">fraudesque flexuosas</div><div class="l">agitas quieta corda,</div><div class="l">discede, Christus hic est, </div><div class="l">hic Christus est, liquesce.</div><div class="l">signum quod ipse nosti</div><div class="l">damnat tuam catervam.</div><div class="l">corpus licet fatiscens</div><div class="l">iaceat recline paulum, </div><div class="l">Christum tamen sub ipso</div><div class="l">meditabimur sopore.</div></div><div class="textpart" id="index.xml-body.1_div.1_div.7"><h3><span class="headingNumber">1.7. </span><span class="head">Hymnus ieiunantium</span></h3><div class="l">O Nazarene, lux Bethlem, verbum Patris,</div><div class="l">quem partus alvi virginalis protulit,</div><div class="pagebreak" id="index.xml-pb-d30e1876">[Page p.58]</div><div class="l">adesto castis, Christe, parsimoniis,</div><div class="l">festumque nostrum rex serenus aspice,</div><div class="l">ieiuniorum dum litamus victimam. </div><div class="l">nil hoc profecto purius mysterio,</div><div class="l">quo fibra cordis expiatur vividi,</div><div class="l">intemperata quo domantur viscera,</div><div class="l">arvina putrem ne resudans crapulam</div><div class="l">obstrangulatae mentis ingenium premat. </div><div class="l">hinc subiugatur luxus et turpis gula,</div><div class="l">vini atque somni degener socordia,</div><div class="l">libido sordens, inverecundus lepos,</div><div class="l">variaeque pestes languidorum sensuum</div><div class="l">parcam subactae disciplinam sentiunt. </div><div class="l">nam si licenter diffluens potu et cibo</div><div class="l">ieiuna rite membra non coerceas,</div><div class="l">sequitur frequenti marcida oblectamine</div><div class="l">scintilla mentis ut tepescat nobilis,</div><div class="l">animusque pigris stertat in praecordiis. </div><div class="l">frenentur ergo corporum cupidines,</div><div class="l">detersa et intus emicet prudentia;</div><div class="l">sic excitato perspicax acumine</div><div class="l">liberque flatu laxiore spiritus</div><div class="l">rerum parentem rectius precabitur. </div><div class="l">Elia tali crevit observantia,</div><div class="l">vetus sacerdos, ruris hospes aridi,</div><div class="l">fragore ab omni quem remotum et segregem</div><div class="l">sprevisse tradunt criminum frequentiam,</div><div class="l">casto fruentem Syrtium silentio. </div><div class="l">sed mox in auras igneis iugalibus</div><div class="l">curruque raptus e volavit praepete,</div><div class="l">ne de propinquo sordium contagio</div><div class="l">dirus quietum mundus afflaret virum</div><div class="l">olim probatis inclytum ieiuniis. </div><div class="l">non ante caeli principem septemplicis</div><div class="pagebreak" id="index.xml-pb-d30e1948">[Page p.60]</div><div class="l">Moses tremendi fidus interpres throni</div><div class="l">potuit videre, quam decem recursibus</div><div class="l">quater volutis sol peragrans sidera</div><div class="l">omni carentem cerneret substantia. </div><div class="l">victus precanti solus in lacrimis fuit;</div><div class="l">nam flendo pernox inrigatum pulverem</div><div class="l">humi madentis ore pressit cernuo,</div><div class="l">donec loquentis voce praestrictus Dei</div><div class="l">expavit ignem non ferendum visibus. </div><div class="l">Iohannis huius artis haud minus potens</div><div class="l">Dei perennis praecucurrit Filium,</div><div class="l">curvos viarum qui retorsit tramites,</div><div class="l">et flexuosa corrigens dispendia</div><div class="l">dedit sequendam calle recto lineam. </div><div class="l">hanc obsequellam praeparabat nuntius</div><div class="l">mox adfuturo construens iter Deo,</div><div class="l">clivosa planis, confragosa ut lenibus</div><div class="l">converterentur, neve quidquam devium</div><div class="l">inlapsa terris inveniret veritas. </div><div class="l">non usitatis ortus hic natalibus:</div><div class="l">oblita lactis iam vieto in pectore</div><div class="l">matris tetendit serus infans ubera,</div><div class="l">nec ante partu de senili effusus est</div><div class="l">quam praedicaret virginem plenam Deo. </div><div class="l">post in patentes ille solitudines,</div><div class="l">amictus hirtis bestiarum pellibus</div><div class="l">saetisve tectus hispida et lanugine,</div><div class="l">secessit, horrens inquinari et pollui</div><div class="l">contaminatis oppidorum moribus, </div><div class="l">illic dicata parcus abstinentia</div><div class="l">potum cibumque vir severae industriae</div><div class="l">in usque serum respuebat vesperum,</div><div class="l">rarum lucustis et favorum agrestium</div><div class="l">liquore pastum corpori suetus dare. </div><div class="pagebreak" id="index.xml-pb-d30e2020">[Page p.62]</div><div class="l">hortator ille primus et doctor novae</div><div class="l">fuit salutis, nam sacrato in flumine</div><div class="l">veterum piatas lavit errorum notas,</div><div class="l">sed tincta postquam membra defaecaverat,</div><div class="l">caelo refulgens influebat Spiritus. </div><div class="l">hoc ex lavacro labe dempta criminum</div><div class="l">ibant renati, non secus quam si rudis</div><div class="l">auri recocta vena pulchrum splendeat,</div><div class="l">micet mctalli sive lux argentei</div><div class="l">sudum polito praenitens purgamine. </div><div class="l">referre prisci stemma nunc ieiunii</div><div class="l">libet fideli proditum volumine,</div><div class="l">ut diruendae civitatis incolis</div><div class="l">fulmen benigni mansuefactum Patris</div><div class="l">pie repressis ignibus pepercerit. </div><div class="l">gens insolenti praepotens iactantia</div><div class="l">pollebat olim, quam fluentem nequiter</div><div class="l">corrupta vulgo solverat lascivia,</div><div class="l">et inde bruto contumax fastidio</div><div class="l">cultum superni neglegebat numinis. </div><div class="l">offensa tandem iugis indulgentiae</div><div class="l">censura iustis excitatur motibus,</div><div class="l">dextram perarmat rompheali incendio,</div><div class="l">nimbos crepantes et fragosos turbines</div><div class="l">vibrans tonantum nube flammarum quatit. </div><div class="l">sed paenitendi dum datur diecula,</div><div class="l">si forte vellent inprobam libidinem</div><div class="l">veteresque nugas condomare ac frangere,</div><div class="l">suspendit ictum terror exorabilis,</div><div class="l">paulumque dicta substitit sententia. </div><div class="l">Ionam prophetam mitis ultor excitat,</div><div class="l">poenae inminentis iret ut praenuntius,</div><div class="l">sed nosset ille qui minacem iudicem</div><div class="l">servare malle quam ferire ac plectere,</div><div class="pagebreak" id="index.xml-pb-d30e2092">[Page p.64]</div><div class="l">tectam latenter vertit in Tharsos fugam. </div><div class="l">celsam paratis pontibus scandit ratem,</div><div class="l">udo revincta fune puppis solvitur,</div><div class="l">itur per altum: fit procellosum mare,</div><div class="l">tum causa tanti quaeritur periculi,</div><div class="l">sors in fugacem missa vatem decidit. </div><div class="l">iussus perire solus e cunctis reus,</div><div class="l">cuius voluta crimen urna expresserat,</div><div class="l">praeceps rotatur et profundo inmergitur:</div><div class="l">exceptus inde beluinis faucibus,</div><div class="l">alvi capacis vivus hauritur specu. </div><div class="l">transmissa raptim praeda cassos dentium</div><div class="l">eludit ictus incruentam transvolans</div><div class="l">inpune linguam, ne retentam mordicus</div><div class="l">offam molares dissecarent uvidi,</div><div class="l">os omne transit, et palatum praeterit. </div><div class="l">ternis dierum ac noctium processibus</div><div class="l">mansit ferino devoratus gutture;</div><div class="l">errabat illic per latebras viscerum,</div><div class="l">ventris meandros circumibat tortiles</div><div class="l">anhelus extis intus aestuantibus. </div><div class="l">intactus exim tertiae noctis vice</div><div class="l">monstri vomentis pellitur singultibus;</div><div class="l">qua murmuranti fine fluctus frangitur</div><div class="l">salsosque candens spuma fundit pumices,</div><div class="l">ructatus exit seque servatum stupet. </div><div class="l">in Ninevitas se coactus percito</div><div class="l">gressu reflectit, quos ut increpaverat</div><div class="l">pudenda censor inputans opprobria,</div><div class="l"><span class="q">‘inpendet’</span> inquit ‘ira summi vindicis,</div><div class="l">urbemque flamma mox cremabit, credite.’</div><div class="l">apicem deinde ardui montis petit,</div><div class="l">visurus inde conglobatum turbidae</div><div class="l">fumum ruinae cladis et dirae struem,</div><div class="pagebreak" id="index.xml-pb-d30e2168">[Page p.66]</div><div class="l">tectus flagellis multinodis germinis,</div><div class="l">nato et repente perfruens umbraculo. </div><div class="l">sed maesta postquam civitas vulnus novi</div><div class="l">hausit doloris, heu, supremum palpitat:</div><div class="l">cursant per ampla congregatim moenia</div><div class="l">plebs et senatus, omnis aetas civium,</div><div class="l">pallens iuventus, eiulantes feminae. </div><div class="l">placet frementem publicis ieiuniis</div><div class="l">placare Christum; mos edendi spernitur,</div><div class="l">glaucos amictus induit monilibus</div><div class="l">matrona demptis, proque gemma et serico</div><div class="l">crinem fluentem sordidus spargit cinis. </div><div class="l">squalent recincta veste pullati patres,</div><div class="l">saetasque plangens turba sumit textiles,</div><div class="l">inpexa villis virgo bestialibus</div><div class="l">nigrante vultum contegit velamine,</div><div class="l">iacens harenis et puer provolvitur. </div><div class="l">rex ipse Coos aestuantem murices</div><div class="l">laenam revulsa dissipabat fibula,</div><div class="l">gemmas virentes et lapillos sutiles</div><div class="l">insigne frontis exuebat vinculum,</div><div class="l">turpi capillos inpeditus pulvere. </div><div class="l">nullus bibendi, nemo vescendi memor,</div><div class="l">ieiuna mensas pubis omnis liquerat:</div><div class="l">quin et negato lacte vagientium</div><div class="l">fletu madescunt parvulorum cunulae,</div><div class="l">sucum papillae parca nutrix derogat. </div><div class="l">greges et ipsos claudit armentalium</div><div class="l">sollers virorum cura, ne vagum pecus</div><div class="l">contingat ore rorulenta gramina,</div><div class="l">potum strepentis neve fontis hauriat;</div><div class="l">vacuis querellae personant praesepibus. </div><div class="l">mollitus his et talibus brevem Deus</div><div class="l">iram refrenat temperans oraculum</div><div class="pagebreak" id="index.xml-pb-d30e2240">[Page p.68]</div><div class="l">prosper sinistrum; prona nam clementia</div><div class="l">haud difficulter supplicem mortalium</div><div class="l">solvit reatum fitquc fautrix flentium. </div><div class="l">sed cur vetustae gentis exemplum loquor,</div><div class="l">pridem caducis cum gravatus artubus</div><div class="l">Iesus dicato corde ieiunaverit,</div><div class="l">praenuncupatus ore qui prophetico</div><div class="l">Emmanuel est, sive <span class="q">‘nobiscum Deus?’</span></div><div class="l">qui corpus istud molle naturaliter,</div><div class="l">captumque laxo sub voluptatum iugo,</div><div class="l">virtutis arta lege fecit liberum,</div><div class="l">emancipator servientis plasmatis,</div><div class="l">regnantis ante victor et cupidinis. </div><div class="l">inhospitali namque secretus loco</div><div class="l">quinis diebus octies labentibus</div><div class="l">nullam ciborum vindicavit gratiam,</div><div class="l">firmans salubri scilicet ieiunio</div><div class="l">vas adpetendis inbecillum. gaudiis. </div><div class="l">miratus hostis posse limum tabidum</div><div class="l">tantum laboris sustinere ac perpeti</div><div class="l">explorat arte sciscitator callida</div><div class="l">deusne membris sit receptus terreis,</div><div class="l">sed increpata fraude post tergum ruit. </div><div class="l">hoc nos sequamur quisque nunc pro viribus,</div><div class="l">quod consecrati tu magister dogmatis</div><div class="l">tuis dedisti, Christe, sectatoribus,</div><div class="l">ut, cum vorandi vicerit libidinem,</div><div class="l">late triumphet imperator spiritus. </div><div class="l">hoc est quod atri livor hostis invidet,</div><div class="l">mundi polique quod gubernator probat,</div><div class="l">altaris aram quod facit placabilem,</div><div class="l">quod dormientis excitat cordis fidem,</div><div class="l">quod limat aegram pectoris rubiginem. </div><div class="l">perfusa non sic amne flamma extinguitur,</div><div class="pagebreak" id="index.xml-pb-d30e2315">[Page p.70]</div><div class="l">nec sic calente sole tabcscunt nives,</div><div class="l">ut turbidarum scabra culparum seges</div><div class="l">vanescit almo trita sub ieiunio,</div><div class="l">si blanda semper misceatur largitas. </div><div class="l">est quippe et illud grande virtutis genus,</div><div class="l">operire nudos, indigentes pascere,</div><div class="l">opem benignam ferre supplicantibus,</div><div class="l">unam paremquc sortis humanae vicem</div><div class="l">inter potentes atque egenos ducere. </div><div class="l">satis beatus quisque dextram porrigit</div><div class="l">laudis rapacem, prodigam pecuniae,</div><div class="l">cuius sinistra dulce factum nesciat:</div><div class="l">illum perennes protinus conplent opes,</div><div class="l">ditatque fructus faenerantem centiplex. </div></div><div class="textpart" id="index.xml-body.1_div.1_div.8"><h3><span class="headingNumber">1.8. </span><span class="head">Hymnus post ieiunium</span></h3><div class="l">Christe, servorum regimen tuorum,</div><div class="l">mollibus qui nos moderans habenis</div><div class="l">leniter frenas, facilique saeptos</div><div class="l">lege coerces,</div><div class="l">ipse cum portans onus inpeditum </div><div class="l">corporis duros tuleris labores,</div><div class="l">maior exemplis famulos remisso</div><div class="l">dogmate palpas.</div><div class="l">nona summissum rotat hora solem,</div><div class="l">partibus vixdum tribus evolutis, </div><div class="l">quarta devexo superest in axe</div><div class="l">portio lucis,</div><div class="l">nos brevis voti dape vindicata</div><div class="l">solvimus festum, fruimurque mensis</div><div class="l">adfatim plenis, quibus inbuatur </div><div class="l">prona voluptas.</div><div class="pagebreak" id="index.xml-pb-d30e2381">[Page p.72]</div><div class="l">tantus aeterni favor est Magistri,</div><div class="l">doctor indulgens ita nos amico</div><div class="l">lactat hortatu, levis obsequella ut</div><div class="l">muleeat artus, </div><div class="l">addit et ne quis velit invenusto</div><div class="l">sordidus cultu lacerare frontem,</div><div class="l">sed decus vultus capitisque pexum</div><div class="l">comat honorem.</div><div class="l"><span class="q">‘terge ieiunans’</span> ait ‘omne corpus,</div><div class="l">neve subducto faciem rubore</div><div class="l">lutcus tinguat color aut notetur</div><div class="l">pallor in ore.’</div><div class="l">rectius laeto tegimus pudore</div><div class="l">quidquid ad cultum Patris exhibemus; </div><div class="l">cernit occultum Deus et latentem</div><div class="l">munere donat,</div><div class="l">ille ovem morbo residem gregique</div><div class="l">perditam sano, male dissipantem</div><div class="l">vellus adfixis vepribus per hirtae </div><div class="l">devia silvae</div><div class="l">inpiger pastor revocat lupisque</div><div class="l">gestat exclusis umeros gravatus,</div><div class="l">inde purgatam revehens aprico</div><div class="l">reddit ovili, </div><div class="l">reddit et pratis viridique eampo,</div><div class="l">vibrat inpexis ubi nulla lappis</div><div class="l">spina, nec germen sudibus perarmat</div><div class="l">earduus horrens,</div><div class="l">sed frequens palmis nemus, et reflexa </div><div class="l">veniat herbarum coma, tum perennis</div><div class="l">gurgitem vivis vitreum fluentis</div><div class="l">laurus obumbrat.</div><div class="l">hisee pro donis tibi, fide pastor,</div><div class="l">servitus quaenam poterit rependi? </div><div class="pagebreak" id="index.xml-pb-d30e2456">[Page p.74]</div><div class="l">nulla conpensant pretium salutis</div><div class="l">vota precantum.</div><div class="l">quamlibet spreto sine more pastu</div><div class="l">sponte confectos tenuemus artus</div><div class="l">teque contemptis epulis rogemus </div><div class="l">nocte dieque,</div><div class="l">vincitur semper minor obsequentum</div><div class="l">cura nec munus genitoris aequat,</div><div class="l">frangit et cratem luteam laboris</div><div class="l">grandior usus. </div><div class="l">ergo ne limum fragilem solutae</div><div class="l">deserant vires et aquosus albis</div><div class="l">umor in venis dominetur aegrum</div><div class="l">corpus enervans,</div><div class="l">laxus ac liber modus abstinendi </div><div class="l">ponitur cunctis, neque nos severus</div><div class="l">terror inpellit; sua quemque cogit</div><div class="l">velle potestas,</div><div class="l">sufficit, quidquid facias, vocato</div><div class="l">numinis nutu prius inchoare, </div><div class="l">sive tu mensam renuas cibumve</div><div class="l">sumere temptes.</div><div class="l">adnuit dexter Deus et secundo</div><div class="l">prosperat vultu, velut hoc salubre</div><div class="l">fidimus nobis fore, quod dicatas </div><div class="l">carpimus escas,</div><div class="l">sit bonum, supplex precor, et medellam</div><div class="l">conferat membris animumque pascat</div><div class="l">sparsus in venas cibus obsecrantum</div><div class="l">Christicolarum.</div><div class="pagebreak" id="index.xml-pb-d30e2520">[Page p.76]</div></div><div class="textpart" id="index.xml-body.1_div.1_div.9"><h3><span class="headingNumber">1.9. </span><span class="head">Hymnus omnis horae</span></h3><div class="l">Da, puer, plectrum, choreis ut canam fidelibus</div><div class="l">dulce carmen et melodum, gesta Christi insignia,</div><div class="l">hunc Camena nostra solum pangat, hunc laudet lyra.</div><div class="l">Christus est, quem rex sacerdos adfuturum protinus</div><div class="l">infulatus concinebat voce, chorda et tympano, </div><div class="l">spiritum caelo influentem per medullas hauriens.</div><div class="l">facta nos et iam probata pangimus miracula,</div><div class="l">testis est orbis, nec ipsa terra quod vidit negat,</div><div class="l">comminus Deum docendis proditum mortalibus.</div><div class="l">corde natus 1 ex parentis ante mundi exordium, </div><div class="l">alpha et Q cognominatus, ipse fons et clausula</div><div class="l">omnium quae sunt, fuerunt, quaeque post futura sunt.</div><div class="l">ipse iussit, et creata, dixit ipse, et facta sunt</div><div class="l">terra, caelum, fossa ponti, trina rerum machina,</div><div class="l">quaeque in his vigent sub alto solis et lunae globo. </div><div class="l">corporis formam caduci, membra morti obnoxia</div><div class="l">induit, ne gens periret primoplasti ex germine,</div><div class="l">merserat quem 2 lex profundo noxialis Tartaro.</div><div class="l">o beatus ortus ille, virgo cum puerpera</div><div class="l">edidit nostram salutem feta Sancto Spiritu, </div><div class="l">et puer redemptor orbis os sacratum protulit.</div><div class="l">psallat altitudo caeli, psallite omnes angeli,</div><div class="l">quidquid est virtutis usquam psallat in laudem Dei,</div><div class="l">nulla linguarum silescat, vox et omnis consonet.</div><div class="l">ecce, quem vates vetustis concinebant saeculis, </div><div class="pagebreak" id="index.xml-pb-d30e2576">[Page p.78]</div><div class="l">quem prophetarum fideles paginae spoponderant,</div><div class="l">emicat promissus olim: cuncta conlaudent eum.</div><div class="l">cantharis infusa lympha fit Falernum nobile,</div><div class="l">nuntiat vinum minister esse promptum ex hydria,</div><div class="l">ipse rex sapore tinctis obstupescit poeulis. </div><div class="l">‘membra morbis ulcerosa, viseerum putredines</div><div class="l">mando ut abluantur’ inquit: fit ratum quod iusserat;</div><div class="l">turgidam cutem repurgant vulnerum piamina.</div><div class="l">tu perennibus tenebris iam sepulta lumina</div><div class="l">inlinis limo salubri 'sacri et oris nectare: </div><div class="l">mox apertis hac medella lux reducta est orbibus.</div><div class="l">inerepas ventum furentem quod procellis tristibus</div><div class="l">vertat aequor fundo ab imo, vexet et vagam ratem:</div><div class="l">ille iussis obseeundat, mitis unda sternitur.</div><div class="l">extimum vestis saeratae furtim mulier attigit: </div><div class="l">protinus salus secuta est, ora pallor deserit,</div><div class="l">sistitur rivus cruore qui fluebat perpeti.</div><div class="l">exitu dulcis iuventae raptum ephebum viderat,</div><div class="l">orba quem mater supremis funerabat fletibus;</div><div class="l"><span class="q">‘surge’</span> dixit: ille surgit, matri et adstans redditur.</div><div class="l">sole iam quarto carentem, iam sepulcro absconditum</div><div class="l">Lazarum iubet vigere reddito spiramine:</div><div class="l">foetidum ieeur reduetus rursus intrat halitus,</div><div class="l">ambulat per stagna ponti, summa calcat fluctuum:</div><div class="l">mobilis liquor profundi pendulam praestat viam, </div><div class="l">nec fatiscit unda sanctis pressa sub vestigiis.</div><div class="l">suetus antro bustuali sub catenis frendere,</div><div class="l">mentis inpos, efferatis percitus furoribus</div><div class="l">prosilit fuitque supplex, Christum adesse ut senserat.</div><div class="pagebreak" id="index.xml-pb-d30e2641">[Page p.80]</div><div class="l">pulsa pestis lubricorum milleformis daemonum </div><div class="l">corripit gregis suilli sordida spurcamina,</div><div class="l">seque nigris mergit undis et pecus lymphaticum.</div><div class="l">ferte qualis ter quaternis ferculorum fragmina;</div><div class="l">adfatim referta iam sunt adcubantum milia</div><div class="l">quinque panibus peresis et gemellis piscibus. </div><div class="l">tu cibus panisque noster, tu perennis suavitas;</div><div class="l">nescit esurire in aevum qui tuam sumit dapem,</div><div class="l">nec lacunam ventris inplet, sed fovet vitalia.</div><div class="l">clausus aurium meatus et sonorum nescius</div><div class="l">purgat ad praecepta Christi crassa quaeque obstacula, </div><div class="l">vocibus capax fruendis ac susurris pervius.</div><div class="l">omnis aegritudo cedit, languor omnis pellitur,</div><div class="l">lingua fatur, quam veterna vinxerant silentia,</div><div class="l">gestat et suum per urbem laetus aeger lectulum.</div><div class="l">quin et ipsum, ne salutis inferi expertes forent, </div><div class="l">Tartarum benignus intrat; fracta cedit ianua,</div><div class="l">vectibus cadit revulsis cardo dissolubilis. 1</div><div class="l">illa prompta ad inruentes, ad revertentes tenax,</div><div class="l">obice extrorsum recluso 2 porta reddit mortuos,</div><div class="l">lege versa, et limen atrum iam recalcandum patet. </div><div class="l">sed Deus dum luce fulva mortis antra inluminat,</div><div class="l">dum stupentibus tenebris candidum praestat diem,</div><div class="l">tristia squalentis aethrae palluerunt sidera.</div><div class="l">sol refugit et lugubri sordidus ferrugine</div><div class="l">igneum reliquit axem seque maerens abdidit; </div><div class="l">fertur horruisse mundus noctis aeternae chaos.</div><div class="pagebreak" id="index.xml-pb-d30e2698">[Page p.82]</div><div class="l">solve vocem, mens sonora, solve linguam mobilem,</div><div class="l">dic tropaeum passionis, dic triumphalem crucem,</div><div class="l">pange vexillum notatis quod refulget frontibus.</div><div class="l">O novum caede stupenda vulneris miraculum! </div><div class="l">hinc cruoris fluxit unda, lympha parte ex altera;</div><div class="l">lympha nempe dat lavacrum, tum corona ex sanguine est.</div><div class="l">vidit anguis inmolatam corporis sacri hostiam,</div><div class="l">vidit, et fellis perusti mox venenum perdidit,</div><div class="l">saucius dolore multo, colla fractus sibila. 1 </div><div class="l">quid tibi, profane serpens, profuit rebus novis</div><div class="l">plasma primum perculisse versipelli hortamine? 2</div><div class="l">diluit culpam recepto forma mortalis Deo.</div><div class="l">ad brevem se mortis usum dux salutis dedidit,</div><div class="l">mortuos olim sepultos ut redire insuesceret, </div><div class="l">dissolutis pristinorum vinculis peccaminum.</div><div class="l">tunc patres sanctique multi conditorem praevium</div><div class="l">iam revertentem secuti tertio demum die</div><div class="l">carnis indumenta sumunt, eque bustis prodeunt.</div><div class="l">cernercs coire membra de favillis aridis, </div><div class="l">frigidum venis resumptis pidverem tepescere,</div><div class="l">ossa, nervos, et medullas glutino cutis tegi.</div><div class="l">post, ut occasum resolvit vitae et hominem reddidit,</div><div class="l">arduum tribunal alti victor ascendit Patris,</div><div class="l">inclytam caelo reportans passionis gloriam. </div><div class="l">macte iudex mortuorum, macte rex viventium,</div><div class="l">dexter in parentis arce qui cluis virtutibus,</div><div class="l">omnium venturus inde iustus ultor criminum.</div><div class="pagebreak" id="index.xml-pb-d30e2756">[Page p.84]</div><div class="l">te senes et te iuventus, parvulorum te chorus,</div><div class="l">turba matrum virginumque, simplices puellulae, </div><div class="l">voce concordes pudicis perstrepant concentibus.</div><div class="l">fluminum lapsus et undae, litorum crepidines,</div><div class="l">imber, aestus, nix, pruina, silva et aura, nox, dies</div><div class="l">omnibus te concelebrent saeculorum saeculis.</div></div><div class="textpart" id="index.xml-body.1_div.1_div.10"><h3><span class="headingNumber">1.10. </span><span class="head">Hymnus circa exequias defuncti</span></h3><div class="l">Deus, ignee fons animarum,</div><div class="l">duo qui socians elementa,</div><div class="l">vivum simul ac moribundum,</div><div class="l">hominem, Pater, effigiasti,</div><div class="l">tua sunt, tua, rector, utraque, </div><div class="l">tibi copula iungitur horum,</div><div class="l">tibi dum vegetata cohaerent</div><div class="l">et spiritus et caro servit.</div><div class="l">rescissa 1 sed ista seorsum</div><div class="l">solvunt hominem perimuntque; </div><div class="l">humus excipit arida corpus,</div><div class="l">animae rapit aura liquorem;</div><div class="l">quia cuncta creata necesse est</div><div class="pagebreak" id="index.xml-pb-d30e2800">[Page p.86]</div><div class="l">labefacta senescere tandem,</div><div class="l">conpactaque dissociari, </div><div class="l">et dissona texta retexi.</div><div class="l">hanc tu, Deus optime, mortem</div><div class="l">famulis abolere paratus,</div><div class="l">iter inviolabile monstras,</div><div class="l">quo perdita membra resurgant, </div><div class="l">ut, dum generosa caducis,</div><div class="l">ceu carcere clausa, ligantur,</div><div class="l">pars illa potentior extet,</div><div class="l">quae germen ab aethere traxit.</div><div class="l">si ferrea forte voluntas </div><div class="l">luteum sapit et grave captat,</div><div class="l">animus quoque pondere victus</div><div class="l">sequitur sua membra deorsum.</div><div class="l">at si generis memor ignis</div><div class="l">contagia pigra recuset, </div><div class="l">vehit hospita viscera secum,</div><div class="l">pariterque reportat ad astra.</div><div class="l">nam quod requiescere corpus</div><div class="l">vacuum sine mente videmus,</div><div class="l">spatium breve restat, ut alti </div><div class="l">repetat collegia sensus.</div><div class="l">venient cito saecula, cum iam</div><div class="l">socius calor ossa revisat</div><div class="l">animataque sanguine vivo</div><div class="l">habitacula pristina gestet. </div><div class="l">quae pigra cadavera pridem</div><div class="l">tumulis putrefacta iacebant,</div><div class="l">volucres rapientur in auras,</div><div class="l">animas comitata priores.</div><div class="l">hinc maxima cura sepulcris </div><div class="l">inpenditur, hinc resolutos</div><div class="l">honor ultimus accipit artus</div><div class="pagebreak" id="index.xml-pb-d30e2872">[Page p.88]</div><div class="l">et funeris ambitus ornat,</div><div class="l">candore nitentia claro</div><div class="l">praetendere lintea mos est, </div><div class="l">aspersaque myrrha Sabaeo</div><div class="l">corpus medicamine servat.</div><div class="l">quidnam sibi saxa cavata,</div><div class="l">quid pulchra volunt monumenta,</div><div class="l">nisi quod res creditur illis </div><div class="l">non mortua, sed data somno?</div><div class="l">hoc provida Christicolarum</div><div class="l">pietas studet, utpote credens</div><div class="l">fore protinus omnia viva</div><div class="l">quae nunc gelidus sopor urget. </div><div class="l">qui iacta cadavera passim</div><div class="l">miserans tegit aggere terrae,</div><div class="l">opus exhibet ille benignum</div><div class="l">Christo pius omnipotenti,</div><div class="l">quia lex eadem monet omnes </div><div class="l">gemitum dare sorte sub una,</div><div class="l">cognataque funera nobis</div><div class="l">aliena in morte dolere.</div><div class="l">sancti sator ille Tobiae,</div><div class="l">sacer ac venerabilis heros, </div><div class="l">dapibus iam rite paratis</div><div class="l">ius praetulit exequiarum.</div><div class="l">iam stantibus ille ministris</div><div class="l">cyathos et fercula liquit,</div><div class="l">studioque accinctus humandi </div><div class="l">fleto dedit ossa sepulcro.</div><div class="l">veniunt mox praemia caelo,</div><div class="l">pretiumque rependitur ingens;</div><div class="l">nam lumina nescia solis</div><div class="l">deus inlita felle serenat. </div><div class="l">iam tunc docuit Pater orbis</div><div class="pagebreak" id="index.xml-pb-d30e2944">[Page p.90]</div><div class="l">quam sit rationis egenis</div><div class="l">mordax et amara medella,</div><div class="l">cum lux animum nova vexat.</div><div class="l">docuit quoque non prius ullum </div><div class="l">caelestia cernere regna</div><div class="l">quam nocte et vulnere tristi</div><div class="l">toleraverit aspera mundi.</div><div class="l">mors ipsa beatior inde est,</div><div class="l">quod per cruciamina leti </div><div class="l">via panditur ardua iustis,</div><div class="l">et ad astra doloribus itur.</div><div class="l">sic corpora mortificata</div><div class="l">redeunt melioribus annis,</div><div class="l">nec post obitum recalescens </div><div class="l">conpago fatiscere novit.</div><div class="l">haec, quae modo pallida tabo</div><div class="l">color albidus inficit, ora</div><div class="l">tunc flore venustior omni</div><div class="l">sanguis cute tinguet amoena. </div><div class="l">iam nulla deinde senectus</div><div class="l">frontis decus invida carpet,</div><div class="l">macies neque sicca lacertos</div><div class="l">suco tenuabit adeso.</div><div class="l">Morbus quoque pestifer, artus </div><div class="l">qui nunc populatur anhelos,</div><div class="l">sua tunc tormenta resudans</div><div class="l">luet inter vincula mille.</div><div class="l">hunc eminus aere ab alto</div><div class="l">victrix caro, iamque perennis, </div><div class="l">cernet sine fine gementem</div><div class="l">quos moverat ipse dolores.</div><div class="l">quid turba superstes inepta</div><div class="l">clangens ululamina miscet?</div><div class="l">cur tam bene condita iura </div><div class="pagebreak" id="index.xml-pb-d30e3016">[Page p.92]</div><div class="l">luctu dolor arguit amens?</div><div class="l">iam maesta quiesce querella,</div><div class="l">lacrimas suspendite, matres:</div><div class="l">nullus sua pignera plangat,</div><div class="l">mors haec reparatio vitae est. </div><div class="l">sic semina sicca virescunt</div><div class="l">iam mortua, iamque sepulta, </div><div class="l">uae reddita caespite ab imo</div><div class="l">veteres meditantur aristas.</div><div class="l">nunc suscipe, terra, fovendum, </div><div class="l">gremioque hunc concipe molli:</div><div class="l">hominis tibi membra sequestro,</div><div class="l">generosa et fragmina credo.</div><div class="l">animae fuit haec domus olim</div><div class="l">factoris 1 ab ore creatae; </div><div class="l">fervens habitavit in istis</div><div class="l">Sapientia principe Christo.</div><div class="l">tu depositum tege corpus;</div><div class="l">non inmemor ille requiret</div><div class="l">sua munera fictor et auctor </div><div class="l">propriique aenigmata vultus.</div><div class="l">veniant modo tempora iusta,</div><div class="l">cum spem Deus inpleat omnem,</div><div class="l">reddas patefacta necesse est</div><div class="l">qualem tibi trado figuram. </div><div class="l">non, si cariosa vetustas</div><div class="l">dissolvent ossa favillis,</div><div class="l">fueritque cinisculus arens</div><div class="l">minimi mensura pugilli,</div><div class="l">nec, si vaga flamina et aurae </div><div class="l">vacuum per inane volantes</div><div class="l">tulerint cum pulvere nervos,</div><div class="l">hominem periisse licebit.</div><div class="l">sed dum resolubile corpus</div><div class="pagebreak" id="index.xml-pb-d30e3089">[Page p.94]</div><div class="l">revocas. Deus, atque reformas, </div><div class="l">quanam regione iubebis</div><div class="l">animam requiescere puram?</div><div class="l">gremio senis addita sancti</div><div class="l">recubabit, ut est Eleazar,</div><div class="l">quem floribus undique saeptum </div><div class="l">dives procul aspicit ardens.</div><div class="l">sequimur tua dicta, Redemptor</div><div class="l">quibus atra e morte triumphans</div><div class="l">tua per vestigia mandas</div><div class="l">socium crucis ire latronem. </div><div class="l">patet ecce fidelibus ampli</div><div class="l">via lucida iam paradisi,</div><div class="l">licet et nemus illud adire,</div><div class="l">homini quod ademerat anguis.</div><div class="l">illic, precor, optime ductor, </div><div class="l">famulam tibi praecipe mentem</div><div class="l">genitali in sede sacrari,</div><div class="l">quam liquerat exul et errans.</div><div class="l">nos tecta fovebimus ossa</div><div class="l">violis et fronde frequenti, </div><div class="l">titulumque et frigida saxa</div><div class="l">liquido spargemus odore.</div></div><div class="textpart" id="index.xml-body.1_div.1_div.11"><h3><span class="headingNumber">1.11. </span><span class="head">Hymnus VIII Kal. Ianuarias</span></h3><div class="l">Quid est quod artum circulum</div><div class="l">sol iam recurrens deserit?</div><div class="l">Christusne terris nascitur,</div><div class="l">qui lucis auget tramitem?</div><div class="l">heu quam fugacem gratiam </div><div class="l">festina volvebat dies!</div><div class="l">quam paene subductam facem</div><div class="pagebreak" id="index.xml-pb-d30e3155">[Page p.96]</div><div class="l">sensim recisa extinxerat!</div><div class="l">caelum nitescat laetius,</div><div class="l">gratetur et gaudens humus: </div><div class="l">scandit gradatim denuo</div><div class="l">iubar priores lineas.</div><div class="l">emerge, dulcis pusio,</div><div class="l">quem mater edit castitas,</div><div class="l">parens et expers coniugis, </div><div class="l">mediator et duplex genus.</div><div class="l">ex ore quamlibet Patris</div><div class="l">sis ortus et verbo editus,</div><div class="l">tamen paterno in pectore</div><div class="l">Sophia callebas prius, </div><div class="l">quae prompta caelum condidit,</div><div class="l">caelum diemque et cetera;</div><div class="l">virtute verbi effecta sunt</div><div class="l">haec cuncta, nam verbum Deus.</div><div class="l">sed ordinatis saeculis, </div><div class="l">rerumque digesto statu,</div><div class="l">fundator ipse et artifex</div><div class="l">permansit in Patris sinu,</div><div class="l">donec rotata annalium</div><div class="l">transvolverentur milia, </div><div class="l">atque ipse peccantem diu</div><div class="l">dignatus orbem viseret.</div><div class="l">nam caeca vis mortalium</div><div class="l">venerans inanes nenias,</div><div class="l">vel aera vel saxa algida </div><div class="l">vel ligna credebat Deum.</div><div class="l">haec dum sequuntur,</div><div class="l">perfidi praedonis in ius venerant,</div><div class="l">et mancipatam fumido</div><div class="l">vitam barathro inmerserant. </div><div class="l">stragem sed istam non tulit</div><div class="pagebreak" id="index.xml-pb-d30e3227">[Page p.98]</div><div class="l">Christus cadentum gentium,</div><div class="l">inpune ne forsan sui</div><div class="l">Patris periret fabrica,</div><div class="l">mortale corpus induit, </div><div class="l">ut excitato corpore</div><div class="l">mortis catenam frangeret,</div><div class="l">hominemque portaret Patri.</div><div class="l">hic ille natalis dies,</div><div class="l">quo te creator arduus </div><div class="l">spiravit et limo indidit,</div><div class="l">sermone carnem glutinans.</div><div class="l">sentisne, virgo nobilis,</div><div class="l">matura per fastidia</div><div class="l">pudoris intactum decus </div><div class="l">honore partus crescere?</div><div class="l">o quanta rerum gaudia</div><div class="l">alvus pudica continet,</div><div class="l">ex qua novellum saeculum</div><div class="l">procedit et lux aurea! </div><div class="l">vagitus ille exordium</div><div class="l">vernantis orbis prodidit,</div><div class="l">nam tunc renatus sorididum</div><div class="l">mundus veternum depulit.</div><div class="l">sparsisse tellurem reor </div><div class="l">rus omne densis floribus,</div><div class="l">ipsasque harenas Syrtium</div><div class="l">fragrasse nardo et nectare.</div><div class="l">te cuncta nascentem, puer,</div><div class="l">sensere dura et barbara, </div><div class="l">victusque saxorum rigor</div><div class="l">obduxit herbam cotibus.</div><div class="l">iam mella de scopulis fluunt,</div><div class="l">iam stillat ilex arido</div><div class="l">sudans amomum stipite, </div><div class="pagebreak" id="index.xml-pb-d30e3300">[Page p.100]</div><div class="l">iam sunt myricis balsama.</div><div class="l">o sancta praesepis tui,</div><div class="l">aeterne rex, cunabula,</div><div class="l">populisque per saeclum sacra</div><div class="l">mutis et ipsis credita! </div><div class="l">adorat haec brutum pecus,</div><div class="l">indocta turba scilicet,</div><div class="l">adorat excors natio</div><div class="l">vis cuius in pastu sita est.</div><div class="l">sed cum fideli spiritu </div><div class="l">concurrat ad praesepia</div><div class="l">pagana gens et quadrupes,</div><div class="l">sapiatque quod brutum fuit,</div><div class="l">negat patrum prosapia</div><div class="l">perosa praesentem Deum: </div><div class="l">credas venenis ebriam,</div><div class="l">furiisve lymphatam rapi.</div><div class="l">quid prona per scelus ruis?</div><div class="l">agnosce, si quidquam tibi</div><div class="l">mentis resedit integrae, </div><div class="l">ducem tuorum principum.</div><div class="l">hunc, quem latebra et obstetrix</div><div class="l">et virgo feta et cunulae,</div><div class="l">et inbecilla infantia,</div><div class="l">regem dederunt gentibus, </div><div class="l">peccator intueberis</div><div class="l">celsum coruscis nubibus,</div><div class="l">deiectus ipse et inritis</div><div class="l">plangens reatum fletibus,</div><div class="l">cum vasta signum bucina </div><div class="l">terris cremandis miserit,</div><div class="l">et scissus axis cardinem</div><div class="l">mundi ruentis solverit.</div><div class="l">insignis ipse et praeminens</div><div class="pagebreak" id="index.xml-pb-d30e3372">[Page p.102]</div><div class="l">meritis rependet congrua, </div><div class="l">his lucis usum perpetis,</div><div class="l">illis gehennam et Tartarum.</div><div class="l">Iudaea, tunc fulmen crucis</div><div class="l">experta, qui sit senties</div><div class="l">quem, te furoris praesule, </div><div class="l">mors hausit et mox reddidit.</div></div><div class="textpart" id="index.xml-body.1_div.1_div.12"><h3><span class="headingNumber">1.12. </span><span class="head">Hymnus Epiphaniae</span></h3><div class="l">Quicumque Christum quaeritis,</div><div class="l">oculos in altum tollite:</div><div class="l">illic licebit visere</div><div class="l">signum perennis gloriae.</div><div class="l">haec stella, quae solis rotam </div><div class="l">vincit decore ac lumine,</div><div class="l">venisse terris nuntiat</div><div class="l">cum carne terrestri Deum.</div><div class="l">non illa servit noctibus</div><div class="l">secuta lunam menstruam, </div><div class="l">sed sola caelum possidens</div><div class="l">cursum dierum temperat.</div><div class="l">Arctoa quamvis sidera</div><div class="l">in se retortis motibus</div><div class="l">obire nolint, attamen </div><div class="l">plerumque sub nimbis latent.</div><div class="l">hoc sidus aeternum manet,</div><div class="l">haec stella nunquam mergitur,</div><div class="l">nec nubis occursu abdita</div><div class="l">obumbrat obductam facem. </div><div class="l">tristis cometa intercidat,</div><div class="l">et, si quod astrum Sirio</div><div class="pagebreak" id="index.xml-pb-d30e3436">[Page p.104]</div><div class="l">fervet vapore, iam Dei</div><div class="l">sub luce destructum cadat.</div><div class="l">en Persici ex orbis sinu, </div><div class="l">sol unde sumit ianuam,</div><div class="l">cernunt periti interpretes</div><div class="l">regale vexillum magi.</div><div class="l">quod ut refulsit, ceteri</div><div class="l">cessere signorum globi, </div><div class="l">nec pulcher est ausus suam</div><div class="l">conferre formam Lucifer.</div><div class="l"><span class="q">‘quis iste tantus ’</span> inquiunt</div><div class="l">‘regnator astris imperans,</div><div class="l">quem sic tremunt caelestia, </div><div class="l">cui lux et aethra inserviunt?</div><div class="l">inlustre quiddam cernimus,</div><div class="l">quod nesciat finem pati,</div><div class="l">sublime, celsum, interminum,</div><div class="l">antiquius caelo et chao. </div><div class="l">hic ille rex est gentium</div><div class="l">populique rex Iudaici,</div><div class="l">promissus Abrahae patri</div><div class="l">eiusque in aevum semini.</div><div class="l">aequanda nam stellis sua </div><div class="l">cognovit olim germina</div><div class="l">primus sator credentium,</div><div class="l">nati inmolator unici.</div><div class="l">iam flos subit Daviticus</div><div class="l">radice Iessea editus, </div><div class="l">sceptrique per virgam virens</div><div class="l">rerum cacumen occupat.’</div><div class="l">exim sequuntur perciti</div><div class="l">fixis in altum vultibus,</div><div class="l">qua stella sulcum traxerat </div><div class="l">claramque signabat viam,</div><div class="pagebreak" id="index.xml-pb-d30e3511">[Page p.106]</div><div class="l">sed verticem pueri supra</div><div class="l">signum pependit inminens,</div><div class="l">pronaque submissum face</div><div class="l">caput sacratum prodidit. </div><div class="l">videre quod postquam magi,</div><div class="l">Eoa promunt munera,</div><div class="l">stratique votis offerunt</div><div class="l">tus, myrrham et aurum regium.</div><div class="l">agnosce clara insignia </div><div class="l">virtutis ac regni tui,</div><div class="l">puer o, cui trinam Pater</div><div class="l">praedestinavit indolem:</div><div class="l">regem Deumque adnuntiant</div><div class="l">thesaurus et fragrans odor </div><div class="l">turis Sabaei, at myrrheus</div><div class="l">pulvis sepulcrum praedocet.</div><div class="l">hoc est sepulcrum, quo Deus,</div><div class="l">dum corpus extingui sinit</div><div class="l">atque id sepultum suscitat, </div><div class="l">mortis refregit carcerem.</div><div class="l">o sola magnarum urbium</div><div class="l">maior Bethlem, cui contigit</div><div class="l">ducem salutis caelitus</div><div class="l">incorporatum gignere! </div><div class="l">altrice te summo Patri</div><div class="l">heres creatur unicus,</div><div class="l">homo ex Tonantis spiritu,</div><div class="l">idemque sub membris Deus.</div><div class="l">hunc et prophetis testibus </div><div class="l">isdemque signatoribus</div><div class="l">testator et sator iubet</div><div class="l">adire regnum et cernere,</div><div class="l">regnum, quod ambit omnia</div><div class="l">dia et marina et terrea </div><div class="pagebreak" id="index.xml-pb-d30e3583">[Page p.108]</div><div class="l">a solis ortu ad exitum,</div><div class="l">et Tartara et caelum supra.</div><div class="l">audit tyrannus anxius</div><div class="l">adesse regum principem,</div><div class="l">qui nomen Istrahel 1 regat, </div><div class="l">teneatque David regiam.</div><div class="l">exclamat amens nuntio</div><div class="l">‘successor instat, pellimur:</div><div class="l">satelles, i, ferrum rape,</div><div class="l">perfunde cunas sanguine. </div><div class="l">mas omnis infans occidat,</div><div class="l">scrutare nutricum sinus,</div><div class="l">interque materna ubera</div><div class="l">ensem cruentet pusio.</div><div class="l">suspecta per Bethlem mihi </div><div class="l">puerperarum est omnium</div><div class="l">fraus, ne qua furtim subtrahat</div><div class="l">prolem virilis indolis.’</div><div class="l">transfugit ergo carnifex</div><div class="l">mucrone districto furens </div><div class="l">effusa nuper corpora,</div><div class="l">animasque rimatur novas.</div><div class="l">locum minutis artubus</div><div class="l">vix interemptor invenit</div><div class="l">quo plaga descendat patens, </div><div class="l">iuguloque maior pugio est.</div><div class="l">o barbarum spectaculum!</div><div class="l">inlisa cervix cautibus</div><div class="l">spargit cerebrum lacteum,</div><div class="l">oculosque per vulnus vomit; </div><div class="l">aut in profundum palpitans</div><div class="l">mersatur infans gurgitem,</div><div class="l">cui subter artis faucibus</div><div class="l">singultat unda et halitus.</div><div class="pagebreak" id="index.xml-pb-d30e3655">[Page p.110]</div><div class="l">salvete, flores martyrum, </div><div class="l">quos lucis ipso in limine</div><div class="l">Christi insecutor sustulit,</div><div class="l">ceu turbo nascentes rosas.</div><div class="l">vos, prima Christi victima,</div><div class="l">grex inmolatorum 1 tener, </div><div class="l">aram ante ipsam simplices</div><div class="l">palma et coronis luditis.</div><div class="l">quo proficit tantum nefas?</div><div class="l">quid crimen Herodem iuvat?</div><div class="l">unus tot inter funera </div><div class="l">inpune Christus tollitur.</div><div class="l">inter coaevi sanguinis</div><div class="l">fluenta solus integer</div><div class="l">ferrum, quod orbabat nurus,</div><div class="l">partus fefellit virginis. </div><div class="l">sic stulta Pharaonis mali</div><div class="l">edicta quondam fugerat</div><div class="l">Christi figuram praeferens</div><div class="l">Moses, receptor civium.</div><div class="l">cautum et statutum ius erat </div><div class="l">quo non liceret matribus,</div><div class="l">cum pondus alvi absolverent,</div><div class="l">puerile pignus tollere.</div><div class="l">mens obstetricis sedulae</div><div class="l">pie in tyrannum contumax </div><div class="l">ad spem potentis gloriae</div><div class="l">furata servat parvulum,</div><div class="l">quem mox sacerdotem sibi</div><div class="l">adsumpsit orbis conditor,</div><div class="l">per quem notatam saxeis </div><div class="l">legem tabellis traderet.</div><div class="l">licetne Christum noscere</div><div class="l">tanti per exemplum viri?</div><div class="pagebreak" id="index.xml-pb-d30e3727">[Page p.112]</div><div class="l">dux ille caeso Aegyptio</div><div class="l">absolvit Istrahel iugo; </div><div class="l">at nos, subactos iugiter</div><div class="l">erroris imperio gravi,</div><div class="l">dux noster hoste saucio</div><div class="l">mortis tenebris liberat.</div><div class="l">hic expiatam fluctibus </div><div class="l">plebem marino in transitu</div><div class="l">repurgat undis dulcibus,</div><div class="l">lucis columnam praeferens;</div><div class="l">hic proeliante exercitu,</div><div class="l">pansis in altum bracchiis, </div><div class="l">sublimis Amalec premit,</div><div class="l">crucis quod instar tunc fuit.</div><div class="l">hic nempe Iesus verior,</div><div class="l">qui longa post dispendia</div><div class="l">victor suis tribulibus </div><div class="l">promissa solvit iugera.</div><div class="l">qui ter quaternas denique</div><div class="l">refluentis amnis alveo</div><div class="l">fundavit et fixit petras,</div><div class="l">apostolorum stemmata. </div><div class="l">iure ergo se Iudae ducem</div><div class="l">vidisse testantur magi,</div><div class="l">cum facta priscorum ducum</div><div class="l">Christi figuram pinxerint.1</div><div class="l">hic rex priorum iudicum, </div><div class="l">rexere qui Iacob genus,</div><div class="l">dominaeque rex ecclesiae,</div><div class="l">templi et novelli et pristini.</div><div class="l">hunc posteri Ephrem colunt,</div><div class="l">hunc sancta Manassae domus, </div><div class="l">omnesque suspiciunt tribus</div><div class="l">bis sena fratrum semina,</div><div class="pagebreak" id="index.xml-pb-d30e3800">[Page p.114]</div><div class="l">quin et propago degener</div><div class="l">ritum secuta inconditum,</div><div class="l">quaecumque dirum fervidis </div><div class="l">Bahal caminis coxerat,</div><div class="l">fumosa avorum numina,</div><div class="l">saxum, metallum, stipitem,</div><div class="l">rasum, dolatum, sectile,</div><div class="l">in Christi honorem deserit. </div><div class="l">gaudete, quicquid gentium est,</div><div class="l">Iudaea, Roma et Graecia,</div><div class="l">Aegypte, Thrax, Persa, Scytha:</div><div class="l">rex unus omnes possidet.</div><div class="l">laudate vestrum principem </div><div class="l">omnes beati ac perditi,</div><div class="l">vivi, inbecilli ac mortui:</div><div class="l">iam nemo posthac mortuus.</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Prudentius.
	    Date: 2015-11-18<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:03:54Z.
	       SAXON HE 9.8.0.5.
		 --></address></div></body></html>