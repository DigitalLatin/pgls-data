<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">PRIVILEGIUM ARBATIAE CANTUARIENSI A S. AUGUSTINO DATUM</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">PRIVILEGIUM ARBATIAE CANTUARIENSI A S. AUGUSTINO DATUM</span></span></h2><p>(Monasticon Anglicanum.)</p><p><span class="">PLSection D</span> Augustinus, episcopus Doroberniae sedis famulus, quem superna inspirante clementia, beatissimus papa Gregorius Anglicae genti Deo acquirendae lega- tarium misit amministrum; omnibus successoribus suis episcopis, cunctisque Angliae regibus cum suis posteris atque omnibus Dei fidelibus et in fide et gratia pacem et salutem. Patet omnibus quod Deo amabilis rex Athelbertus, primus Anglorum regum <span class="">PLSection D</span> Christi regno sacratus, nostra instantia et sua pro- diga benevolentia inter exteras ecclesias quas fecit et episcopia, monasterium extra metropolim suam Doroberniam, in honore principum apostolorum Pe- tri et Pauli regaliter condidit et regalibus opibus amplisque possessionibus ditavit, magnificavit, per- petuaque libertate, et omni jure regio cum omnibus rebus et judiciis, intus et foris illi pertinentibus, mu- <span class="pagebreak" id="index.xml-pb-d30e92">[Page 97]</span> <span class="">PLSection A</span> nivit, suoque regio privilegio et superni judicii im- precatione, atque apostolica sancti papae Gregorii interminatione excommunicatoria, contra omnem injuriam confirmavit. Ego quoque ejusdem libertatis adjutor et patrocinator omnes successores meos ar- chiepiscopos, omnesque ecclesiasticas vel saeculares potestates per Dominum Jesum Christum et aposto- lorum ejus reverentiam obtestor, atque apostolica memorati Patris nostri interminatione interdico, ne quisquam unquam ullum potentatum, aut dominatum, aut imperium in hoc dominicum vel apostolicum monasterium, vel terras, vel ecclesias ad illud perti- nentes usurpare praesumat, nec ulla prorsus sub- jugationis aut servitutis, aut tribuli conditione, vel in magno, vel in minimo, Dei ministros inquie- tet aut opprimat. Abbatem a suis fratribus electum <span class="">PLSection B</span> in eodem monasterio non ad suum famulatum, sed ad dominicum ministerium ordinet, nec sibi hunc obau- dire sed Deo suadeat; nec vero sibi subjectum, sed fratrem, sed consortem, sed collegam, et coministrum in opus dominicum eum reputet. Non ibi missas quasi ad suae ditionis altare nec ordinationes vel benedictiones usurpative sine abbatis, vel fratrum petitione exerceat, nullum sibi jus consuetudinarium vel in vilissima re exigat quatenus pacis concordia unum sint in dominio utrinque, nec quisquam, quod absit, dominandi dissidio in judicium incidat diaboli, qui superbiae tyrannide corruit de coelo. Reges gen- tium (inquit Dominus) dominatur eorum, vos autem non sic. Cumque ab alienis non a filiis accipiantur <span class="pagebreak" id="index.xml-pb-d30e98">[Page 98]</span> <span class="">PLSection A</span> tributa, sic ipse Dominus concludit, ergo liberi sunt filii. Qua ergo irreverentia Patres ecclesiarum in filios regni Dei sibi vindicant dominationem, maxime autem in hanc Ecclesiam sanctorum thesaurarium, in cujus materno utero tot pontificum Doroberniae regumque ac principum corpora speramus alma re- fovenda sepulturae requie, ex auctoritate scilicet apostolica, et hinc ad aeternam gloriam resuscitanda. Tales supremi judicis amicos si quis offendere non metuens hujus privilegii statuta violaverit, vel vio- latorem imitando vim suam tenuerit, sciat se apos- tolico beati Petri gladio per suum vicarium Grego- rium puniendum nisi emendaverit. Haec ergo omnia, uti hic sunt, scripta, apostolica ipsius institutoris nostri Gregorii comprobatione et auctoritate servanda <span class="">PLSection B</span> sancimus, suoque ore confirmamus, praesente glo- rioso rege Athelberto cum filio suo Ethelbaldo, et collaudantibus cum ipso omnibus optimatibus regiis, atque ultro volentibus reverentissimis fratribus no- stris a sancta Romae Ecclesiae huc mecum vel ad me in Evangelium Domini destinatis, scilicet Laurentio, quem nobis, Deo favente, successorem constituimus, et Mellito Lundoniae episcopo, et Justo Rofensi episcopo, et Petro vene abili ejusdem monasterii principum apostolorum abbate primo, cum caeteris in Domino adjutoribus meis obnixe postulantibus, simulque in eos qui haec fideli er servaverint bene- dictionem, aut in impoenitentes, quod nolumus, transgressores damnationem exercentibus.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a>Â </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:19:46Z.
	       SAXON HE 9.8.0.5.
		 --></address></div></body></html>