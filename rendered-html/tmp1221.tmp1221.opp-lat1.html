<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">SANCTI GERMANI, PARISIENSIS EPISCOPI, EPISTOLA AD BRUNICHILDEM REGINAM.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">SANCTI GERMANI, PARISIENSIS EPISCOPI, EPISTOLA AD BRUNICHILDEM REGINAM.</span></span></h2><p><span class="">PLSection D</span>Dominæ clementissimæ atque præcellentissimæ, <br /> et nobis semper piissimae dominae et in Christo san­ <br /> ctæ Ecclesia filiae Brunichildi reginae Germanus pec­ <br /> cator. Quia charitas congaudet veritati, et omnia <br /> sustinet, et nunquam excedit, propterea ex contri­ <br /> bulato corde et ex intima animi dilectione audemus <br /> vobis suggerere. Quia eo tempore quando minor erat <br /> numerus populi Christiani, et cum Dei auxilio lice­ <br /> bat residere quietum, cum apostoli dicebant: Ecce <span class="">PLSection D</span><br /> nunc tempus acceptabile, ecce nunc dies salutis. Nunc <br /> e contrario tam funestos et luctuosos ante oculos <br /> habentes dies, flenter dicimus : Ecce dies tribulatio­ <br /> nis et perditionis nostrae adveniunt. V æ nobis quia <br /> peccavimus. Si nos istæ conterruissent amaritudines <br /> et tribulationes, et corpori exhibuissent infirmitatem, <br /> per nosmetipsos vestrae debuimus occurrere pietati. <br /> Quia si fas dici est singulariter et vestri dilectionem <br /> in nostro gestamus pectore, et unice de vestra præ- <span class="pagebreak" id="index.xml-pb-d30e550">[Page 79]</span> <span class="">PLSection A</span><br /> sentia spirituali desiderio sitientes, sicut cultorcs et <br /> peculiares filii Dei, ambientissime vos vivere atque <br /> proficere in omnibus pie optamus. Sed quicunque <br /> hominem in anima diligit, si minus oculis carnalibus <br /> eum valet intueri, quae ad animæ et corporis vel <br /> prosperitatem pertinent et salutem, omnimodis litte­ <br /> rario officio reticeri non debet. Vulgi verba iterantes <br /> quæ nos maxime terrent, vestrae pietati in notitiam <br /> dcponimus , quæ ita disseminat, eloquentium ora <br /> detrahuntur, quasi vestro voto, consilio et instiga­ <br /> tione Dominus gloriosissimus Sigibertus rex tam ar­ <br /> due hanc velit perdere regionem. Non propterea haec <br /> dicimus, quasi a nobis credatur : sed supplicamus , <br /> ut nulla occasio tribuatur dicendi, unde vobis tam <br /> maximum et periculosum generetur blaspbemium. <span class="">PLSection B</span><br /> Licet hæc regio jam caruisse felicitatem, et perditio­ <br /> nis nostrae concludamus terminum : sed de miseri­ <br /> cordia non desperabamus divina, adhuc ultionis sus­ <br /> pendendi manum , dum emendationis exspectatur <br /> remedium, si non dominaretur intentio, quae mortem <br /> operatur; cupiditas quae radix est omnium malorum; <br /> iracundia, quae sensum aufert prudentix. Salvator <br /> noster perspiciens suae passionis imminere tempus, <br /> dixit: V æ homini per quem scandalum venit. Quod <br /> ore proprio detestatus est, impuue non posse manere <br /> credimus, omnibus clamamus, omnes conscientiæ <br /> suae cogitationes et actiones considerent, et caveant <br /> ne cum Juda proditore hujus condemnationis sor­ <br /> tiantur judicium. Deo sufficit nosse, optabam aut pro <br /> ipsis mori, ut illi viverent, aut ante eorum interitum <span class="">PLSection C</span><br /> quocunque casu vitam linire, ut nec eorum, nec re­ <br /> gionis cerneremus. interitum. Sed alter ab altero <br /> excusatione utitur, et nullus ex ipsis ante oculos <br /> Dei ponit judicium; neque aliquid Dei reservat pote­ <br /> stati judicandum, nec credent se jam sub Dei notitia. <br /> Quia a nullo audiri meremur, vobis et ideo suppli­ <br /> camus : quia si illi regnum perdiderint, nec vos nec <br /> filii vestri magnum possidebitis triumphum. Ad hoc <br /> vos haec regio suscepisse gratuletur, ut per vos sa­ <br /> lutem non interitum percipere videatur. In hoc po­ <br /> puli restinguitis verba, si mitigatis furorem, si Dei <br /> facitis exspectare judicium. In veritate suggero, si <br /> meam humilem non despicitis supplicationem, adhuc <br /> devotorum vestrorum gaudemus plenitudine. Pro­ <br /> pterea haec dolens scribo, quia video qualiter praeci- <span class="">PLSection D</span><br /> pitantur et reges et populi, ut Dei incurrant offen­ <br /> sam. Ita legimus : Quicunque in brachii sui fortitu­ <br /> dine speravit, antea confusionem quam victoriam pro­ <br /> meruit. Quicunque adminiculo gentis sibi adjuvari <br /> posse conlidit, antea periculum mortis quam salutem <br /> promeruit. Quicunque propter copiam auri et argenti <br /> elevatur in superbiam, antea desolationis opprobrium <span class="">PLSection A</span><br /> sustinebit, quam suae cupiditatis consuluisset avidi­ <br /> tati. Ipse Judex aeternus nunc judicat, perpetuam <br /> judiciariam possidet potestatem : non corrumpitur <br /> praemiis, aut aspicit ad vOla impiorum, sed conside­ <br /> rat cogitationes cordium, et reddet unicuique secun­ <br /> dum opera sua. Inhonesta victoria est fratrem vin­ <br /> cere, domesticas domos bumiliare et possessionem a <br /> parentibus constructam evertere. Contra semetipsos <br /> pugnant suamque felicitatem exterminant : de sua <br /> perditione gaudet accelerans inimicus. Qua fide et <br /> ex animo, qua devotione haec scribimus Deo sufficit <br /> nosse, ut vobis bona futura praeparetis, et nos cum <br /> Deo absolutos esse vel paululum sentiamus. Sed quia <br /> sacerdotibus praeceptum est : Ut tuba exalta vocem <br /> tuam et annuntia populo meo opera eorum ; ergo, piis- <span class="">PLSection B</span><br /> sima domina, intelligite mysterium et cavete exem­ <br /> pium. In principio duobus fratribus..... erat mundus : <br /> unus ex ipsis Cain fratricidium perpetravit et usque <br /> septuplum punitionis sententiam suscepit. Josepb fra­ <br /> tres sui per invidiam vendiderunt, et postea servituti <br /> ipsius subjugati sunt. Saul sanctum David per invi­ <br /> diam nitebatur occidere, ipse postea in eum miseri­ <br /> cordiam exercuit. Absalon fratrem interfecit, patrem <br /> e regno voluit removere, et qualem suscepit interitum <br /> nulli habetur incognitum. Praecipue quoque David <br /> propheta dicente : Quoniam qui nequiter agunt exter­ <br /> minabuntur ; qui vero exspectant Dominum, ipsi hære­ <br /> ditabunt terram. Apostolus clamat : Qui odit fratrem <br /> suum, homicida est, et in tenebris ambulat, et nescit <br /> quo vadat. Salvalor denuntiat: Beati pacifici, quoniam <span class="">PLSection c</span><br /> filii Dei vocabuntur. Pacem meam do vobis, pacem <br /> meam relinquo vobis, Ubi est pax et charitas, ibidem <br /> est Dei pietas. Legimus per Esther reginam populo <br /> fuisse concessam salutem. In hac parte et vestram <br /> ostendite prudentiam, et fidei vestrae salubritatem <br /> atque perfectionem, ut et dominum regem a Dei re­ <br /> vocetis offensa, et populum a parte sua vivere liceat <br /> quietum, donec Judex aeternus consuetam discernat <br /> justitiam. Quia evidentissime omnibus patet, qui cha­ <br /> ritatem fraternam postponit, despicit consortium, <br /> non acquiescit veritati. Omnes prophetae contra ipsum <br /> loquuntur, omnes apostoli ipsum detestanur, et Deus <br /> omnipotens ipse quod constituit judicabit. Praemissa <br /> salutatione obsequia supplicamus , ut latorem prae­ <br /> sentium, servum vestrum Gundulphum, commenda- <span class="">PLSection D</span><br /> tum habeatis, et quae per eumdem verbo mandamus, <br /> absque hæsitatione credentes recipiatis, et implere <br /> non despicialis et elaboretis, qualiter de vestra sa­ <br /> iute nobis gaudia praeparetis. lllud petimus ut per <br /> vestræ Pietatis rescriptum ex omnibus jucundari <br /> mereamur.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:41:48Z.
	       SAXON HE 9.8.0.5.
		 --></address></div></body></html>