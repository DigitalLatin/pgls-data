<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">OPUSCULUM SECUNDUM, SIVE LIBER DE QUATUOR VIRTUTIBUS CHARITATIS.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem"><span style="font-style:italic">OPUSCULUM SECUNDUM</span>, SIVE LIBER DE QUATUOR VIRTUTIBUS CHARITATIS.</span></span></h2><p><span class="">PLSection C</span> Desiderium charitatis vestræ a nobis exigit debitum sermonis officium; sed tanta sunt quæ terreant et revocent animum nostrum ut, si velimus parere de- siderio vestro, non sit sine periculo nostro. Locutu- rus namque de charitate, silentio non præteream quæ bona ex ea procedant, et quæ eam comitentur; sed temporis coarctatus angustiis, quo me conferam in primis nisi ad sanctæ ipsius vestigia charitatis, eam- que deprecer ut donet mihi aliquid dignum de se dicere, quo et meum suppleam ministerium et ve- strum satiem desiderium? Inter cæteras autem vir- tutes ejus, quas commemorat apostolus Paulas, ait quod <span style="font-style:italic">caritas non æmulatur, non agit perperam, non irritatur, non cogitat malum</span>; et postremo has quatuor ejus virtutes brevi sermone comprehendit dicens, <span class="">PLSection D</span> <span style="font-style:italic">Omnia tolerat, omnia credit, omnia sperat, omnia sustinet</span>. De his igitur quatuor virtutibus sanctæ cha- ritatis loqui convenit sanctitati vestræ, delectatque primitus intueri, quemadmodum quatuor cardines orbis continens totum possederit mundum. Requira- mus igitur, si placet, aliquorum exempla sanctorum, eorum scilicet, qui his virtutibus possessi sunt, et eis singulis ita singula tribuamus, ut omnes in omnibus esse noscamus, quoniam omnis qui pie tolerat, recte credit, aliquid [<span style="font-style:italic">F.leg</span>. credit atque] sperat, et qui sperat sustinet, ne absquespe cadat. Sed jam qui nam isti sunt videamus, quorum fidem inquantum desuper adjuva- mur assequi valeamus. Virtus sanctæ charitatis quæ <span class="">PLSection C</span> omnia tolerat emicuit in sancto Noe : quæ omni(??) cre- dit in sancto Abraham : quæ omnia sperat in patribus nostris, id est in populo Israel, unde ipse Dominus exortus est; quæ omnia sustinet, in ipso capite Do- mino nostro Jesu Christo, qui est vera charitas quæ nunquam cadit. Nec cæteros sanctos ab his virtu- tibus vestra charitas deputet alienos quos pro brevi - tate temporis et pro sermone suscepto ita præter- missos esse cognoscite ut tamen certissime noveritis omnes esse in Christo et in omnibus Christum. Sed jam videamus quemadmodum sanctus Noe possederit virtutem charitatis quæ omnia tolerat. Statim ac ille admonitus fuit, confugit ad lignum et post cam- porum amœnorum faciem angustus se recludit arce : tolerat cœli fremitum, solutum aquarum fragorem <span class="">PLSection D</span> et nimborum, et post ista omnia qui solebat gaudere consortio hominum socius quodammodo efficitur serpentium ac ferarum, nec expavescit vir iste quod cum eo feræ sint in arca, imo ibi agnoscit or- dinem suum feritas, quia se cognovit humanitas, et jubenti homini obediunt, quia hominem superiori Domino obedire cognoscunt. Ostensum est in Noe quod Adam præceptum Domini contemnendo per- dideris, et demonstratum est posse homines etiam bestiis dominari, si subdant se obedientiæ condi- toris. Exspectat et tolerat sanctus iste finem dilu- vii, nec antequam finiatur causa ferarum arca re- linquitur. Tolerat bonus mala et donec in fine <span class="pagebreak" id="index.xml-pb-d30e115">[Page 1129]</span> <span class="">PLSection A</span> etiam corpore separentur, intus manens corde non corpore separatur. Si qua es anima quæ cupis pos- sidere virtutem charitatis quæ omnia tolerat, relinque mundum, confuge ad crucis lignum; non metuas pro- cellas et turbines hujus diluvii, non mergeris si ligno portaberis. Novit gubernare qui dignatus est creare : tantum absit virtus charitatis quæ omnia tolerat, nulla res ab arce solida te divellat, permane bonus et tole- res malos; melius est enim ut intus positus propter bonos toleres malos, quam foris exiens et pereas et bonos relinquas et malos. Si ergo sunt tecum feræ, id est si sunt tecum in Ecclesia prava docentes, falsa sentientes, hæretici vel schismatici, aut etiam ipsi mali catholici, more ferarum animas devorare quærentes, toleretur usque in finem sæculi tanquam <span class="">PLSection B</span> finem diluvii. Rugiant licet, fremant dentibus, atque ipsam arcam confringere conentur. Non pavescas, finito diluvio illos rapiet inanis et spinosa silva, at- que te fertilis suscipiet terra. Post finem sæculi im- pii rapientur ad <span style="font-style:italic">tenebras exteriores, ibi erit</span> <span class="smallcap">FLETUS ET STRIDOR</span> <span style="font-style:italic">dentium</span>, pios suscipiet terra viventium. Nam et ipse sanctus Noe post finem diluvii obtulit sacrificium Deo. sed de animalibus mundis et non de immundis. Simul enim et munda et etiam immunda animalia in arcam intrare potuerunt; sed mala ad sacrificium Dei non pervenerunt. Sed jam hinc ali- quando transeamus ut cætera perscrutare valeamus. Procedat in medium sanctus ille Abraham, et suo nos doceat possidere exemplo virtutem charitatis quæ omnia credit; qui non est cunctatus ad unam voca- <span class="">PLSection C</span> tionem relinquere patriam, sedem, domum, familiam. Omnia relinquuntur ut Domino præcipienti pareatur. <span style="font-style:italic">Exi</span>, inquit Deus, <span style="font-style:italic">de cognatione tua et de domo tua et veni in terram quamcumque ostendero tibi</span>. Nec apud se cogitavit iste sanctus et dixit. Quo eam? cui me committam? in quam terram vadam? Sed ut audit, surgit, currit, festinat, accelerat; terram promissam non videt, sed credendo eam firmiter retinet. Ambu- lat recto itinere, nec oberrantibus vestigiis alibi quam debuit declinavit, quia qui eum ad ignotam terram mittebat, ipse, inquam, qui mittebat, non dimitte- bat, nec eum ipse fefellit. Redditur merces credenti, ad terram pervenit, dilatatur, multiplicatur, ex pau- pere efficitur dives, ex ignobili potens, ditatur omni- bus bonis et in illo impletur quod Dominus in Evan- <span class="">PLSection D</span> gelio suis discipulis promisit dicens : <span style="font-style:italic">Si quis dimise- rit domum aut agrum aut parentes causa nominis mei, in hac vita centuplum accipiet et in futuro sæculo vi- tam consequetur æternam</span>. Cumulatur adhuc hujus fidei merces, et seni promittitur filius. Adest illi virtus charitatis quæ omnia credit; audit, exultat, amplius diligit, suscipit filium de conjuge sterili, quam spe pariendi destitutam sterilitas ætasque jam fecerat, atque in illo benedictionem omnium gentium promissam firmissime tenet; sed adhuc eum charitas probat probatumque commendat et quemadmodum nihil Deo præferat posterius monstrat. Vocat eum Dominus de cœlo dicens : <span style="font-style:italic">Abraham, Abraham</span>, et ille tanquam servus obediens, <span style="font-style:italic">Ecce adsum</span>, ait, et Do- <span class="pagebreak" id="index.xml-pb-d30e151">[Page 1130]</span> <span class="">PLSection A</span> minus, <span style="font-style:italic">Accipe</span>, inquit, <span style="font-style:italic">filium tuum illum quem diligis Isaac, et vade in terram excelsam, et offeres eum holo- canstum in unum montium quem dixero tibi</span>. Neque hac quidem jussione turbatur aut frangitur servus fidelis. Adest enim ei virtus charitatis quæ omnia credit. Surgit, domum pergit, asinum stravit, ligna concidit, gladium et ignem sumit, puerum simul adducit et pergit ad locum. Nunc intentus factus Isaac patrem interrogat dicens, <span style="font-style:italic">Pater</span>, ait, at ille, <span style="font-style:italic">Quid est, fili</span>? Et filius : <span style="font-style:italic">Ecce</span>, ait, <span style="font-style:italic">ignis et ligna, ubi est ovis quam immolaturus es ad holocaustum</span>? Et pater respondit : <span style="font-style:italic">Deus providebit sibi ovem ad sacrificium, fili</span>. Magnum hoc et grande video sa- cramentum : aliud Abraham corde gestabat et ali(??)d filio promittebat, sed neque quæ promittebat <span class="">PLSection B</span> filium fallebant, neque aliqua infirmitas cor ejus a proposito immutaverat. Quid plura? pergit viam, vi- det locum de longe et statuens pueros suos ibi, eis talia verba profert dicens : <span style="font-style:italic">Sedete hic cum asino, ego autem et puer ibimus usque illuc, et cum adoraverimus, revertemur ad vos</span>. 0 sancte Abraham, quid est quod dicis, cum aliud tibi de puero gerendum sit? Numquid aut te, aut tuos fallis? Non, inquit, sed quod prophe- tice vel dic(??) vel gero virtus charitatis est in me ma- nens quæ omnia credit et facit et dicit. Audio enim eam sine strepitu vocis intus ad cor loquentem et di- centem mihi : Tu quidem licet resurrecturum credens pleno et perfecto voto puerum ducas immolandum, filius tuus in isto Sacrificio non cremabitur, quia re- surrectio Dei Filio reservatur. Merito hujus viri fi- <span class="">PLSection C</span> dem Jacobus apostolus commemorans ait : <span style="font-style:italic">Credidit Abraham Deo et reputatum est illi ad justitiam</span> et amicus De(??) appellatus est. amicos ut novimus con- junctio animorum facit. Unde quidam sapiens hujus mundi ait : <span style="font-style:italic">Velle atque idem nolle ea demum firma amicitia est</span>. Ergo am cos, ut novimus, conjunctio animorum facit : quemadmodum autem iste sanctus conjunxerit animum Deo, ut ejus amicus appellare- tur juvat nosse. Sicut enim Deus Pater unico Filio non pepercit, sic jubente Deo ut immolaretur ei fi- lius quem dederat illi, devoto is corde obtulit eum. Sed quæ sequuntur videamus; delectat enim nos ad- juvante Domino hujus historiæ plenam vobis reddere notionem. Postquam relictis pueris ad locum sacrifi- cii pater cum filio venit, aram constituit, ligna com- posuit, deponit humana paternæ pietatis indicia, in- <span class="">PLSection D</span> duitur sacerdotis devota constantia, educit gladium ut perimat filium. Quid vobis videtur, fratres? Nihil hic sentimus humanum : imo totum cognoscimus di- vinum; sed et ille filius qui paulo ante ovem requi- rebat, sub ingenti silentio talia in se fieri sentiebat, et ita patiens invenitur, tanquam jam ille esset, qui sicut ovis ad immolandum ductus est; et tanquam agnus coram tondente se sine voce, sic non aperuit os suum. O et tu, sancte Isaac, indica nobis silentii hujus tam grande secretum. Paulo ante nihil in te fieri sentiebas, et a patre arietem requirebas; nunc autem manibus ligaris, in aram imponeris, ligno quodammodo suspenderis et modo taces? Taceo, in- <span class="pagebreak" id="index.xml-pb-d30e193">[Page 1131]</span> <span class="">PLSection A</span> quit. Dic quare, obsecro noverimus. Vultis nosse, ait, quare modo taceo? Quia figuram illius gesto qui voluntate ponit animam suam, non necessitate. In hoc tam grandi et mystico sacramento fidei et Abraham sanctus apparuit probatus, et filius in præsenti est liberatus. Si qua es anima quæ cupis sequi vestigia fidei patris nostri Abraham, exi de terra tua et cognatione tua : relinque populum tuum, et domum patris tui, id est fideliter renuntia dia- bolo, pompis ejus et angelis ejus, et sequere viam rectam quæ te perducat ad terram in qua ditescas et emineas et efficiaris socius Abrabæ. Sed cum ista omnia feceris, si virtus charitatis quæ omnia credit est in te, adhuc tentabit te et probatum coronabit te, expetit a te sacrificium dilecti tui. Quid a te expetit? <span class="">PLSection B</span> Quod Abraham illi dictum est : Da mihi unigenitum dilectum tuum. Tibi dicit sapientia, Da mihi, fili, cor tuum, ipse est dilectus unicus; quid metuis offerre cor tuum? Offer sacrificium contritionem cordis Do- mino Deo tuo, et dic cum propheta, <span style="font-style:italic">Holocaustis non delectaberis. Sacrificium Deo spiritus contribulatus, cor contritum et humiliatum, Deus, non despicies</span>. Nihil metuas tali sacrificio oblato, et tibi acceptum erit, et quod obtuleris integrum permanebit. Aliam virtutem charitatis quæ omnia superat placet nunc inspicere, quam superius plebi Israel et patribus nostris as- signasse cognoscimus. Ejus namque virtutis vox est in versu illo prophetico : <span style="font-style:italic">In te speraverunt patres no- stri, speraverunt et liberasti eos</span>. Et ipsi ex Ægypto fugere jubentur, terra eis lac et mel fluens promitti- <span class="">PLSection C</span> tur, per mare Rubrum transeunt, ad heremum ve- niunt, ducebat eos spes charitatis ut discerent Deum amare gratis. Redditur his merces fidei; non enim potest non reddere qui se dignatur facere debito- rem. Post heremum mella e petra fluxerunt; panem cæli manducaverunt; non sunt privati a desiderio suo quod speraverunt, terram etiam promissionis ac- ceperunt. Exurgat anima quæ hujus charitatis vir- tute comprehensa est : effugiat ex Ægypto, id est ex hujus sæculi desiderio, pergat ad mare Rubrum, scilicet Christi baptismum; ideo rubrum quia Chri- sti sanguine purgatum. Persequantur hostes, peccata scilicet cum suo auctore diabolo, tanquam ex Ægy- pto cum suo rege Pharaone sæviant, sequantur fu- gientes, quid metuis? Usque ad aquam sævient; in- <span class="">PLSection D</span> gredieris tu, ingredientur et illi post te, sed aqua retro conversa illis erit in perniciem, tibi proficiet ad salutem. Illos obruet, te abluet, illos damnabit, te liberabit. Post hoc suscipies mel de petra quo fa- mem et sitim tuam saties; <span style="font-style:italic">Petra enim erat Christus</span>, ex cujus præceptis tanquam ex fontibus dulcedinis satieris, gustabis etiam panem, illum scilicet qui di- cit : <span style="font-style:italic">Ego sum panis vivus qu(??) de cœlo descendi</span>. Gusta- bis et videbis quoniam suavis est Dominus, et si in te eminet virtus charitatis quæ omnia sperat, per he- remum necesse est te transire, id est utaris hoc mundo tanquam non utens, et in hac vita peregrinum te noveris esse, si terram promissionis cupis in- trare; hæc terra est de qua propheta cantat et di- <span class="pagebreak" id="index.xml-pb-d30e217">[Page 1132]</span> <span class="">PLSection A</span> cit : <span style="font-style:italic">Credo videre bona Domini in terra viventium</span>. Ul- tima virtus charitatis restat quæ omnia sustinet, et nunquam cadit. Hanc ipsi capiti nostro Domino Jesu Christo convenire novimus, et ideo in ultimo poni- tur, <span style="font-style:italic">quoniam finis legis est Christus</span>, Quanta autem ipse pro nobis sustinet puto charitatem vestram ignorare non posse. Tamen exinde aliquid dicam, si tamen de tanto aliquid digne dicam. Prius illud quod Deus homo, quod Verbum caro factum est, quod multa bona fecit, et mala perpessus est, quod mor tuos suscitavit, et mortuus est; quod singulari illa pa(??)(??)entia pertulit diabolicum tentatorem, discipulum traditorem, quod ipse um Judam priusquam tradito- rem pertulit furem, et ante experimentum vinculo- rum, crucis, ac mortis, labiis ejus dolosis non nega- <span class="">PLSection B</span> vit osculum pacis. In ipsa autem morte quanta sus- tinuit? Pertulit odiorum flammas, ministras pessimi cordis linguas. Clamaverunt Judæi, <span style="font-style:italic">Crucifige, Cruci- fig</span> ’, et ut rei manerent Judæi, innocens ab eis cru- cifixus est Filius Dei; ad crucem ducitur, expalma- tur qui est palma victoriæ, spinis coronatur qui spinas peccatorum nostrorum venit confringere; li- gatur qui solvit compeditos; ligno suspenditur qui erigit elisos; aceto potatur fons vitæ, disciplina cæ- ditur, salus vulneratur, vita moritur, occiditur ad tempus vita a morte, ut in perpetuo a vita occida- tur mors. Quid hic Judæi in hac morte Christi? Exultaverunt quasi victores, et dum terrenum et ca- ducum regnum timuerunt perdere, regem cœli e(??) terræ non dubitaverunt occidere. Sed nec sicut pu- <span class="">PLSection C</span> taverunt, victores exstiterunt. Si enim vicerunt, regnum quomodo perdiderunt? Quomodo nunc usque servi remanserunt? Ista namque causa est qua Chri- stus ab eis occisus est. Dixerunt namque apud se principes Judæorum, ut evangelista narrat : <span style="font-style:italic">Videtis</span>, inquiunt, <span style="font-style:italic">quia totus mundus post eum abiit; si dimise- rimus eum vivere, venient Romani et tollent nobis et lo- cum et regnum</span>; et Christum occiderunt, et locum et regnum perdiderunt. Quid vobis profuit, o insani Ju- dæi, quod tantum scelus commisistis? Numquid quia Christo Domino, ut decuit, servire noluistis, facti estis mali servi bonorum servorum Christi? Per ipsos conterit contumaciam vestram, per ipsos dissi- pat consilia vestra, per ipsos tribuit scelera in ca- pita vestra. Ipse autem Dominus quem vos intere – <span class="">PLSection D</span> mistis non vos servos, sed liberos esse cupiebat quando dicebat : <span style="font-style:italic">Si vos Filius liberaverit, tunc vereli- beri eritis</span>; vos autem Deum et Dominum regem, et ipsam veram libertatem non solum repudiastis, ve- rum etiam negare cupientes clamastis : <span style="font-style:italic">Non habemus regem, nisi Cæsarem</span>, Sed ne in hoc quidem glorie- mini quod Christum occidistis, actum est de vobis potius et nescitis. Audite ipsum Dominum dicentem per prophetam : <span style="font-style:italic">Ego dormivi et somnum cœpi</span>, somnum appellans mortem a vobis illatam. Cæterum qualis mors potuit esse triduana, maxime illius qui per eumdem prophetam alio loco dicit; <span style="font-style:italic">Numquid qui dormit non adjiciet ut resurgat</span>? Ego, inquit, dormivi, ego qui potestatem habeo ponendi animam mean; <span class="pagebreak" id="index.xml-pb-d30e256">[Page 1133]</span> <span class="">PLSection A</span> ego dormivi, non quia sævistis, non quia insanistis; ego implevi quod volui, vos in scelere remansistis. Quis exigit tanta de Deo nostro, fratres, pro nostra redemptione et salute, nisi charitas quæ nunquam cadit? 0 charitas quæ magnas vires habes, et de cœlo Deum deposuisti; o cara sanitas, o sancta et vera charitas quæ tanta es in terris, quanta eris in cœlis! Quæ tantum potes in ha(??) pugna mortalitatis adhuc sollicita, quantum poteris in illa perfecta pace se- cura? Evigila itaque omnis anima Christiana, et si in te eminet virtus charitatis quæ omnia susti- net, Domini tui imitare vestigia. <span style="font-style:italic">Christus enim</span>, ait apostolus Petrus, <span style="font-style:italic">pro vobis passus est relinquens vobis exemplum ut sequamini vestigia ejus</span> : et si ille propter te de cœlesti sede ad terrena descendit, tu propter te <span class="">PLSection B</span> terrena fuge, appete cœlestia. Si dulcis est mundus, dulcior est Christus; si amarus est mundus, pro te omnia sustinuit Christus. Via tibi factus est ipse salvator, surge, ambula, habes quo; noli pigrescere; sed forte quæris quo? Vides enim viam et quæris quo ducat hæc ipsa via? Ad veritatem et ad vitam. Si amas veritatem, si amas vitam, et cupis ad veri- <span class="pagebreak" id="index.xml-pb-d30e269">[Page 1134]</span> <span class="">PLSection A</span> tatem et ad vitam venire, a via noli errare. Video, inquis, viam et cupio ambulare; sed amara est : <span style="font-style:italic">Ar- cta enim via et angusta est quæ ducit ad vitam</span>; Chri- stus transivit, et adhuc aspera est? Transierunt se- nes, transierunt juvenes, transierunt puellæ quæ viam quam times et horres tritam tibi fecerunt. Am- bula ergo viam securus : ambula, quid enim metuis in hac via? Mortem? et mortem times qui ad vitam curris? Bonus es; bene in hac vita curris. Mors tibi janua est quæ te repræsentat non quæ auferat vi- tam. Ambula ergo viam, imo ipse qui propter te factus est via, ipse te ducat per se ipsum; ipse est enim <span style="font-style:italic">via, veritas et vita</span>. Dic ergo tu, o anima fidelis et pia, dic secura, dic et cum propheta veraciter ex- clama : <span style="font-style:italic">Deduc me. Domine, in via tua, et ambulabo in <span class="">PLSection B</span> veritate tua</span> : tunc ad te securus perveniam, si usque in finem tuam gratiam non deseram. Hæc, fratres di- lectissimi, quæ a Domino ipsius charitatis dicta sunt sanctitati vestræ, ita hæreant sensibus et cordibus vestris, ut eadem ipsa charitas fructum in vobis ope- ris inveniat, non folia laudis.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:52:57Z.
	       SAXON HE 9.8.0.5.
		 --></address></div></body></html>