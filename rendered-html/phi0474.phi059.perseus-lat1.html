<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Letters to and from Brutus — Machine readable text</title><meta name="author" content="M. Tullius Cicero" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Letters to and from Brutus — Machine readable text" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Letters to and from Brutus — Machine readable text</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head">LIBER PRIMVS</span></h3><div class="textpart" id="index.xml-body.1_div.1_div.1_div.1"><h4><span class="headingNumber">1.1.1. </span></h4><span class="opener"><span class="dateline">Scr. eodem die quo ep. 2a. <span class="date">711 (43)</span>.</span> <span class="salute">Cicero Bruto salutem</span></span><div class="textpart" id="index.xml-body.1_div.1_div.1_div.1_div.1"><h5><span class="headingNumber">1.1.1.1. </span></h5><p>L. Clodius, tribunus plebis designatus, valde me diligit vel, ut <span class="foreign" lang="greek">e)mfatikw/teron</span> dicam, valde me amat. <span class="reg">quod</span> cum mihi ita persuasum sit, non dubito (bene enim me nosti) quin illum quoque iudices a me amari. <span class="reg">nihil</span> enim mihi minus hominis videtur quam non respondere in amore iis a quibus provocere. <span class="reg">is</span> mihi visus est suspicari nec sine magno quidem dolore aliquid a suis vel per suos potius iniquos ad te esse delatum quo tuus animus a se esset alienior. <span class="reg">non</span> soleo, mi Brute, quod tibi notum esse arbitror, temere adfirmare de altero; est enim periculosum propter occultas hominum voluntates multiplicisque naturas; sed Clodi animum perspectum habeo, cognitum, iudicatum. <span class="reg">multa</span> eius indicia sed ad scribendum non necessaria. <span class="reg">volo</span> enim testimonium hoc tibi videri potius quam epistulam. <span class="reg">auctus</span> Antoni beneficio est. <span class="reg">eius</span> ipsius benefici magna pars a te est. <span class="reg">itaque</span> eum salvis nobis <span class="pagebreak" id="index.xml-pb-d30e153">[Page]</span> vellet salvum.</p></div><div class="textpart" id="index.xml-body.1_div.1_div.1_div.1_div.2"><h5><span class="headingNumber">1.1.1.2. </span></h5><p><span class="reg">in</span> eum autem locum rem adductam intellegit (est enim, ut scis, minime stultus) ut utrique salvi esse non possint. <span class="reg">itaque</span> nos mavult; de te vero amicissime et loquitur et sentit. <span class="reg">qua</span> re si quis secus ad te de eo scripsit aut si coram locutus est, peto a te etiam atque etiam mihi ut potius credas, qui et facilius iudicare possum quam ille nescio quis et te plus diligo. Clodium tibi amicissimum existima civemque talem qualis et prudentissimus et fortuna optima esse debet.</p></div></div><div class="textpart" id="index.xml-body.1_div.1_div.1_div.2"><h4><span class="headingNumber">1.1.2. </span></h4><span class="opener"><span class="dateline">Scr. Romae ex. m. Mai. a. 711(43).</span> <span class="salute">Cicero Bruto salutem</span></span><div class="textpart" id="index.xml-body.1_div.1_div.1_div.2_div.1"><h5><span class="headingNumber">1.1.2.1. </span></h5><p><span class="reg">scripta</span> et obsignata iam epistula litterae mihi redditae sunt a te plenae rerum novarum, maximeque mirabile Dolabellam quinque cohortis misisse in Chersonesum. <span class="reg">adeone</span> copiis abundat ut is qui ex Asia fugere dicebatur Europam appetere conetur? <span class="reg">quinque</span> autem cohortibus quidnam se facturum arbitratus est, cum tu †eo† quinque legiones, optimum equitatum, maxima auxilia haberes? <span class="reg">quas</span> quidem cohortis spero iam tuas esse, quoniam latro ille tam fuit demens.</p></div><div class="textpart" id="index.xml-body.1_div.1_div.1_div.2_div.2"><h5><span class="headingNumber">1.1.2.2. </span></h5><p><span class="reg">tuum</span> consilium vehementer laudo quod non prius exercitum Apollonia Dyrrhachioque movisti quam de Antoni fuga audisti, Bruti eruptione, populi Romani victoria. <span class="reg">itaque</span> quod scribis post ea statuisse te ducere exercitum in Chersonesum nec pati sceleratissimo hosti ludibrio esse imperium populi Romani, facis ex tua dignitate et ex re publica.</p></div><div class="textpart" id="index.xml-body.1_div.1_div.1_div.2_div.3"><h5><span class="headingNumber">1.1.2.3. </span></h5><p><span class="reg">quod</span> scribis de seditione quae facta est in legione quarta decima fraude C. Antoni (in bonam partem accipies), magis mihi probatur militum severitas quam tua. ** *</p></div></div><div class="textpart" id="index.xml-body.1_div.1_div.1_div.3"><h4><span class="headingNumber">1.1.3. </span></h4><span class="opener"><span class="dateline">Scr. Romae <span class="date">xv K. Mai.</span> a. 711 (43).</span> <span class="salute">Cicero Bruto salutem</span></span><div class="textpart" id="index.xml-body.1_div.1_div.1_div.3_div.1"><h5><span class="headingNumber">1.1.3.1. </span></h5><p><span class="reg">te</span> benevolentiam exercitus equitumque expertum vehementer gaudeo. <span class="reg">de</span> Dolabella, ut scribis, si quid habes novi, facies me certiorem; in quo delector me ante providisse, ut tuum iudicium liberum esset cum Dolabella belli gerendi. <span class="reg">id</span> valde pertinuit, ut ego tum intellegebam, ad rem publicam, <span class="add">⟨ut⟩</span> nunc iudico, ad dignitatem tuam.</p></div><div class="textpart" id="index.xml-body.1_div.1_div.1_div.3_div.2"><h5><span class="headingNumber">1.1.3.2. </span></h5><p>* * * <span class="reg">quod</span> scribis me maximo otio egisse ut insectarer Antonios idque laudas, credo ita videri tibi. <span class="reg">sed</span> illam distinctionem tuam nullo pacto probo; scribis enim acrius prohibenda bella civilia esse quam in superatos iracundiam exercendam. <span class="reg">vehementer</span> a te, Brute, dissentio nec clementiae tuae concedo, sed salutaris severitas vincit inanem speciem clementiae. <span class="reg">quod</span> si clementes esse volumus, numquam deerunt bella civilia. <span class="reg">sed</span> de hoc tu videris; de me possum idem quod Plautinus pater in Trinummo: </p><blockquote class="quote"><div class="l"><span class="reg">mi</span>/hi quidem aetas a/cta ferme est; tu/a istuc refert ma/xime.</div></blockquote></div><div class="textpart" id="index.xml-body.1_div.1_div.1_div.3_div.3"><h5><span class="headingNumber">1.1.3.3. </span></h5><p><span class="reg">opprimemini</span>, mihi crede, Brute, nisi provideritis; neque enim populum semper eundem habebitis neque senatum neque senati ducem. <span class="reg">haec</span> ex oraculo Apollinis Pythi edita tibi puta; nihil potest esse venus. <span class="date">xv K. Maias.</span></p></div></div><div class="textpart" id="index.xml-body.1_div.1_div.1_div.4"><h4><span class="headingNumber">1.1.4. </span></h4><span class="opener"><span class="dateline">Scr. Romae <span class="date">xi K. Mai.</span>, ut videtur, a. 711 (43)</span> <span class="salute">Cicero Bruto salutem</span></span><div class="textpart" id="index.xml-body.1_div.1_div.1_div.4_div.1"><h5><span class="headingNumber">1.1.4.1. </span></h5><p><span class="reg">nostrae</span> res meliore loco videbantur; scripta enim ad te certo scio quae gesta sunt. <span class="reg">qualis</span> tibi saepe scripsi consules, tales exstiterunt. Caesaris vero pueri mirifica indoles <span class="pagebreak" id="index.xml-pb-d30e294">[Page]</span> virtutis est. Vtinam tam facile eum florentem et honoribus et gratia regere ac tenere possimus quam facile adhuc tenuimus! <span class="reg">est</span> omnino illud difficilius sed tamen non diffidimus. <span class="reg">persuasum</span> est enim adulescenti et maxime per me eius opera nos esse salvos. <span class="reg">et</span> certe, nisi is Antonium ab urbe avertisset, perissent omnia.</p></div><div class="textpart" id="index.xml-body.1_div.1_div.1_div.4_div.2"><h5><span class="headingNumber">1.1.4.2. </span></h5><p><span class="reg">triduo</span> vero aut quadriduo ante hanc rem pulcherrimam timore quodam perculsa civitas tota ad te se cum coniugibus et liberis effundebat eadem recreata a. d. <span class="date">xii Kal. Maias</span> te huc venire quam se ad te ire malebat. <span class="reg">quo</span> quidem die magnorum meorum laborum multarumque vigiliarum fructum cepi maximum, si modo est aliquis fructus ex solida veraque gloria. <span class="reg">nam</span> tantae multitudinis quantam capit urbs nostra concursus est ad me factus; a qua usque in Capitolium deductus maximo clamore atque plausu in rostris conlocatus sum. <span class="reg">nihil</span> est in me inane; neque enim debet; sed tamen omnium ordinum consensus, gratiarum actio gratulatioque me commovet propterea quod popularem me esse in populi salute praeclarum est.</p></div><div class="textpart" id="index.xml-body.1_div.1_div.1_div.4_div.3"><h5><span class="headingNumber">1.1.4.3. </span></h5><p><span class="reg">sed</span> haec te malo ab aliis. <span class="">para </span> <span class="reg">me</span> velim de tuis rebus consiliisque facias diligentissime certiorem illudque consideres ne tua liberalitas dissolutior videatur. <span class="reg">sic</span> sentit senatus, sic populus Romanus, nullos umquam hostis digniores omni supplicio fuisse quam eos civis qui hoc bello contra patriam arma ceperunt; quos quidem ego omnibus sententiis ulciscor et persequor: omnibus bonis approbantibus. <span class="reg">tu</span> quid de hac re sentias, tui iudici est; ego sic sentio trium fratrum unam et eandem esse causam.</p></div></div><div class="textpart" id="index.xml-body.1_div.1_div.1_div.5"><h4><span class="headingNumber">1.1.5. </span></h4><span class="opener"><span class="dateline">Scr. Romae <span class="date">v Kal. Mai.</span> a. 711 (43).</span> <span class="salute">Cicero Bruto salutem</span></span><div class="textpart" id="index.xml-body.1_div.1_div.1_div.5_div.1"><h5><span class="headingNumber">1.1.5.1. </span></h5><p><span class="reg">consules</span> duos bonos quidem, sed dumtaxat bonos consules amisimus. Hirtius quidem in ipsa victoria occidit, cum paucis diebus ante magno proelio vicisset. <span class="reg">nam</span> Pansa fugerat vulneribus acceptis quae ferre non potuit. <span class="reg">reliquias</span> hostium Brutus persequitur et Caesar. <span class="reg">hostes</span> autem omnes iudicati qui M. Antoni sectam secuti sunt, idque senatus consultum plerique interpretantur etiam ad tuos sive captivos sive dediticios pertinere. <span class="reg">equidem</span> nihil disserui durius cum nominatim de C. Antonio decernerem, quod ita statueram, a te cognoscere causam eius senatum oportere. V. K. Maias.</p></div></div><div class="textpart" id="index.xml-body.1_div.1_div.1_div.6"><h4><span class="headingNumber">1.1.6. </span></h4><span class="opener"><span class="dateline">Scr. Dyrrachi iii antprid. id. Mai. a. <span class="date">711 (43)</span>.</span> <span class="salute">Brutus Ciceroni salutem</span></span><div class="textpart" id="index.xml-body.1_div.1_div.1_div.6_div.1"><h5><span class="headingNumber">1.1.6.1. </span></h5><p><span class="reg">quanta</span> sim laetitia adfectus cognitis rebus Bruti nostri et consulum facilius est tibi existimare quam mihi scribere. Cum alia laudo et gaudeo accidisse, tum quod Bruti eruptio non solum ipsi salutaris fuit sed etiam maximo ad victoriam adiumento.</p></div><div class="textpart" id="index.xml-body.1_div.1_div.1_div.6_div.2"><h5><span class="headingNumber">1.1.6.2. </span></h5><p><span class="reg">quod</span> scribis mihi trium Antoniorum unam atque eandem causam esse, quid ego sentiam mei iudici esse: statuo nihil nisi hoc, senatus aut populi Romani iudicium esse de iis civibus qui pugnantes non interierint. <span class="q">‘<span class="reg">at</span> hoc ipsum’</span> inquies <span class="q">‘inique facis qui hostilis animi in rem publicam homines civis appelles.’</span> <span class="reg">immo</span> iustissime. <span class="reg">quod</span> enim nondum senatus censuit nec populus Romanus <span class="pagebreak" id="index.xml-pb-d30e411">[Page]</span> iussit, id adroganter non praeiudico neque revoco ad arbitrium meum. <span class="reg">illud</span> quidem non muto, quod ei quem me occidere res non coegit neque crudeliter quicquam eripui neque dissolute quicquam remisi habuique in mea potestate quoad bellum fuit. <span class="reg">multo</span> equidem honestius iudico magisque quod concedere possit res publica miscrorum fortunam non inscctari quam infinite tribucre potentibus quac cupiditatem et adrogantiam incendere possint.</p></div><div class="textpart" id="index.xml-body.1_div.1_div.1_div.6_div.3"><h5><span class="headingNumber">1.1.6.3. </span></h5><p><span class="reg">qua</span> in re, Cicero, vir optime atque fortissime mihique merito et meo nomine et rei publicae carissime, nimis credere videris spei tuae statimque, ut quisque aliquid recte fecerit, omnia dare ac permittere, quasi non liceat traduci ad mala consilia corruptum largitionibus animum. <span class="reg">quae</span> tua est humanitas, aequo animo te moneri patieris, praesertim de communi salute; facies tamen quod tibi visum fuerit; etiam ego, cum me docueris * *</p></div></div><div class="textpart" id="index.xml-body.1_div.1_div.1_div.7"><h4><span class="headingNumber">1.1.7. </span></h4><span class="opener"><span class="dateline">Scr. ex castris Id. Mai. a. <span class="date">711 (43)</span>.</span> <span class="salute">Brutus Ciceroni salutem</span></span><div class="textpart" id="index.xml-body.1_div.1_div.1_div.7_div.1"><h5><span class="headingNumber">1.1.7.1. </span></h5><p>* * * <span class="reg">nunc</span>, Cicero, nunc agendum est ne frustra oppressum esse Antonium gavisi simus neu semper primi cuiusque mali excidendi causa sit ut aliud renascatur illo peius.</p></div><div class="textpart" id="index.xml-body.1_div.1_div.1_div.7_div.2"><h5><span class="headingNumber">1.1.7.2. </span></h5><p><span class="reg">nihil</span> iam neque opinantibus aut patientibus nobis adversi evenire potest in quo non cum omnium culpa tum praecipue tua futura sit, cuius tantam auctoritatem senatus ac populus Romanus non solum esse patitur sed etiam cupit quanta maxima in libera civitate unius esse potest; quam tu non solum bene sentiendo sed etiam prudenter tueri debes. <span class="reg">prudentia</span> porro, quae tibi superest, nulla abs te desideratur <span class="pagebreak" id="index.xml-pb-d30e455">[Page]</span> nisi modus in tribuendis honoribus. Alia omnia sic adsunt ut eum quolibet antiquorum comparari possint tuae virtutes; unum hoc a grato animo liberalique profectum cautiorem ac moderatiorem liberalitatem desiderat. <span class="reg">nihil</span> enim senatus cuiquam dare debet quod male cogitantibus exemplo aut praesidio sit. <span class="reg">itaque</span> timeo de consulatu ne Caesar tuus altius se ascendisse putet decretis tuis quam inde, si consul factus sit, sit descensurus.</p></div><div class="textpart" id="index.xml-body.1_div.1_div.1_div.7_div.3"><h5><span class="headingNumber">1.1.7.3. </span></h5><p><span class="reg">quod</span> si Antonius ab alio relictum regni instrumentum occasionem regnandi habuit, quonam animo fore putas si quis auctore non tyranno interfecto sed ipso senatu putet se imperia quaelibet concupiscere posse? <span class="reg">qua</span> re tum et facilitatem et providentiam laudabo tuam cum exploratum habere coepero Caesarem honoribus quos acceperit extraordinariis fore contentum. <span class="q">‘<span class="reg">alienae</span> igitur’</span> inquies <span class="q">‘culpae me reum subicies?’</span> <span class="reg">prorsus</span> alienae, si provideri potuit ne exsisteret! <span class="reg">quod</span> utinam inspectare possis timorem de illo meum!</p></div><div class="textpart" id="index.xml-body.1_div.1_div.1_div.7_div.4"><h5><span class="headingNumber">1.1.7.4. </span></h5><p><span class="">para </span> <span class="reg">his</span> litteris scriptis consulem te factum audivimus. <span class="reg">tum</span> vero incipiam proponere mihi rem publicam iustam et iam suis nitentem viribus si istuc videro. <span class="reg">filius</span> valet et in Macedoniam cum equitatu praemissus est. Idibus Maiis ex castris.</p></div></div><div class="textpart" id="index.xml-body.1_div.1_div.1_div.8"><h4><span class="headingNumber">1.1.8. </span></h4><span class="opener"><span class="dateline">Scr. Romae <span class="date">iii Non. Mai.</span> a. 711 (43).</span> <span class="salute">Cicero Bruto salutem</span></span><div class="textpart" id="index.xml-body.1_div.1_div.1_div.8_div.1"><h5><span class="headingNumber">1.1.8.1. </span></h5><p>A. d. V K. Maias cum de iis qui hostes iudicati sunt bello persequendis sententiae dicerentur, dixit Servilius etiam de Ventidio et ut Cassius persequeretur Dolabellam. <span class="pagebreak" id="index.xml-pb-d30e517">[Page]</span> arbitrarere utile exque re publica esse, persequerere bello Dolabellam; si minus id commodo rei publicae facere posses sive non existimares ex re publica esse, ut in isdem locis exercitum contineres. <span class="reg">nihil</span> honorificentius potuit facere senatus quam ut tuum esset iudicium quid tibi maxime conducere rei publicae videretur. <span class="reg">equidem</span> sic sentio, si manum habet, si castra, si ubi consistat uspiam Dolabella, ad finem et ad dignitatem tuam pertinere eum persequi. <span class="">para </span></p></div><div class="textpart" id="index.xml-body.1_div.1_div.1_div.8_div.2"><h5><span class="headingNumber">1.1.8.2. </span></h5><p><span class="reg">de</span> Cassi nostri copiis nihil sciebamus. <span class="reg">neque</span> enim ab ipso ullae litterae neque nuntiabatur quicquam quod pro certo haberemus. <span class="reg">quanto</span> opere autem intersit opprimi Dolabellam profecto intellegis, cum ut sceleris poenas persolvat tum ne sit quo se latronum duces ex Mutinensi fuga conferant. <span class="reg">atque</span> hoc mihi iam ante placuisse potes ex superioribus meis litteris recordari; quamquam tum et fugae portus erat in tuis castris et subsidium salutis in tuo exercitu. <span class="reg">quo</span> magis nunc liberati, ut spero, periculis in Dolabella opprimendo occupati esse debemus. <span class="reg">sed</span> haec cogitabis diligentius, statues sapienter; facies nos quid constitueris et quid agas, si tibi videbitur, certiores. <span class="">para </span></p></div><div class="textpart" id="index.xml-body.1_div.1_div.1_div.8_div.3"><h5><span class="headingNumber">1.1.8.3. </span></h5><p>Ciceronem nostrum in vestrum conlegium cooptari volo. <span class="reg">existimo</span> omnino absentium rationem sacerdotum comitiis posse haberi; nam etiam factum est antea. Gaius enim Marius, cum in Cappadocia esset, lege Domitia factus est augur nec quo minus id postea liceret ulla lex sanxit. <span class="reg">est</span> etiam in lege Iulia, quae lex est de sacerdotiis proxima, his verbis: <span class="q">‘QVI PETET CVIVSVE RATIO HABEBITVR.’</span> <span class="reg">aperte</span> indicat posse rationem haberi etiam non praesentis. <span class="reg">hac</span> <span class="pagebreak" id="index.xml-pb-d30e570">[Page]</span> de re scripsi ad eum, ut tuo iudicio uteretur sicut in rebus omnibus; tibi autem statuendum est de Domitio, de Catone nostro. <span class="reg">sed</span> quamvis liceat absentis rationem haberi, tamen omnia sunt praesentibus faciliora. <span class="reg">quod</span> si statueris in Asiam tibi eundum, nulla erit ad comitia nostros accersendi facultas. <span class="">para </span></p></div><div class="textpart" id="index.xml-body.1_div.1_div.1_div.8_div.4"><h5><span class="headingNumber">1.1.8.4. </span></h5><p><span class="reg">omnino</span> Pansa vivo celeriora omnia putabamus. <span class="reg">statim</span> enim conlegam sibi subrogavisset, deinde ante praetoria sacerdotum comitia fuissent. <span class="reg">nunc</span> per auspicia longam moram video. <span class="reg">dum</span> enim unus erit patricius magistratus, auspicia ad patres redire non possunt. Magna sane perturbatio. <span class="reg">tu</span> tota de re quid sentias velim me facias certiorem. iii Nonas Maias.</p></div></div><div class="textpart" id="index.xml-body.1_div.1_div.1_div.9"><h4><span class="headingNumber">1.1.9. </span></h4><span class="opener"><span class="dateline">Scr. Romae <span class="date">xiv K. Iun.</span> a. 711 (43).</span> <span class="salute">Brutus Ciceroni salutem</span></span><div class="textpart" id="index.xml-body.1_div.1_div.1_div.9_div.1"><h5><span class="headingNumber">1.1.9.1. </span></h5><p><span class="reg">noli</span> exspectare dum tibi gratias agam. <span class="reg">iam</span> pridem hoc ex nostra necessitudine quae ad summam benevolentiam pervenit sublatum esse debet. <span class="reg">filius</span> tuus a me abest; in Macedonia congrediemur. <span class="reg">iussus</span> est enim Ambracia ducere equites per Thessaliam. <span class="reg">scripsi</span> ad eum ut mihi Heracleam occurreret. Cum eum videro, quoniam nobis permittis, communiter constituemus de reditu eius ad petitionem aut commendationem honoris.</p></div><div class="textpart" id="index.xml-body.1_div.1_div.1_div.9_div.2"><h5><span class="headingNumber">1.1.9.2. </span></h5><p><span class="reg">tibi</span> Glycona, medicum Pansae, qui sororem Achilleos nostri in matrimonio habet, diligentissime commendo. <span class="reg">audimus</span> eum venisse in suspicionem Torquato de morte Pansae custodirique ut parricidam. <span class="reg">nihil</span> minus credendum est; quis enim maiorem calamitatem morte Pansae accepit? <span class="reg">praeterea</span> est modestus homo et frugi quem ne utilitas quidem videatur impulsura fuisse ad facinus. <span class="reg">rogo</span> te et quidem <span class="pagebreak" id="index.xml-pb-d30e647">[Page]</span> valde rogo (nam Achilleus noster non minus quam aequum est laborat) eripias eum ex custodia conservesque. <span class="reg">hoc</span> ego ad meum officium privatarum rerum aeque atque ullam aliam rem pertinere arbitror. <span class="">para </span></p></div><div class="textpart" id="index.xml-body.1_div.1_div.1_div.9_div.3"><h5><span class="headingNumber">1.1.9.3. </span></h5><p>Cum has ad te scriberem litteras, a Satrio, legato C. Treboni, reddita est epistula mihi a Tillio et Deiotaro Dolabellam caesum fugatumque esse. Graecam epistulam tibi misi Cicereii cuiusdam ad Satrium missam. <span class="">para </span></p></div><div class="textpart" id="index.xml-body.1_div.1_div.1_div.9_div.4"><h5><span class="headingNumber">1.1.9.4. </span></h5><p>Flavius noster de controversia quam habet cum Dyrrhachinis hereditariam sumpsit te iudicem. <span class="reg">rogo</span> te, Cicero, et Flavius rogat rem conficias. <span class="reg">quin</span> ei qui Flavium fecit heredem pecuniam debuerit civitas non est dubium; neque Dyrrhachini infitiantur sed sibi donatum aes alienum a Caesare dicunt. <span class="reg">noli</span> pati a necessariis tuis necessario meo iniuriam fieri. x<span class="date">iiii K. Iunias</span> ex castris ad imam Candaviam.</p></div></div><div class="textpart" id="index.xml-body.1_div.1_div.1_div.10"><h4><span class="headingNumber">1.1.10. </span></h4><span class="opener"><span class="dateline">Scr. in castris circ. <span class="date">ix K. Quint</span>, a. 711 (43).</span> <span class="salute">Brutus Ciceroni salutem</span></span><div class="textpart" id="index.xml-body.1_div.1_div.1_div.10_div.1"><h5><span class="headingNumber">1.1.10.1. </span></h5><p>L. Bibulus quam carus mihi esse debeat, nemo melius iudicare potest quam tu cuius tantae pro re publica contentiones sollicitudinesque fuerunt. <span class="reg">itaque</span> vel ipsius virtus vel nostra necessitudo debet conciliare te illi. <span class="reg">quo</span> minus multa mihi scribenda esse arbitror. <span class="reg">voluntas</span> enim te movere debet nostra, si modo iusta est aut pro officio necessario suscipitur. <span class="reg">is</span> Pansae locum petere constituit. <span class="reg">eam</span> nominationem a te petimus. <span class="reg">neque</span> coniunctiori dare beneficium quam nos tibi sumus neque digniorem nominare potes quam Bibulum.</p></div><div class="textpart" id="index.xml-body.1_div.1_div.1_div.10_div.2"><h5><span class="headingNumber">1.1.10.2. </span></h5><p><span class="reg">de</span> Domitio et Apuleio quid attinet me scribere, cum ipsi per se tibi commendatissimi sint? Apuleium vero tu tua auctoritate sustinere debes. <span class="pagebreak" id="index.xml-pb-d30e714">[Page]</span> <span class="reg">sed</span> Apuleius in sua epistula celebrabitur. Bibulum noli dimittere e sinu tuo, tantum iam virum ex quanto, crede mihi, potest evadere qui vestris paucorum respondeat laudibus.</p></div></div><div class="textpart" id="index.xml-body.1_div.1_div.1_div.11"><h4><span class="headingNumber">1.1.11. </span></h4><span class="opener"><span class="dateline">Scr. ex. m. Maio aut in. Iun. a. <span class="date">711 (43)</span>.</span> <span class="salute">Cicero Bruto salutem</span></span><div class="textpart" id="index.xml-body.1_div.1_div.1_div.11_div.1"><h5><span class="headingNumber">1.1.11.1. </span></h5><p><span class="reg">multos</span> tibi commendabo et commendem necesse est. <span class="reg">optimus</span> enim quisque vir et civis maxime sequitur tuum iudicium tibique omnes fortes viri dare operam et studium volunt, nec quisquam est quin ita existimet, meam apud te et auctoritatem et gratiam valere plurimum.</p></div><div class="textpart" id="index.xml-body.1_div.1_div.1_div.11_div.2"><h5><span class="headingNumber">1.1.11.2. </span></h5><p><span class="reg">sed</span> C. Nasenniun, municipem Suessanum, tibi ita commendo ut neminem diligentius. Cretensi bello Metello imperatore octavum principem duxit, postea in re familiari occupatus fuit, hoc tempore cum rei publicae partibus tum tua excellenti dignitate commotus voluit per te aliquid auctoritatis adsumere. <span class="reg">fortem</span> virum, Brute, tibi commendo, frugi hominem et, si quid ad rem pertinet, etiam locupletem. <span class="reg">pergratum</span> mihi erit si eum ita tractaris ut merito tuo mihi gratias agere possit.</p></div></div><div class="textpart" id="index.xml-body.1_div.1_div.1_div.12"><h4><span class="headingNumber">1.1.12. </span></h4><span class="opener"><span class="dateline">Scr. Romae. in. Quint. ...ut videtur a. <span class="date">711 (43)</span>.</span> <span class="salute">Cicero Bruto salutem</span></span><div class="textpart" id="index.xml-body.1_div.1_div.1_div.12_div.1"><h5><span class="headingNumber">1.1.12.1. </span></h5><p><span class="reg">fungerer</span> eo officio quo tu functus es in meo luctu teque per litteras consolarer, nisi scirem iis remediis quibus meum dolorem tu levasses te in tuo non egere, ac velim facilius quam tunc mihi nunc tibi tute medeare. <span class="reg">est</span> autem <span class="pagebreak" id="index.xml-pb-d30e774">[Page]</span> alienum tanto viro quantus es tu, quod alteri praeceperit id ipsum facere non posse. <span class="reg">me</span> quidem cum rationes quas conlegeras tum auctoritas tua a nimio maerore deterruit. Cum enim mollius tibi ferre viderer quam deceret virum praesertim eum qui alios consolari soleret, accusasti me per litteras gravioribus verbis quam tua consuetudo ferebat.</p></div><div class="textpart" id="index.xml-body.1_div.1_div.1_div.12_div.2"><h5><span class="headingNumber">1.1.12.2. </span></h5><p><span class="reg">itaque</span> iudicium tuum magni aestimans idque veritus me ipse conlegi et ea quae didiceram, legeram, acceperam, graviora duxi tua auctoritate addita. <span class="reg">ac</span> mihi tum, Brute, officio solum erat et naturae, tibi nunc populo et scaenae, ut dicitur, serviendum est. <span class="reg">nam</span> cum in te non solum exercitus tui sed omnium civium ac paene gentium coniecti oculi sint, minime decet propter quem fortiores ceteri sumus eum ipsum animo debilitatum videri. <span class="reg">quam</span> ob rem accepisti tu quidem dolorem (id enim amisisti cui simile in terris nihil fuit), et est dolendum in tam gravi vulnere ne id ipsum, carere omni sensu doloris, sit miserius quam dolere, sed ut modice ceteris utile est, <span class="add">⟨ita⟩</span> tibi necesse est. <span class="">para </span></p></div><div class="textpart" id="index.xml-body.1_div.1_div.1_div.12_div.3"><h5><span class="headingNumber">1.1.12.3. </span></h5><p><span class="reg">scriberem</span> plura nisi ad te haec ipsa nimis multa essent. <span class="reg">nos</span> te tuumque exercitum exspectamus; sine quo, ut reliqua ex sententia succedant, vix satis liberi videmur fore. <span class="reg">de</span> tota re publica plura scribam et fortasse iam certiora iis litteris quas <span class="reg">veteri</span> nostro cogitabam dare.</p></div></div><div class="textpart" id="index.xml-body.1_div.1_div.1_div.13"><h4><span class="headingNumber">1.1.13. </span></h4><span class="opener"><span class="dateline">Scr. Romae med. m. Quint. a. <span class="date">711 (43)</span>.</span> <span class="salute">Cicero Bruto salutem</span></span><div class="textpart" id="index.xml-body.1_div.1_div.1_div.13_div.1"><h5><span class="headingNumber">1.1.13.1. </span></h5><p><span class="reg">nullas</span> adhuc a te litteras habebamus, ne famam quidem quae declararet te cognita senatus auctoritate in Italiam adducere exercitum; quod ut faceres idque maturares magno opere desiderabat res publica. <span class="reg">ingravescit</span> enim in dies intestinum malum, nec extemis hostibus magis quam <span class="pagebreak" id="index.xml-pb-d30e836">[Page]</span> domesticis laboramus, qui erant omnino ab initio belli sed facilius frangebantur. <span class="reg">erectior</span> senatus erat non sententiis solum nostris sed etiam cohortationibus excitatus. <span class="reg">erat</span> in senatu satis vehemens et acer Pansa cum in ceteros huius generis tum maxime in socerum, cui consuli non animus ab initio, non fides ad extremum defuit.</p></div><div class="textpart" id="index.xml-body.1_div.1_div.1_div.13_div.2"><h5><span class="headingNumber">1.1.13.2. </span></h5><p><span class="reg">bellum</span> ad Mutinam gerebatur, nihil ut in Caesare reprehenderes, non nulla in Hirtio. <span class="reg">huius</span> belli fortuna </p><blockquote class="quote"><div class="l">ut in secundis flu/xa, ut in adversi/s bona.</div></blockquote><p> <span class="reg">erat</span> victrix res publica caesis Antoni copiis, ipso expulso. Bruti deinde ita multa peccata ut quodam modo victoria excideret e manibus. <span class="reg">perterritos</span>, inermis, saucios non sunt nostri duces persecuti, datumque Lepido tempus est in quo levitatem eius saepe perspectam maioribus in malis experiremur. <span class="reg">sunt</span> exercitus boni sed rudes Bruti et Planci, sunt fidelissima et maxima auxilia Gallorum;</p></div><div class="textpart" id="index.xml-body.1_div.1_div.1_div.13_div.3"><h5><span class="headingNumber">1.1.13.3. </span></h5><p>sed Caesarem meis consiliis adhuc gubernatum, praeclara ipsum indole admirabilique constantia, improbissimis litteris quidam fallacibusque interpretibus ac nuntiis impulerunt in spem certissimam consulatus. <span class="reg">quod</span> simul atque sensi, neque ego illum absentem litteris monere destiti nec accusare praesentis eius necessarios qui eius cupiditati suffragari videbantur, nec in senatu sceleratissimorum consiliorum fontis aperire dubitavi. <span class="reg">nec</span> vero ulla in re memini aut senatum meliorem aut magistratus; numquam enim in honore extraordinario potentis hominis vel potentissimi potius (quando quidem potentia iam in vi posita est et armis) accidit ut nemo tribunus plebis, nemo alio magistratu, nemo privatus auctor exsisteret. <span class="reg">sed</span> in hac constantia atque virtute erat tamen sollicita civitas. <span class="reg">inludimur</span> enim, Brute, tum militum deliciis, tum imperatoris insolentia. <span class="reg">tantum</span> quisque se in re publica posse postulat quantum habet virium; non ratio, non modus, non <span class="pagebreak" id="index.xml-pb-d30e888">[Page]</span> lex, non mos, non officium valet, non iudicium non existimatio civium, non posteritatis verecundia.</p></div><div class="textpart" id="index.xml-body.1_div.1_div.1_div.13_div.4"><h5><span class="headingNumber">1.1.13.4. </span></h5><p><span class="reg">haec</span> ego multo ante prospiciens fugiebam ex Italia tum, cum me vestrorum edictorum fama revocavit; incitavisti vero tu me, Brute, Veliae. <span class="reg">quamquam</span> enim dolebiwn in eam me urbem ire quam tu fugeres qui eam liberavisses, quod mihi quoque quondam acciderat periculo simili, casu tristiore, perrexi tamen Romamque perveni nulloque praesidio quatefeci Antonium contraque eius arma nefanda praesidia quae oblata sunt Caesaris consilio et auctoritate firmavi. <span class="reg">qui</span> si steterit fide mihique paruerit, satis videmur habituri praesidi; sin autem impiorum consilia plus valuerint quam nostra aut imbecillitas aetatis non potuerit gravitatem rerum sustinere, spes omnis est in te. <span class="reg">quam</span> ob rem advola obsecro, atque eam rem publicam, quam virtute atque animi magnitudine magis quam eventis rerum liberavisti, exitu libera. <span class="reg">omnis</span> omnium concursus ad te futurus est. <span class="reg">hortare</span> idem per litteras Cassium.</p></div><div class="textpart" id="index.xml-body.1_div.1_div.1_div.13_div.5"><h5><span class="headingNumber">1.1.13.5. </span></h5><p><span class="reg">spes</span> libertatis nusquam nisi in vestrorum castrorum principiis est. <span class="reg">firmos</span> omnino et duces habemus ab occidente et exercitus. <span class="reg">hoc</span> adulescentis praesidium equidem adhuc firmum esse confido, sed ita multi labefactant ut ne moveatur interdum extimescam. <span class="reg">habes</span> totum rei publicae statum, qui quidem tum erat, cum has litteras dabam. <span class="reg">velim</span> deinceps meliora sint. <span class="reg">sin</span> aliter fuerit, (quod di omen avertant!) rei publicae vicem dolebo quae immortalis esse debebat; mihi quidem quantulum reliqui est? <span class="pagebreak" id="index.xml-pb-d30e934">[Page]</span></p></div></div><div class="textpart" id="index.xml-body.1_div.1_div.1_div.14"><h4><span class="headingNumber">1.1.14. </span></h4><span class="opener"><span class="dateline">Scr. in castris ex. m. Iun., a. <span class="date">711 (43)</span>.</span> <span class="salute">Brutus Ciceroni salutem</span></span><div class="textpart" id="index.xml-body.1_div.1_div.1_div.14_div.1"><h5><span class="headingNumber">1.1.14.1. </span></h5><p><span class="reg">veteris</span> Antisti talis animus est in rem publicam ut non dubitem quin et in Caesare et in Antonio se praestaturus fuerit acerrimum propugnatorem communis libertatis, si occasioni potuisset occurrere. <span class="reg">nam</span> qui in Achaia congressus <span class="add">⟨cum⟩</span> Dolabella milites atque equites habente quodvis adire periculum ex insidiis paratissimi ad omnia latronis maluerit quam videri aut coactus esse pecuniam dare aut libenter dedisse homini nequissimo atque improbissimo, is nobis ultro et pollicitus est et dedit HS xx ex sua pecunia et, quod multo carius est, se ipsum obtulit et coniunxit.</p></div><div class="textpart" id="index.xml-body.1_div.1_div.1_div.14_div.2"><h5><span class="headingNumber">1.1.14.2. </span></h5><p><span class="reg">huic</span> persuadere cupimus, ut imperator in castris remaneret remque publicam defenderet. <span class="reg">statuit</span> id sibi * *, quoniam exercitum dimisisset. <span class="reg">statim</span> vero rediturum ad nos confirmavit legatione suscepta, nisi praetorum comitia habituri essent consules. <span class="reg">nam</span> illi ita sentienti de re publica magno opere auctor fui ne differret tempus petitionis suae. <span class="reg">cuius</span> factum omnibus gratum esse debet qui modo iudicarint hunc exercitum esse utilem rei publicae, tibi tanto gratius quanto maiore et animo gloriaque libertatem nostram defendis et dignitate, si contigerit nostris consiliis exitus quem optamus, perfuncturus es. <span class="reg">ego</span> etiam, mi Cicero, proprie familiariterque te rogo ut <span class="reg">veterem</span> ames velisque esse quam amplissimum; qui etsi nulla re deterreri a proposito potest, tamen excitari tuis laudibus indulgentiaque <span class="pagebreak" id="index.xml-pb-d30e988">[Page]</span> potent quo magis amplexetur ac tueatur iudicium suum. <span class="reg">id</span> mihi gratissimum erit.</p></div></div><div class="textpart" id="index.xml-body.1_div.1_div.1_div.15"><h4><span class="headingNumber">1.1.15. </span></h4><span class="opener"><span class="dateline">Scr. Romae in. m. Quint. a. <span class="date">711 (43)</span>.</span> <span class="salute">Cicero Bruto salutem</span></span><div class="textpart" id="index.xml-body.1_div.1_div.1_div.15_div.1"><h5><span class="headingNumber">1.1.15.1. </span></h5><p><span class="reg">etsi</span> daturus eram Messalae Corvino continuo litteras, tamen <span class="reg">veterem</span> nostrum ad te sine litteris meis venire nolui. <span class="reg">maximo</span> in discrimine res publica, Brute, versatur victoresque rursus decertare cogimur. <span class="reg">id</span> accidit M. Lepidi scelere et amentia. <span class="reg">quo</span> tempore cum multa propter eam curam quam pro re publica suscepi graviter ferrem, tum nihil tuli gravius quam me non posse matris tuae precibus cedere, non sororis; nam tibi, quod mihi plurimi est, facile me satis facturum arbitrabar. <span class="reg">nullo</span> enim modo poterat causa Lepidi distingui ab Antonio omniumque iudicio etiam durior erat quod, cum honoribus amplissimis a senatu esset Lepidus ornatus tum etiam paucis ante diebus praeclaras litteras ad senatum misisset, repente non solum recepit reliquias hostium sed bellum acerrime terra marique gerit; cuius exitus qui futurus sit incertum est. <span class="reg">ita</span> cum rogamur ut misericordiam liberis eius impertiamus, nihil adfertur quo minus summa supplicia, si (quod Iuppiter omen avertat!) pater puerorum vicerit, subeunda nobis sint.</p></div><div class="textpart" id="index.xml-body.1_div.1_div.1_div.15_div.2"><h5><span class="headingNumber">1.1.15.2. </span></h5><p><span class="reg">nec</span> vero me fugit quam sit acerbum parentum scelera filiorum poenis lui; sed hoc praeclare legibus comparatum est, ut caritas liberorum amiciores parentis rei publicae redderet. <span class="reg">itaque</span> Lepidus crudelis in liberos, non is qui Lepidum hostem iudicat. <span class="reg">atque</span> ille si armis positis de vi damnatus esset, quo in iudicio certe defensionem non haberet, eandem calamitatem subirent liberi bonis publicatis. <span class="reg">quamquam</span> quod tua mater et soror deprecatur pro pueris, id ipsum et multa alia crudeliora nobis omnibus Lepidus, Antonius <span class="pagebreak" id="index.xml-pb-d30e1045">[Page]</span> et reliqui hostes denuntiant. <span class="reg">itaque</span> maximam spem hoc tempore habemus in te atque exercitu tuo. Cum ad rei publicae summam tum ad gloriam et dignitatem tuam vehementer pertinet te, ut ante scripsi, in Italiam venire quam primum. <span class="reg">eget</span> enim vehementer cum viribus tuis tum etiam consilio res publica.</p></div><div class="textpart" id="index.xml-body.1_div.1_div.1_div.15_div.3"><h5><span class="headingNumber">1.1.15.3. </span></h5><p><span class="reg">veterem</span> pro eius erga te benevolentia singularique officio libenter ex tuis litteris complexus sum eumque cum tui tum rei publicae studiosissimum amantissimumque cognovi. Ciceronem meum propediem, ut spero, videbo. <span class="reg">tecum</span> enim illum <span class="strikethrough">et te</span> in Italiam celeriter esse venturum confido.</p></div></div><div class="textpart" id="index.xml-body.1_div.1_div.1_div.16"><h4><span class="headingNumber">1.1.16. </span></h4><span class="opener"><span class="dateline">Scr. in castris K. Quint. a. <span class="date">711 (43)</span>.</span> <span class="salute">Brutus Ciceroni salutem</span></span><div class="textpart" id="index.xml-body.1_div.1_div.1_div.16_div.1"><h5><span class="headingNumber">1.1.16.1. </span></h5><p><span class="reg">de</span> M. Lepido vereri me cogit reliquorum timor. <span class="reg">qui</span> si eripuerit se nobis, quod velim temere atque iniuriose de illo suspicati sint homines, oro atque obsecro te, Cicero, necessitudinem nostram tuamque in me benevolentiam obtestans, sororis meae liberos obliviscaris esse Lepidi filios meque iis in patris locum successisse existimes. <span class="reg">hoc</span> si a te impetro, nihil profecto dubitabis pro iis suscipere. <span class="reg">aliter</span> alii cum suis vivunt; nihil ego possum in sororis meae liberis facere quo possit expleri voluntas mea aut officium. <span class="reg">quid</span> vero aut mihi tribuere boni possunt, si modo digni sumus quibus aliquid tribuatur, aut ego matri ac sorori puerisque illis praestaturus sum, si nihil valuerit apud te reliquumque senatum contra patrem Lepidum Brutus avunculus?</p></div><div class="textpart" id="index.xml-body.1_div.1_div.1_div.16_div.2"><h5><span class="headingNumber">1.1.16.2. </span></h5><p><span class="reg">scribere</span> multa ad te neque possum prae sollicitudine ac stomacho neque debeo. <span class="reg">nam</span> si in tanta re tamque necessaria verbis mihi opus est ad te excitandum et confirmandum, nulla spes est facturum te <span class="pagebreak" id="index.xml-pb-d30e1105">[Page]</span> quod volo et quod oportet. <span class="reg">qua</span> re noli exspectare longas preces; intuere me ipsum qui hoc a te, vel a Cicerone, coniunctissimo homine, privatim vel a consulari tali viro remota necessitudine privata, debeo impetrare. <span class="reg">quid</span> sis facturus velim mihi quam primum rescribas. Kal. Quintilibus ex castris.</p></div></div><div class="textpart" id="index.xml-body.1_div.1_div.1_div.17"><h4><span class="headingNumber">1.1.17. </span></h4><span class="opener"><span class="dateline">Scr. Romae <span class="date">v Id. Quint</span>, a. 711 (43).</span> <span class="salute">Cicero Bruto salutem</span></span><div class="textpart" id="index.xml-body.1_div.1_div.1_div.17_div.1"><h5><span class="headingNumber">1.1.17.1. </span></h5><p><span class="reg">breves</span> litterae tuae—breves dico, immo nullae. <span class="reg">tribusne</span> versiculis his temporibus Brutus ad me? <span class="reg">nihil</span> scripsisses potius. <span class="reg">et</span> requiris meas! <span class="reg">quis</span> umquam ad te tuorum sine meis venit? quae autem epistula non pondus habuit? <span class="reg">quae</span> si ad te perlatae non sunt, ne domesticas quidem tuas perlatas arbitror. Ciceroni scribis te longiorem daturum epistulam. <span class="reg">recte</span> id quidem, sed haec quoque debuit esse plenior. <span class="reg">ego</span> autem, cum ad me de Ciceronis abs te discessu scripsisses, statim extrusi tabellarios litterasque ad Ciceronem ut, etiam si in Italiam venisset, ad te rediret; nihil enim mihi iucundius, nihil illi honestius. <span class="reg">quamquam</span> aliquotiens ei scripseram sacerdotum comitia mea summa contentione in alterum annum esse reiecta— quod ego cum Ciceronis causa elaboravi tum Domiti, Catonis, Lentuli, Bibulorum; quod ad te etiam scripseram—; sed videlicet, cum illam pusillam epistulam tuam ad me dabas, nondum erat tibi id notum.</p></div><div class="textpart" id="index.xml-body.1_div.1_div.1_div.17_div.2"><h5><span class="headingNumber">1.1.17.2. </span></h5><p><span class="reg">qua</span> re omni studio a te, mi Brute, contendo ut Ciceronem meum ne dimittas tecumque deducas; quod ipsum, si rem publicam cui susceptus es respicis, tibi iam iamque faciendum est. <span class="reg">renatum</span> enim bellum est idque non parvum scelere Lepidi. <span class="reg">exercitus</span> <span class="pagebreak" id="index.xml-pb-d30e1168">[Page]</span> autem Caesaris, qui erat optimus, non modo nihil prodest sed etiam cogit exercitum tuum flagitari. <span class="reg">qui</span> si Italiam attigerit, erit civis nemo quem quidem civem appellari fas sit, qui se non in tua castra conferat. <span class="reg">etsi</span> Brutum praeclare cum Planco coniunctum habemus; sed non ignoras quam sint incerti et animi hominum infecti partibus et exitus proeliorum. <span class="reg">quin</span> etiam si, ut spero, vicerimus, tamen magnam gubernationem tui consili tuaeque auctoritatis res desiderabit. <span class="reg">subveni</span> igitur, per deos, idque quam primum tibique persuade non te Idibus Martiis quibus servitutem a tuis civibus depulisti plus profuisse patriae quam si mature veneris profuturum. <span class="date">v Idus Quintiles.</span></p></div></div><div class="textpart" id="index.xml-body.1_div.1_div.1_div.18"><h4><span class="headingNumber">1.1.18. </span></h4><span class="opener"><span class="dateline">Scr. Romae circ. med. in. Quint. a. <span class="date">711 (43)</span></span> <span class="salute">Cicero Bruto salutem</span></span><div class="textpart" id="index.xml-body.1_div.1_div.1_div.18_div.1"><h5><span class="headingNumber">1.1.18.1. </span></h5><p>Messalam habes. <span class="reg">quibus</span> igitur litteris tam accurate scriptis adsequi possum, subtilius ut explicem quae gerantur quaeque sint in re publica, quam tibi is exponet qui et optime omnia novit et elegantissime expedire et deferre ad te potest? <span class="reg">cave</span> enim existimes, Brute (quamquam non necesse est ea me ad te quae tibi nota sunt scribere; sed tamen tantam omnium laudum excellentiam non queo silentio praeterire), cave putes probitate, constantia, cura, studio rei publicae quicquam illi esse simile, ut eloquentia, qua mirabiliter excellit, vix in eo locum ad laudandum habere videatur; quamquam in hac ipsa sapientia plus apparet; ita gravi iudicio multaque arte se exercuit in verissimo genere dicendi. <span class="reg">tanta</span> autem industria est tantumque evigilat in studio ut non maxima ingenio, quod in eo summum est, gratia habenda videatur.</p></div><div class="textpart" id="index.xml-body.1_div.1_div.1_div.18_div.2"><h5><span class="headingNumber">1.1.18.2. </span></h5><p><span class="reg">sed</span> provehor <span class="pagebreak" id="index.xml-pb-d30e1216">[Page]</span> amore. <span class="reg">non</span> enim id propositum est huic epistulae Messalam ut laudem, praesertim ad Brutum cui et virtus illius non minus quam mihi nota est et haec ipsa studia quae laudo notiora. <span class="reg">quem</span> cum a me dimittens graviter ferrem, hoc levabar uno, quod ad te tamquam ad alterum me proficiscens et officio fungebatur et laudem maximam sequebatur. <span class="reg">sed</span> haec hactenus.</p></div><div class="textpart" id="index.xml-body.1_div.1_div.1_div.18_div.3"><h5><span class="headingNumber">1.1.18.3. </span></h5><p><span class="reg">venio</span> nunc longo sane intervallo ad quandam epistulam, qua mihi multa tribuens unum reprehendebas quod in honoribus decernendis essem nimius et tamquam prodigus. <span class="reg">tu</span> hoc; alius fortasse, quod in animadversione poenaque durior, nisi forte utrumque tu. <span class="reg">quod</span> si ita est, utriusque rei meum iudicium studeo tibi esse notissimum †neque solum ut Solonis dictum usurpem† qui et sapientissimus fuit ex septem et legum scriptor solus ex septem. <span class="reg">is</span> rem publicam contineri duabus rebus dixit, praemio et poena. <span class="reg">est</span> scilicet utriusque rei modus sicut reliquarum et quaedam in utroque genere mediocritas. <span class="reg">sed</span> non tanta de re propositum est hoc loco disputare;</p></div><div class="textpart" id="index.xml-body.1_div.1_div.1_div.18_div.4"><h5><span class="headingNumber">1.1.18.4. </span></h5><p>quid ego autem secutus hoc bello sim in sententiis dicendis aperire non ahenum puto. <span class="reg">post</span> interitum Caesaris et vestras memorabilis Idus Mart., Brute, quid ego praetermissum a vobis quantamque impendere rei publicae tempestatem dixerim non es oblitus. Magna pestis erat depulsa per vos, magna populi Romani macula deleta, vobis vero parta divina gloria, sed instrumentum regni delatum ad Lepidum et Antonium; quorum alter inconstantior, alter impurior, uterque pacem metuens, immicus otio. <span class="reg">his</span> ardentibus perturbandae rei publicae cupiditate quod opponi posset praesidium non habebamus; <span class="pagebreak" id="index.xml-pb-d30e1259">[Page]</span> erexerat enim se civitas in retinenda libertate consentiens,</p></div><div class="textpart" id="index.xml-body.1_div.1_div.1_div.18_div.5"><h5><span class="headingNumber">1.1.18.5. </span></h5><p>nos tum nimis acres, vos fortasse sapientius excessistis urbe ea quam liberaratis, Italiae sua vobis studia profitenti remisistis. <span class="reg">itaque</span> cum teneri urbem a parricidis viderem nec te in ea nec Cassium tuto esse posse eamque armis oppressam ab Antonio, mihi quoque ipsi esse excedendum putavi; taetrum enim spectaculum oppressa ab impiis civitas opitulandi potestate praecisa. <span class="reg">sed</span> animus idem qui semper infixus in patriae caritate discessum ab eius periculis ferre non potuit. <span class="reg">itaque</span> in medio Achaico cursu cum etesiarum diebus <span class="reg">auster</span> me in Italiam quasi dissuasor mei consili rettulisset, te vidi Veliae doluique vehementer. <span class="reg">cedebas</span> enim, Brute, cedebas, quoniam Stoici nostri negant fugere sapientis.</p></div><div class="textpart" id="index.xml-body.1_div.1_div.1_div.18_div.6"><h5><span class="headingNumber">1.1.18.6. </span></h5><p>Romam ut veni, statim me obtuli Antoni sceleri atque dementiae. <span class="reg">quem</span> cum in me incitavissem, consilia imre coepi Brutina plane (vestri enim haec sunt propria sanguinis) rei publicae liberandae. <span class="reg">longa</span> sunt, quae restant, praetereunda; sunt enim de me; tantum dico, Caesarem hunc adulescentem, per quem adhuc sumus si verum fateri volumus, fluxisse ex fonte consiliorum meorum.</p></div><div class="textpart" id="index.xml-body.1_div.1_div.1_div.18_div.7"><h5><span class="headingNumber">1.1.18.7. </span></h5><p><span class="reg">huic</span> habiti a me honores nulli quidem, Brute, nisi debiti, nulli nisi necessarii. Vt enim primum libertatem revocare coepimus, cum se nondum ne Decimi quidem Bruti divina virtus ita commovisset ut iam id scire possemus, atque omne praesidium esset in puero qui a cervicibus nostris avertisset Antonium, quis honos ei non fuit decernendus? <span class="reg">quamquam</span> ego illi tum verborum laudem tribui eamque modicam, decrevi etiam imperium; quod quamquam videbatur illi aetati honorificum, tamen erat exercitum babenti necessarium. <span class="reg">quid</span> enim est sine imperio exercitus? <span class="pagebreak" id="index.xml-pb-d30e1300">[Page]</span> <span class="reg">statuam</span> Philippus decrevit, celeritatem petitionis primo Servius, post maiorem etiam Servilius. <span class="reg">nihil</span> tum nimium videbatur.</p></div><div class="textpart" id="index.xml-body.1_div.1_div.1_div.18_div.8"><h5><span class="headingNumber">1.1.18.8. </span></h5><p><span class="reg">sed</span> nescio quo modo facilius in timore benigni quam in victoria grati reperiuntur. <span class="reg">ego</span> enim, D. Bruto liberato cum laetissimus ille civitati dies inluxisset idemque casu Bruti natalis esset, decrevi ut in fastis ad eum diem Bruti nomen adscriberetur, in eoque sum maiorum exemplum secutus qui hunc honorem mulieri Larentiae tribuerunt, cuius vos pontifices ad aram in Velabro sacrificium facere soletis. <span class="reg">quod</span> ego cum dabam Bruto, notam esse in fastis gratissimae victoriae sempiternam volebam. <span class="reg">atque</span> illo die cognovi paulo pluris in senatu malevolos esse quam gratos. <span class="reg">per</span> eos ipsos dies effudi, si ita vis, honores in mortuos, Hirtium et Pansam, Aquilam etiam. <span class="reg">quod</span> quis reprehendet, nisi qui deposito metu praeteriti periculi fuerit oblitus?</p></div><div class="textpart" id="index.xml-body.1_div.1_div.1_div.18_div.9"><h5><span class="headingNumber">1.1.18.9. </span></h5><p><span class="reg">accedebat</span> ad benefici memoriam gratam ratio illa quae etiam posteris esset salutaris. <span class="reg">exstare</span> enim volebam in crudelissimos hostis monimenta odi publici sempiterna. <span class="reg">suspicor</span> illud tibi minus probari quod a tuis familiaribus, optimis illis quidem viris sed in re publica rudibus, non probabatur, quod ut ovanti introire Caesari liceret decreverim. <span class="reg">ego</span> autem (sed erro fortasse nec tamen is sum ut mea me maxime delectent) nihil mihi videor hoc bello sensisse prudentius. <span class="reg">cur</span> autem ita sit aperiendum non est, ne magis videar providus fuisse quam gratus. <span class="reg">hoc</span> ipsum nimium; qua re alia videamus. D. Bruto decrevi honores, decrevi L. Planco. <span class="reg">praeclara</span> illa quidem ingenia quae gloria invitantur, sed senatus etiam sapiens qui qua quemque re putat, modo honesta, ad rem publicam iuvandam posse adduci hac utitur. <span class="reg">at</span> in Lepido reprehendimur; cui cum statuam in rostris statuissemus, idem <span class="pagebreak" id="index.xml-pb-d30e1359">[Page]</span> illam evertimus. <span class="reg">nos</span> illum honore studuimus a furore revocare. <span class="reg">vicit</span> amentia levissimi hominis nostram prudentiam; nec tamen tantum in statuenda Lepidi statua factum est mali quantum in evertenda boni. <span class="">para </span></p></div><div class="textpart" id="index.xml-body.1_div.1_div.1_div.18_div.10"><h5><span class="headingNumber">1.1.18.10. </span></h5><p><span class="reg">satis</span> multa de honoribus; nunc de poena pauca dicenda sunt. <span class="reg">intellexi</span> enim ex tuis saepe litteris te in iis quos bello devicisti clementiam tuam velle laudari. <span class="reg">existimo</span> equidem nihil a te nisi sapienter; sed sceleris poenam praetermittere (id enim est quod vocatur ignoscere), etiam si in ceteris rebus tolerabile est, in hoc bello perniciosum puto. <span class="reg">nullum</span> enim bellum civile fuit in nostra re publica omnium quae memoria mea fuerunt, in quo bello non, utracumque pars vicisset, tamen aliqua forma esset futura rei publicae. <span class="reg">hoc</span> bello victores quam rem publicam simus habituri non facile adfirmarim, victis certe nulla umquam erit. <span class="reg">dixi</span> igitur sententias in Antonium, dixi in Lepidum severas neque tam ulciscendi causa quam ut et in praesenti sceleratos civis timore ab impugnanda patria deterrerem et in posterum documentum statuerem ne quis talem amentiam vellet imitari.</p></div><div class="textpart" id="index.xml-body.1_div.1_div.1_div.18_div.11"><h5><span class="headingNumber">1.1.18.11. </span></h5><p><span class="reg">quamquam</span> haec quidem sententia non magis mea fuit quam omnium. <span class="reg">in</span> qua videtur illud esse crudele, quod ad liberos qui nihil meruerunt poena pervenit. <span class="reg">sed</span> id et antiquum est et omnium civitatum, si quidem etiam Themistocli liberi eguerunt; et si iudicio damnatos eadem poena sequitur civis, qui potuimus leniores esse in hostis? <span class="reg">quid</span> autem queri quisquam potest de me, qui si vicisset acerbiorem se in me futurum fuisse confiteatur necesse est? <span class="reg">habes</span> rationem mearum sententiarum de hoc genere dumtaxat honoris et poenae; nam de ceteris rebus quid senserim quidque censuerim audisse te arbitror. <span class="pagebreak" id="index.xml-pb-d30e1412">[Page]</span></p></div><div class="textpart" id="index.xml-body.1_div.1_div.1_div.18_div.12"><h5><span class="headingNumber">1.1.18.12. </span></h5><p><span class="reg">sed</span> haec quidem non ita necessaria, illud valde necessarium, Brute, te in Italiam cum exercitu venire quam primum. <span class="reg">summa</span> est exspectatio tui. <span class="reg">quod</span> si Italiam attigeris, ad te concursus fiet omnium. Sive enim vicerimus, qui quidem pulcherrime viceramus nisi Lepidus perdere omnia et perire ipse cum suis concupivisset, tua nobis auctoritate opus est ad conlocandum aliquem civitatis statum; sive etiam nunc certamen reliquum est, maxima spes est cum <span class="add">⟨in⟩</span> auctoritate tua tum in exercitus tui viribus. <span class="reg">sed</span> propera, per deos! <span class="reg">scis</span> quantum sit in temporibus, quantum in celeritate.</p></div><div class="textpart" id="index.xml-body.1_div.1_div.1_div.18_div.13"><h5><span class="headingNumber">1.1.18.13. </span></h5><p><span class="reg">sororis</span> tuae filiis quam diligenter consulam spero te ex matris et ex sororis litteris cogniturum. <span class="reg">qua</span> in causa maiorem habeo rationem tuae voluntatis quae mihi carissima est quam, ut quibusdam videor, constantiae meae. <span class="reg">sed</span> ego nulla in re malo quam in te amando constans et esse et videri.</p></div></div><div class="textpart" id="index.xml-body.1_div.1_div.1_div.19"><h4><span class="headingNumber">1.1.19. </span></h4><span class="opener"><span class="dateline">Scr. Athenis in. Maio a. 711 (a).</span> <span class="salute">Brutus Ciceroni salutem</span></span><div class="textpart" id="index.xml-body.1_div.1_div.1_div.19_div.1"><h5><span class="headingNumber">1.1.19.1. </span></h5><p><span class="reg">particulam</span> litterularum tuarum, quas misisti Octavio, legi missam ab Attico mihi. <span class="reg">studium</span> tuum curaque de <span class="reg">salute</span> mea nulla me nova voluptate adfecit. <span class="reg">non</span> solum enim usitatum sed etiam cotidianum est aliquid audire de te, quod pro nostra dignitate fideliter atque honorifice dixeris aut feceris. <span class="reg">at</span> dolore quantum maximum capere animo possum eadem illa pars epistulae scripta ad Octavium de nobis adfecit. <span class="reg">sic</span> enim illi gratias agis de re publica, tam suppliciter ac demisse—quid scribam? pudet condicionis ac fortunae sed tamen scribendum est: commendas nostram salutem illi, quae morte qua non perniciosior? ut prorsus <span class="pagebreak" id="index.xml-pb-d30e1481">[Page]</span> prae te feras non sublatam dominationem sed dominum commutatum esse. <span class="reg">verba</span> tua recognosce et aude negare servientis adversus regem istas esse preces. Vnum ais esse quod ab eo postuletur et exspectetur, ut eos civis de quibus viri boni populusque Romanus bene existimet salvos velit. <span class="reg">quid</span> si nolit? non erimus? <span class="reg">atqui</span> non esse quam esse per illum praestat.</p></div><div class="textpart" id="index.xml-body.1_div.1_div.1_div.19_div.2"><h5><span class="headingNumber">1.1.19.2. </span></h5><p><span class="reg">ego</span> medius fidius non existimo tam omnis deos aversos esse a salute populi Romani ut Octavius orandus sit pro salute cuiusquam civis, non dicam pro liberatoribus orbis terrarum; iuvat enim magnifice loqui et certe decet adversus ignorantis quid pro quoque timendum aut a quoque petendum sit. <span class="reg">hoc</span> tu, Cicero, posse fateris Octavium et illi amicus es? aut, si me carum habes, vis Romae videre, cum ut ibi esse possem commendandus puero illi fuerim? <span class="reg">cui</span> quid agis gratias, si ut nos salvos esse velit et patiatur rogandum putas? <span class="reg">an</span> hoc pro beneficio habendum est, quod se quam Antonium esse maluerit a quo ista petenda essent? Vindici quidem alienae dominationis, non vicario, ecquis supplicat ut optime meritis de re publica liceat esse salvis?</p></div><div class="textpart" id="index.xml-body.1_div.1_div.1_div.19_div.3"><h5><span class="headingNumber">1.1.19.3. </span></h5><p><span class="reg">ista</span> vero imbecillitas et desperatio, cuius culpa non magis in te residet quam in omnibus aliis, et Caesarem in cupiditatem regni impulit et Antonio post interitum illius persuasit ut interfecti locum occupare conaretur et nunc puerum istum extulit, ut tu iudicares precibus esse impetrandam salutem talibus viris misericordiaque unius vix etiam nunc viri tutos fore nos, haud ulla alia re. <span class="reg">quod</span> si Romanos nos esse meminissemus, non audacius dominari cuperent postremi homines quam id nos prohiberemus, neque magis inritatus esset Antonius regno Caesaris quam ob eiusdem mortem deterritus.</p></div><div class="textpart" id="index.xml-body.1_div.1_div.1_div.19_div.4"><h5><span class="headingNumber">1.1.19.4. </span></h5><p><span class="reg">tu</span> quidem consularis et tantorum scelerum vindex, <span class="pagebreak" id="index.xml-pb-d30e1522">[Page]</span> quibus oppressis vereor ne in breve tempus dilata sit abs te pernicies, qui potes intueri quae gesseris, simul et ista vel probare vel ita demisse ac facile pati ut probantis speciem habeas? <span class="reg">quod</span> autem tibi cum Antonio privatim odium? <span class="reg">nempe</span> quia postulabat haec, salutem ab se peti, precariam nos incolumitatem habere a quibus ipse libertatem accepisset, esse arbitrium suum de re publica, quaerenda esse arma putasti quibus dominari prohiberetur, scilicet ut illo prohibito rogaremus alterum qui se in eius locum reponi pateretur, an ut esset sui iuris ac mancipi res publica? nisi forte non de servitute sed de condicione serviendi recusatum est a nobis. <span class="reg">atqui</span> non solum bono domino potuimus Antonio tolerare nostram fortunam sed etiam beneficiis atque honoribus ut participes frui quantis vellemus. <span class="reg">quid</span> enim negaret iis quorum patientiam videret maximum dominationis suae praesidium esse? <span class="reg">sed</span> nihil tanti fuit quo venderemus fidem nostram et libertatem. <span class="">para </span></p></div><div class="textpart" id="index.xml-body.1_div.1_div.1_div.19_div.5"><h5><span class="headingNumber">1.1.19.5. </span></h5><p><span class="reg">hic</span> ipse puer quem Caesaris nomen incitare videtur in Caesaris interfectores, quanti aestimet, si sit commercio locus, posse nobis auctoribus tantum quantum profecto potent, quoniam vivere et pecunias habere et dici consulares volumus! <span class="reg">ceterum</span> <span class="add">⟨ne⟩</span> nequiquam perierit ille cuius interitu quid gavisi sumus, si mortuo nihilo minus servituri eramus, nulla cura adhibetur? <span class="reg">sed</span> mihi prius omnia di deaeque eripuerint quam illud iudicium, quo non modo heredi eius quem occidi non concesserim quod in illo non tuli, sed ne patri quidem meo, si revivescat, ut patiente me plus legibus ac senatu possit. <span class="reg">an</span> hoc tibi persuasum est, fore ceteros ab eo liberos quo invito nobis in ista civitate locus non sit? <span class="reg">qui</span> porro id quod petis fleri potest <span class="pagebreak" id="index.xml-pb-d30e1564">[Page]</span> ut impetres? <span class="reg">rogas</span> enim velit nos salvos esse. <span class="reg">videmur</span> ergo tibi salutem accepturi cum vitam acceperimus? <span class="reg">quam</span>, nisi prius dimittimus dignitatem et libertatem, qui possumus accipere?</p></div><div class="textpart" id="index.xml-body.1_div.1_div.1_div.19_div.6"><h5><span class="headingNumber">1.1.19.6. </span></h5><p><span class="reg">an</span> tu Romae habitare, id putas incolumem esse? <span class="reg">res</span> non locus oportet praestet istuc mihi. <span class="reg">neque</span> incolumis Caesare vivo fui, nisi postea quam illud conscivi facinus, neque usquam exsul esse possum, dum servire et pati contumelias peius odero malis omnibus aliis. <span class="reg">nonne</span> hoc est in easdem tenebras recidisse, <span class="add">⟨si⟩</span> ab eo qui tyranni nomen adscivit sibi, cum in Graecis civitatibus liberi tyrannorum oppressis illis eodem supplicio adficiantur, petitur ut vindices atque oppressores dominationis salvi sint? <span class="reg">hanc</span> ego civitatem videre velim aut putem ullam, quae ne traditam quidem atque inculcatam libertatem recipere possit plusque timeat in puero nomen sublati regis quam confidat sibi, cum illum ipsum qui maximas opes habuerit paucorum virtute sublatum videat? <span class="reg">me</span> vero posthac ne commendaveris Caesari tuo, ne te quidem ipsum, si me audies. <span class="reg">valde</span> care aestimas tot annos quot ista aetas recipit, si propter eam causam puero isti supplicaturus es.</p></div><div class="textpart" id="index.xml-body.1_div.1_div.1_div.19_div.7"><h5><span class="headingNumber">1.1.19.7. </span></h5><p><span class="reg">deinde</span> quod pulcherrime fecisti ac facis in Antonio vide ne convertatur a laude maximi animi ad opinionem formidinis. <span class="reg">nam</span> si Octavius tibi placet, a quo de nostra salute petendum sit, non dominum fugisse sed amiciorem dominum quaesisse videberis. <span class="reg">quem</span> quod laudas ob ea quae adhuc fecit plane probo; sunt enim laudanda, si modo contra alienam potentiam non pro sua suscepit eas actiones. Cum vero iudicas tantum illi non modo licere sed etiam a te ipso tribuendum esse ut rogandus sit ne nolit esse nos salvos, nimium magnam mercedem statuis (id enim ipsum illi largiris quod per illum habere videbatur res publica), neque hoc tibi in mentem venit, si <span class="pagebreak" id="index.xml-pb-d30e1615">[Page]</span> Octavius ullis dignus sit honoribus quia cum Antonio bellum gerat, iis qui illud malum exciderint cuius istae reliquiae sunt nihil quo expleri possit eorum meritum tributurum umquam populum Romanum, si omnia simul congesserit.</p></div><div class="textpart" id="index.xml-body.1_div.1_div.1_div.19_div.8"><h5><span class="headingNumber">1.1.19.8. </span></h5><p><span class="reg">ac</span> vide quanto diligentius homines metuant quam meminerint, quia Antonius vivat atque in armis sit, de Caesare vero quod fieri potuit ac debuit transactum est neque iam revocari in integrum potest. Octavius is est qui quid de nobis iudicaturus sit exspectet populus Romanus; nos ii sumus de quorum salute unus homo rogandus videatur? <span class="reg">ego</span> vero, ut istoc revertar, is sum qui non modo non supplicem sed etiam coerceam postulantis ut sibi supplicetur. <span class="reg">aut</span> longe a servientibus abero mihique esse iudicabo Romam ubicumque liberum esse licebit, ac vestri miserebor quibus nec aetas neque honores nec virtus aliena dulcedinem vivendi minuere potuerit.</p></div><div class="textpart" id="index.xml-body.1_div.1_div.1_div.19_div.9"><h5><span class="headingNumber">1.1.19.9. </span></h5><p><span class="reg">mihi</span> quidem ita beatus esse videbor, si modo constanter ac perpetuo placebit hoc consilium ut relatam putem gratiam pietati meae. <span class="reg">quid</span> enim est melius quam memoria recte factorum et libertate contentum neglegere humana? <span class="reg">sed</span> certe non succumbam succumbentibus nec vincar ab iis qui se vinci volunt experiarque et temptabo omnia neque desistam abstrahere a servitio civitatem nostram. <span class="reg">si</span> secuta fuerit quae debet fortuna, gaudebimus omnes; si minus, ego tamen gaudebo. <span class="reg">quibus</span> enim potius haec vita factis aut cogitationibus traducatur quam iis quae pertinuerint ad liberandos civis meos?</p></div><div class="textpart" id="index.xml-body.1_div.1_div.1_div.19_div.10"><h5><span class="headingNumber">1.1.19.10. </span></h5><p><span class="reg">te</span>, Cicero, rogo atque hortor ne defetigere neu diffidas, semper in praesentibus malis prohibendis futura quoque explores ne se, nisi ante sit occursum, insinuent. <span class="reg">fortem</span> <span class="pagebreak" id="index.xml-pb-d30e1657">[Page]</span> et liberum animum, quo et consul et nunc consularis rem publicam vindicasti, sine constantia et aequabilitate nullum esse putaris. <span class="reg">fateor</span> enim duriorem esse condicionem spectatae virtutis quam incognitae. <span class="reg">bene</span> facta pro debitis exigimus, quae aliter eveniunt ut decepti ab iis infesto animo reprehendimus. <span class="reg">itaque</span> resistere Antonio Ciceronem, etsi maxima laude dignum est, tamen, quia ille consul hunc consularem merito praestare videtur, nemo admiratur;</p></div><div class="textpart" id="index.xml-body.1_div.1_div.1_div.19_div.11"><h5><span class="headingNumber">1.1.19.11. </span></h5><p>idem Cicero, si flexerit adversus alios iudicium suum quod tanta firmitate ac magnitudine direxit in exturbando Antonio, non modo reliqui temporis gloriam eripuerit sibi sed etiam praeterita evanescere coget. <span class="reg">nihil</span> enim per se amplum est nisi in quo iudici ratio exstat. <span class="reg">quin</span> neminem magis decet rem publicam amare libertatisque defensorem esse vel ingenio vel rebus gestis vel studio atque efflagitatione omnium. <span class="reg">qua</span> re non Octavius est rogandus ut velit nos salvos esse, magis tute te exsuscita, ut eam civitatem in qua maxima gessisti liberam atque honestam fore putes, si modo sint populo duces ad resistendum improborum consiliis.</p></div></div><div class="textpart" id="index.xml-body.1_div.1_div.1_div.20"><h4><span class="headingNumber">1.1.20. </span></h4><span class="opener"><span class="dateline">Scr. m. Maio, ut videtur, a. <span class="date">711 (43)</span>.</span> <span class="salute">Brutus Attico salutem</span></span><div class="textpart" id="index.xml-body.1_div.1_div.1_div.20_div.1"><h5><span class="headingNumber">1.1.20.1. </span></h5><p><span class="reg">scribis</span> mihi mirari Ciceronem quod nihil significem umquam de suis actis. <span class="reg">quoniam</span> me flagitas, coactu tuo scribam quae sentio. <span class="reg">omnia</span> fecisse Ciceronem optimo animo scio; quid enim mihi exploratius esse potest quam illius animus in rem publicam? <span class="reg">sed</span> quaedam mihi videtur— quid dicam? imperite vir omnium prudentissimus an ambitiose fecisse qui valentissimum Antonium suscipere pro re publica non dubitarit inimicum. <span class="reg">nescio</span> quid scribam <span class="pagebreak" id="index.xml-pb-d30e1713">[Page]</span> tibi nisi unum, pueri et cupiditatem et licentiam potius esse inritatam quam repressam a Cicerone, tantumque eum tribuere huic indulgentiae ut se maledictis non abstineat iis quidem quae in ipsum dupliciter recidunt, quod et pluris occidit uno seque prius oportet fateatur sicarium quam obiciat Cascae quod obicit et imitatur in Casca Bestiam. <span class="reg">an</span> quia non omnibus horis iactamus Idus Martias similiter atque ille Nonas Decembris suas in ore habet, eo meliore condicione Cicero pulcherrimum factum vituperabit quam Bestia et Clodius reprehendere illius consulatum soliti sunt?</p></div><div class="textpart" id="index.xml-body.1_div.1_div.1_div.20_div.2"><h5><span class="headingNumber">1.1.20.2. </span></h5><p><span class="reg">sustinuisse</span> mihi gloriatur bellum Antoni togatus Cicero noster! <span class="reg">quid</span> hoc mihi prodest, si merces Antoni oppressi poscitur in Antoni locum successio et si vindex illius mali auctor exstitit alterius fundamentum et radices habituri altiores, si patiamur? ut iam ista quae facit dominationem an dominum <span class="strikethrough">an Antonium</span> timentis sint. <span class="reg">ego</span> autem gratiam non habeo si quis, dum ne irato serviat, rem ipsam non deprecatur. <span class="reg">immo</span> triumphus et stipendium et omnibus decretis hortatio ne eius pudeat concupiscere fortunam cuius nomen susceperit, consularis aut Ciceronis est?</p></div><div class="textpart" id="index.xml-body.1_div.1_div.1_div.20_div.3"><h5><span class="headingNumber">1.1.20.3. </span></h5><p><span class="reg">quoniam</span> mihi tacere non licuit, leges quae tibi necesse est molesta esse. <span class="reg">etenim</span> ipse sentio quanto cum dolore haec ad te scripserim, nec ignoro quid sentias in re publica et quam desperatam quoque sanari putes posse. <span class="reg">nec</span> me hercule te, Attice, reprehendo. <span class="reg">aetas</span> enim, mores, liberi segnem efficiunt; quod quidem etiam ex Flayio nostro perspexi.</p></div><div class="textpart" id="index.xml-body.1_div.1_div.1_div.20_div.4"><h5><span class="headingNumber">1.1.20.4. </span></h5><p><span class="reg">sed</span> redeo ad Ciceronem. <span class="reg">quid</span> inter Salvidienum et eum interest? <span class="reg">quid</span> autem amplius ille decerneret? <span class="q">‘<span class="reg">timet</span>,’</span> inquis, <span class="q">‘etiam nunc reliquias belli civilis.’</span> <span class="reg">quisquam</span> ergo <span class="pagebreak" id="index.xml-pb-d30e1776">[Page]</span> ita timet profligatum ut neque potentiam eius qui exercitum victorem habeat neque temeritatem pueri putet extimescendam esse? <span class="reg">an</span> hoc ipsum ea re facit, quod illi propter amplitudinem omnia iam ultroque deferenda putat? 0 magnam stultitiam timoris, id ipsum quod verearis ita cavere ut, cum vitare fortasse potueris, ultro arcessas et attrahas. <span class="reg">nimium</span> timemus mortem et exsilium et paupertatem. <span class="reg">haec</span> nimirum videntur Ciceroni ultima esse in malis et, dum habeat a quibus impetret quae velit et a quibus colatur ac laudetur, servitutem, honorificam modo, non aspernatur, si quicquam in extrema ac miserrima contumelia potest honorificum esse.</p></div><div class="textpart" id="index.xml-body.1_div.1_div.1_div.20_div.5"><h5><span class="headingNumber">1.1.20.5. </span></h5><p><span class="reg">licet</span> ergo patrem appellet Octavius Ciceronem, referat omnia, laudet, gratias agat, tamen illud apparebit verba rebus esse contraria. <span class="reg">quid</span> enim tam alienum ab humanis sensibus est quam eum patris habere loco qui ne liberi quidem hominis numero sit? <span class="reg">atqui</span> co tendit, id agit, ad eum exitum properat vir optimus ut sit illi Octavius propitius. <span class="reg">ego</span> vero iam iis artibus nihil tribuo quibus Ciceronem scio instructissimum esse. <span class="reg">quid</span> enim illi prosunt quae pro libertate patriae, de dignitate, quae de morte, exsilio, paupertate scripsit copiosissime? <span class="reg">quanto</span> autem magis illa callere videtur Philippus qui privigno minus tribuerit quam Cicero qui alieno tribuat! <span class="reg">desinat</span> igitur gloriando etiam insectari dolores nostros. <span class="reg">quid</span> enim nostra victum esse Antonium, si victus est ut alii vacaret quod ille obtinuit?</p></div><div class="textpart" id="index.xml-body.1_div.1_div.1_div.20_div.6"><h5><span class="headingNumber">1.1.20.6. </span></h5><p><span class="reg">tametsi</span> tuae litterae dubia etiam nunc significant. <span class="reg">vivat</span> hercule Cicero, qui potest, supplex et obnoxius, si neque aetatis neque honorum neque rerum gestarum pudet; ego certe quin cum ipsa re bellum geram, hoc est cum regno et imperiis extraordinariis et dominatione et potentia quae supra leges se esse velit, nulla erit tam bona condicio serviendi <span class="pagebreak" id="index.xml-pb-d30e1824">[Page]</span> qua deterrear, quamvis sit vir bonus, ut scribis, †Antonius†; quod ego numquam existimavi. <span class="reg">sed</span> dominum ne parentem quidem maiores nostri voluerunt esse. <span class="reg">te</span> nisi tantum amarem quantum Ciceroni persuasum est diligi ab Octavio, haec ad te non scripsissem. <span class="reg">dolet</span> mihi quod tu nunc stomacharis amantissimus cum tuorum omnium tum Ciceronis; sed persuade tibi de voluntate propria mea nihil esse remissum, de iudicio largiter. <span class="reg">neque</span> enim impetrari potest quin quale quidque videatur ei talem quisque de illo opinionem habeat. <span class="">para </span></p></div><div class="textpart" id="index.xml-body.1_div.1_div.1_div.20_div.7"><h5><span class="headingNumber">1.1.20.7. </span></h5><p><span class="reg">vellem</span> mihi scripsisses quae condiciones essent Atticae nostrae; potuissem aliquid tibi de meo sensu perscribere. <span class="reg">valetudinem</span> Porciae meae tibi curae esse non miror. <span class="reg">denique</span> quod petis faciam libenter; nam etiam sorores me rogant. <span class="reg">et</span> hominem noro et quid sibi voluerit.</p></div></div><div class="textpart" id="index.xml-body.1_div.1_div.1_div.21"><h4><span class="headingNumber">1.1.21. </span></h4><span class="opener"><span class="dateline">Scr. Romae <span class="date">vi K. Sexi</span>, a. 711 (43).</span> <span class="salute">Cicero Bruto salutem</span></span><div class="textpart" id="index.xml-body.1_div.1_div.1_div.21_div.1"><h5><span class="headingNumber">1.1.21.1. </span></h5><p>Cum saepe te litteris hortatus essem ut quam primum rei publicae subvenires in Italiamque exercitum adduceres neque id arbitrarer dubitare tuos necessarios, rogatus sum a prudentissima et diligentissima femina, matre tua, cuius omnes curae ad te referuntur et in te consumuntur ut venirem ad se a. d. VIII Kal. Sextilis. <span class="reg">quod</span> ego, ut debui, sine mora feci. Cum autem venissem, Casca aderat et Labeo et Scaptius. <span class="reg">at</span> illa rettulit quaesivitque quidnam mihi videretur, arcesseremusne te atque id tibi conducere putaremus an tardare et commorari te melius esset.</p></div><div class="textpart" id="index.xml-body.1_div.1_div.1_div.21_div.2"><h5><span class="headingNumber">1.1.21.2. </span></h5><p><span class="reg">respondi</span> id quod sentiebam, et dignitati et existimationi tuae maxime conducere te primo quoque tempore ferre praesidium labenti et inclinatae paene rei publicae. <span class="reg">quid</span> enim abesse censes <span class="pagebreak" id="index.xml-pb-d30e1886">[Page]</span> mali in eo bello, in quo victores exercitus fugientem hostem persequi noluerint et in quo incolumis imperator honoribus amplissimis fortunisque maximis, coniuge, liberis, vobis adfinibus ornatus bellum rei publicae indixerit? quid dicam in tanto senatus populique consensu, cum tantum resideat intra muros mali?</p></div><div class="textpart" id="index.xml-body.1_div.1_div.1_div.21_div.3"><h5><span class="headingNumber">1.1.21.3. </span></h5><p><span class="reg">maximo</span> autem, cum haec scribebam, adficiebar dolore quod, cum me pro adulescentulo ac paene puero res publica accepisset vadem, vix videbar quod promiseram praestare posse. <span class="reg">est</span> autem gravior et difficilior animi et sententiae maximis praesertim in rebus pro altero quam pecuniae obligatio. <span class="reg">haec</span> enim solvi potest et est rei familiaris iactura tolerabilis; rei publicae quod spoponderis, quem ad modum solvas, nisi is dependi facile patitur pro quo spoponderis?</p></div><div class="textpart" id="index.xml-body.1_div.1_div.1_div.21_div.4"><h5><span class="headingNumber">1.1.21.4. </span></h5><p><span class="reg">quamquam</span> et hunc, ut spero, tenebo multis repugnantibus. <span class="reg">videtur</span> enim esse indoles, sed flexibilis aetas multique ad depravanduin parati; qui splendore falsi honoris obiecto aciem boni ingeni praestringi posse confidunt. <span class="reg">itaque</span> ad reliquos hic quoque labor mihi accessit ut omnis adhibeam machinas ad tenendum adulescentem ne famam subeam temeritatis. <span class="reg">quamquam</span> quae temeritas est? <span class="reg">magis</span> enim illum pro quo spopondi quam me ipsum obligavi; nec vero paenitere potest rem publicam me pro eo spopondisse, qui fuit in rebus gerendis cum suo ingenio tum mea promissione constantior. <span class="">para </span></p></div><div class="textpart" id="index.xml-body.1_div.1_div.1_div.21_div.5"><h5><span class="headingNumber">1.1.21.5. </span></h5><p><span class="reg">maximus</span> autem, nisi me forte fallit, in re publica nodus est inopia rei pecuniariae. <span class="reg">obdurescunt</span> enim magis cotidie boni viri ad vocem tributi; quod ex centesima conlatum impudenti censu locupletium in duarum legionum praemiis omne consumitur. <span class="reg">impendent</span> autem infiniti sumptus cum in hos exercitus quibus nunc defendimur tum vero in <span class="pagebreak" id="index.xml-pb-d30e1933">[Page]</span> tuum. <span class="reg">nam</span> Cassius noster videtur posse satis ornatus venire. <span class="reg">sed</span> et haec et multa alia coram cupio idque quam primum. <span class="">para </span></p></div><div class="textpart" id="index.xml-body.1_div.1_div.1_div.21_div.6"><h5><span class="headingNumber">1.1.21.6. </span></h5><p><span class="reg">de</span> sororis tuae filiis non exspectavi, Brute, dum scriberes. <span class="reg">omnino</span> ipsa tempora (bellum enim ducetur) integram tibi causam reservant. <span class="reg">sed</span> ego a principio, cum divinare de belli diuturnitate non possem, ita causam egi puerorum in senatu ut te arbitror e matris litteris potuisse cognoscere; nec vero ulla res erit umquam in qua ego non vel vitae periculo ea dicam eaque faciam quae te velle quaeque ad te pertinere arbitrabor. <span class="date">vi Kal. Sextilis.</span></p></div></div></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head">LIBER SECVNDVS</span></h3><div class="textpart" id="index.xml-body.1_div.1_div.2_div.1"><h4><span class="headingNumber">1.2.1. </span></h4><span class="opener"><span class="dateline">Scr. Romae ex. m. Mart. ant in. Apr. a. <span class="date">711 (43)</span>.</span> <span class="salute">Cicero Bruto salutem</span></span><div class="textpart" id="index.xml-body.1_div.1_div.2_div.1_div.1"><h5><span class="headingNumber">1.2.1.1. </span></h5><p>Cum haec scribebam, res existimabatur in extremum adducta discrimen. <span class="reg">tristes</span> enim de Bruto nostro litterae nuntiique adferebantur. <span class="reg">me</span> quidem non maxime conturbabant. <span class="reg">his</span> enim exercitibus ducibusque quos habemus nullo modo poteram diffidere neque adsentiebar maiori parti hominum. <span class="reg">fidem</span> enim consulum non condemnabam quae suspecta vehementer erat; desiderabam non nullis in rebus prudentiam et celeritatem; qua si essent usi, iam pridem rem <span class="add">⟨publicam⟩</span> reciperassemus. <span class="reg">non</span> enim ignoras quanta momenta sint in re publica temporum et quid intersit idem illud utrum ante an post decernatur, suscipiatur, agatur. <span class="reg">omnia</span> quae severe decreta sunt hoc tumultu, si aut quo die dixi sententiam perfecta essent et <span class="pagebreak" id="index.xml-pb-d30e1999">[Page]</span> non in diem ex die dilata aut, quo ex tempore suscepta sunt ut agerentur, non tardata et procrastinata, bellum iam nullum haberemus.</p></div><div class="textpart" id="index.xml-body.1_div.1_div.2_div.1_div.2"><h5><span class="headingNumber">1.2.1.2. </span></h5><p><span class="reg">omnia</span>, Brute, praestiti rei publicae quae praestare debuit is qui esset <span class="add">⟨in⟩</span> eo in quo ego sum gradu senatus populique iudicio conlocatus, nec illa modo quae nimirum sola ab homine sunt postulanda, fidem, vigilantiam, patriae caritatem. <span class="reg">ea</span> sunt enim quae nemo est qui non praestare debeat. <span class="reg">ego</span> autem ei qui sententiam dicat in principibus de re publica puto etiam prudentiam esse praestandam nec me, cum mihi tantum sumpserim ut gubernacula rei publicae prehenderem, minus putarim reprehendendum si inutiliter aliquid senatui suaserim quam si infideliter. <span class="">para </span></p></div><div class="textpart" id="index.xml-body.1_div.1_div.2_div.1_div.3"><h5><span class="headingNumber">1.2.1.3. </span></h5><p>Acta quae sint quaeque agantur scio perscribi ad te diligenter; ex me autem illud est quod te velim habere cognitum, meum quidem animum in acie esse neque respectum ullum quaerere nisi me utilitas civitatis forte converterit; maioris autem partis animi te Cassiumque respiciunt. <span class="reg">quam</span> ob rem ita te para, Brute, ut intellegas aut, si hoc tempore bene res gesta sit, tibi meliorem rem publicam esse faciendam aut, si quid offensum sit, per te esse eandem reciperandam.</p></div></div><div class="textpart" id="index.xml-body.1_div.1_div.2_div.2"><h4><span class="headingNumber">1.2.2. </span></h4><span class="opener"><span class="dateline">Scr. Romae <span class="date">iii Id. Apr.</span> a. 711 (43).</span> <span class="salute">Cicero Bruto salutem</span></span><div class="textpart" id="index.xml-body.1_div.1_div.2_div.2_div.1"><h5><span class="headingNumber">1.2.2.1. </span></h5><p>Planci animum in rem publicam egregium, legiones, auxilia, copias ex litteris eius quarum exemplum tibi missum arbitror perspicere potuisti. Lepidi, tui necessari, qui secundum fratrem adfinis habet quos oderit proximos, levitatem et inconstantiam animumque semper inimicum <span class="pagebreak" id="index.xml-pb-d30e2039">[Page]</span> rei publicae iam credo tibi ex tuorum litteris esse perspectum.</p></div><div class="textpart" id="index.xml-body.1_div.1_div.2_div.2_div.2"><h5><span class="headingNumber">1.2.2.2. </span></h5><p><span class="reg">nos</span> exspectatio sollicitat, †quae† est omnis iam in extremum adducta discrimen. <span class="reg">est</span> enim spes omnis in Bruto expediendo, de quo vehementer timebamus.</p></div><div class="textpart" id="index.xml-body.1_div.1_div.2_div.2_div.3"><h5><span class="headingNumber">1.2.2.3. </span></h5><p><span class="reg">ego</span> hic cum homine furioso satis habeo negoti, Servilio; quem tuli diutius quam dignitas mea patiebatur, sed tuli rei publicae causa, ne darem perditis civibus hominem parum sanum illum quidem sed tamen nobilem quo concurrerent, quod faciunt nihilo minus; sed eum alienandum a re publica non putabam. <span class="reg">finem</span> feci eius ferendi. <span class="reg">coeperat</span> enim esse tanta insolentia ut neminem liberum duceret. <span class="reg">in</span> Planci vero causa exarsit incredibili dolore mecumque per biduum ita contendit et a me ita fractus est ut eum in perpetuum modestiorem sperem fore. <span class="reg">atque</span> in hac contentione ipsa, cum maxime res ageretur, a. d. <span class="date">v Idus Aprilis</span> litterae mihi in senatu redditae sunt a Lentulo nostro de Cassio, de legionibus, de Syria. <span class="reg">quas</span> statim cum recitavissem, cecidit Servilius, complures praeterea; sunt enim insignes aliquot qui improbissime sentiunt. <span class="reg">sed</span> acerbissime tulit Servilius adsensum esse mihi de Planco. Magnum illud monstrum in re publica est, sed quo * * *.</p></div></div><div class="textpart" id="index.xml-body.1_div.1_div.2_div.3"><h4><span class="headingNumber">1.2.3. </span></h4><span class="opener"><span class="dateline">Scr. Dyrrach<span class="date">i K. Apr.</span> a. 711 (43).</span> <span class="salute">Brutus Ciceroni salutem</span></span><div class="textpart" id="index.xml-body.1_div.1_div.2_div.3_div.1"><h5><span class="headingNumber">1.2.3.1. </span></h5><p>Litteras tuas valde exspecto, quas scripsisti post nuntios nostrarum rerum et de morte Treboni. <span class="reg">non</span> enim dubito quin mihi consilium tuum explices. <span class="reg">indigno</span> scelere et civem optimum amisimus et provinciae possessione pulsi <span class="pagebreak" id="index.xml-pb-d30e2099">[Page]</span> sumus, quam reciperari facile est neque minus turpe aut flagitiosum erit post reciperari. <span class="">para </span></p></div><div class="textpart" id="index.xml-body.1_div.1_div.2_div.3_div.2"><h5><span class="headingNumber">1.2.3.2. </span></h5><p>Antonius adhuc est nobiscum, sed medius fidius et moveor hominis precibus et timeo ne illum aliquorum furor excipiat. <span class="reg">plane</span> aestuo. <span class="reg">quod</span> si scirem quid tibi placeret, sine sollicitudine essem; id enim optimum esse persuasum esset mihi. <span class="reg">qua</span> re quam primum fac me certiorem quid tibi placeat.</p></div><div class="textpart" id="index.xml-body.1_div.1_div.2_div.3_div.3"><h5><span class="headingNumber">1.2.3.3. </span></h5><p>Cassius noster Syriam, legiones Syriacas habet ultro quidem a Murco et a Marcio et ab exercitu ipso arcessitus. <span class="reg">ego</span> scripsi ad Tertiam sororem et matrem ne prius ederent hoc quod optime ac felicissime gessit Cassius quam tuum consilium cognovissent tibique visum esset. <span class="">para </span></p></div><div class="textpart" id="index.xml-body.1_div.1_div.2_div.3_div.4"><h5><span class="headingNumber">1.2.3.4. </span></h5><p><span class="reg">legi</span> orationes duas tuas, quarum altera Kal. Ian. usus es, altera de litteris meis, quae habita est abs te contra Calenum. <span class="reg">nunc</span> scilicet hoc exspectas dum eas laudem. <span class="reg">nescio</span> animi an ingeni tui maior in his libellis laus contineatur; iam concedo ut vel Philippici vocentur, quod tu quadam epistula iocans scripsisti. <span class="">para </span></p></div><div class="textpart" id="index.xml-body.1_div.1_div.2_div.3_div.5"><h5><span class="headingNumber">1.2.3.5. </span></h5><p><span class="reg">duabus</span> rebus egemus, Cicero, pecunia et supplemento; quarum altera potest abs te expediri ut aliqua pars militum istinc mittatur nobis vel secreto consilio adversus Pansam vel actione in senatu, altera quo magis est necessaria neque meo exercitui magis quam reliquorum, hoc magis doleo Asiam nos amisisse; quam sic vexari a Dolabella audio ut iam non videatur crudelissimum eius facinus interfectio Treboni. <span class="reg">vetus</span> Antistius me tamen pecunia sublevavit. <span class="">para </span></p></div><div class="textpart" id="index.xml-body.1_div.1_div.2_div.3_div.6"><h5><span class="headingNumber">1.2.3.6. </span></h5><p>Cicero, filius tuus, sic mihi se probat industria, patientia, labore, animi magnitudine, omni denique officio ut prorsus numquam dimittere videatur cogitationem cuius sit filius. <span class="reg">qua</span> re quoniam efficere non possum ut pluris facias eum <span class="pagebreak" id="index.xml-pb-d30e2154">[Page]</span> qui tibi est carissimus, illud tribue iudicio meo ut tibi persuadeas non fore illi abutendum gloria tua ut adipiscatur honores paternos. Kalend. Apr. Dyrrhachio.</p></div></div><div class="textpart" id="index.xml-body.1_div.1_div.2_div.4"><h4><span class="headingNumber">1.2.4. </span></h4><span class="opener"><span class="dateline">Scr. Romae <span class="date">prid. Id. Apr.</span> mane a. 711 (43).</span> <span class="salute">Cicero Bruto salutem</span></span><div class="textpart" id="index.xml-body.1_div.1_div.2_div.4_div.1"><h5><span class="headingNumber">1.2.4.1. </span></h5><p>Datis mane a. d. in <span class="reg">id</span>. April. Scaptio litteris eodem die tuas accep<span class="date">i Kal. April.</span> Dyrrhachio datas vesperi. <span class="reg">itaque</span> mane <span class="date">prid. Id. Apr.</span>, cum a Scaptio certior factus essem non esse eos profectos quibus pridie dederam et statim ire, hoc paululum exaravi ipsa in turba matutinae salutationis. <span class="">para </span></p></div><div class="textpart" id="index.xml-body.1_div.1_div.2_div.4_div.2"><h5><span class="headingNumber">1.2.4.2. </span></h5><p><span class="reg">de</span> Cassio laetor et rei publicae gratulor, mihi etiam qui repugnante et irascente Pansa sententiam dixerim ut Dolabellam bello Cassius persequeretur. <span class="reg">et</span> quidem audacter dicebam sine nostro senatus consulto iam illud eum bellum gerere. <span class="reg">de</span> te etiam dixi tum quae dicenda putavi. <span class="reg">haec</span> ad te oratio perferetur, quoniam te video delectari Philippicis nostris. <span class="">para </span></p></div><div class="textpart" id="index.xml-body.1_div.1_div.2_div.4_div.3"><h5><span class="headingNumber">1.2.4.3. </span></h5><p><span class="reg">quod</span> me de Antonio consulis, quoad Bruti exitum cognorimus custodiendum puto. <span class="reg">ex</span> iis litteris quas mihi misisti, Dolabella Asiam vexare videtur et in ea se gerere taeterrime. <span class="reg">compluribus</span> autem scripsisti Dolabellam a Rhodiis esse exclusum. <span class="reg">qui</span> si ad Rhodum accessit, videtur mihi Asiam reliquisse. <span class="reg">id</span> si ita est, istic tibi censeo commorandum; sin †eam semel cepit, mihi crede, non erit <span class="reg">id</span>. Apr.† at in Asiam censeo persequendum. <span class="reg">nihil</span> mihi videris hoc tempore melius acturus.</p></div><div class="textpart" id="index.xml-body.1_div.1_div.2_div.4_div.4"><h5><span class="headingNumber">1.2.4.4. </span></h5><p><span class="reg">quod</span> egere te duabus necessariis rebus scribis, supplemento et pecunia, difficile consilium est. <span class="reg">non</span> enim mihi occurrunt facultates quibus <span class="pagebreak" id="index.xml-pb-d30e2236">[Page]</span> uti te posse videam praeter illas quas senatus decrevit, ut pecunias a civitatibus mutuas sumeres. <span class="reg">de</span> supplemento autem non video quid fleri possit. <span class="reg">tantum</span> enim abest ut Pansa de exercitu suo aut dilectu tibi aliquid tribuat, ut etiam moleste ferat tam multos ad te ire voluntarios, quo modo equidem credo, quod iis rebus quae in Italia decernuntur nullas copias nimis magnas esse arbitretur, quo modo autem multi suspicantur, <span class="add">⟨quod⟩</span> ne te quidem nimis firmum esse velit; quod ego non suspicor.</p></div><div class="textpart" id="index.xml-body.1_div.1_div.2_div.4_div.5"><h5><span class="headingNumber">1.2.4.5. </span></h5><p><span class="reg">quod</span> scribis te ad Tertiam sororem <span class="add">⟨et matrem⟩</span> scripsisse ut ne prius ederent ea quae gesta a Cassio essent quam mihi visum esset, video te veritum esse, id quod verendum fuit, ne animi partium Caesaris, quo modo etiam nunc partes appellantur, vehementer commoverentur. <span class="reg">sed</span> ante quam tuas litteras accepimus, audita res erat et pervulgata; tui etiam tabellarii ad multos familiaris tuos litteras attulerant. <span class="reg">qua</span> re neque supprimenda res erat, praesertim cum id fieri non posset, neque, si posset, non divulgandam potius quam occultandam putaremus. <span class="">para </span></p></div><div class="textpart" id="index.xml-body.1_div.1_div.2_div.4_div.6"><h5><span class="headingNumber">1.2.4.6. </span></h5><p><span class="reg">de</span> Cicerone meo et, si tantum est in eo quantum scribis, tantum scilicet quantum debeo gaudeo et, si quod amas eum eo maiora facis, id ipsum incredibiliter gaudeo a te eum diligi.</p></div></div><div class="textpart" id="index.xml-body.1_div.1_div.2_div.5"><h4><span class="headingNumber">1.2.5. </span></h4><span class="opener"><span class="dateline">Scr. Romae <span class="date">xviii K. Mai.</span> a. 711 (43).</span> <span class="salute">Cicero Bruto salutem</span></span><div class="textpart" id="index.xml-body.1_div.1_div.2_div.5_div.1"><h5><span class="headingNumber">1.2.5.1. </span></h5><p><span class="reg">quae</span> litterae tuo nomine recitatae sint <span class="reg">id</span>. April. in senatu eodemque tempore Antoni credo ad te scripsisse tuos; quorum ego nemini concedo. <span class="reg">sed</span> nihil necesse erat eadem omnis, illud necesse me ad te scribere quid sentirem tota de constitutione huius belli et quo iudicio essem quaque sententia. <span class="reg">voluntas</span> mea, Brute, de summa re publica <span class="pagebreak" id="index.xml-pb-d30e2299">[Page]</span> semper eadem fuit quae tua, ratio quibusdam in rebus (non enim omnibus) paulo fortasse vehementior. <span class="reg">scis</span> mihi semper placuisse non rege solum sed regno liberari rem publicam; tu lenius immortali omnino cum tua laude; sed quid melius fuerit magno dolore sensimus, magno periculo sentimus. <span class="reg">recenti</span> illo tempore tu omnia ad pacem quae oratione confici non poterat, ego omnia ad libertatem quae sine pace nulla est. <span class="reg">pacem</span> ipsam bello atque armis effici posse arbitrabar. <span class="reg">studia</span> non deerant arma poscentium; quorum repressimus impetum ardoremque restinximus.</p></div><div class="textpart" id="index.xml-body.1_div.1_div.2_div.5_div.2"><h5><span class="headingNumber">1.2.5.2. </span></h5><p><span class="reg">itaque</span> res in eum locum venerat ut, nisi Caesari Octaviano deus quidam illam mentem dedisset, in potestatem perditissimi hominis et turpissimi M. Antoni veniendum fuerit, quocum vides hoc tempore ipso quod sit quantumque certamen. <span class="reg">id</span> profecto nullum esset, nisi tum conservatus esset Antonius. <span class="reg">sed</span> haec omitto; res enim a te gesta memorabilis et paene caelestis repellit omnis reprehensiones, quippe quae ne laude quidem satis idonea adfici possit. <span class="reg">exstitisti</span> nuper vultu severo; exercitum, copias, legiones idoneas per te brevi tempore comparasti. <span class="reg">di</span> immortales! qui ille nuntius, quae illae litterae, quae laetitia senatus, quae alacritas civitatis erat! nihil umquam vidi tam omnium consensione laudatum. <span class="reg">erat</span> exspectatio reliquiarum Antoni, quem equitatu legionibusque magna ex parte spoliaras. <span class="reg">ea</span> quoque habuit exitum optabilem. <span class="reg">nam</span> tuac litterae quae recitatae in senatu sunt et imperatoris et militum virtutem et industriam tuorum, in quibus Ciceronis mei, declarant. <span class="reg">quod</span> si tuis placuisset de his litteris referri et nisi in tempus turbuientissimum post discessum Pansae consulis incidissent, honos quoque iustus et debitus dis immortalibus decretus esset.</p></div><div class="textpart" id="index.xml-body.1_div.1_div.2_div.5_div.3"><h5><span class="headingNumber">1.2.5.3. </span></h5><p><span class="reg">ecce</span> tibi Idib. April. advolat mane Celer Pilius, qui vir, di boni, quam gravis, quam constans, <span class="pagebreak" id="index.xml-pb-d30e2351">[Page]</span> quam bonarum in re publica partium! <span class="reg">hic</span> epistulas adfert duas, unam tuo nomine, alteram Antoni; dat Servilio tribuno plebis, ille Cornuto. <span class="reg">recitantur</span> in senatu. <span class="q">‘ANTONIVS PROCOS.’</span> Magna admiratio, ut si esset recitatum <span class="q">‘DOLABELLA IMPERATOR’</span>; a quo quidem venerant tabellarii, sed nemo Pili similis qui proferre litteras auderet aut magistratibus reddere. <span class="reg">tuae</span> recitantur breves illae quidem sed in Antonium admodum lenes. <span class="reg">vehementer</span> admiratus senatus. <span class="reg">mihi</span> autem non erat explicatum quid agerem. <span class="reg">falsas</span> dicerem? quid si tu eas adprobasses?</p></div><div class="textpart" id="index.xml-body.1_div.1_div.2_div.5_div.4"><h5><span class="headingNumber">1.2.5.4. </span></h5><p><span class="reg">confirmarem</span>? non erat dignitatis tuae. <span class="reg">itaque</span> ille dies silentio. <span class="reg">postridie</span> autem cum sermo increbruisset, Piliusque oculos vehementius hominum offendisset, natum omnino est principium a me. <span class="reg">de</span> proconsule Antonio multa. Sestius causae non defuit post me, cum quanto suum filium, quanto meum in periculo futurum diceret, si contra proconsulem arma tulissent. Nosti hominem; causae non defuit. <span class="reg">dixerunt</span> etiam alii. Labeo vero noster nec signum tuum in epistula nec diem adpositum nec te scripsisse ad tuos, ut soleres. <span class="reg">hoc</span> cogere volebat falsas litteras esse et, si quaeris, probabat.</p></div><div class="textpart" id="index.xml-body.1_div.1_div.2_div.5_div.5"><h5><span class="headingNumber">1.2.5.5. </span></h5><p><span class="reg">nunc</span> tuum est consilium, Brute, de toto genere belli. <span class="reg">video</span> te lenitate delectari et eum putare fructum esse maximum praeclare quidem, sed aliis rebus, aliis temporibus locus esse solet debetque clementiae. <span class="reg">nunc</span> quid agitur, Brute? <span class="reg">templis</span> deorum immortalium imminet hominum egentium et perditorum spes, nec quicquam aliud decernitur hoc bello nisi utrum simus necne. <span class="reg">cui</span> parcimus aut quid agimus? <span class="reg">hic</span> ergo consulimus quibus victoribus vestigium nostrum nullum relinquetur? <span class="reg">nam</span> quid interest inter Dolabellam et quemvis Antoniorum trium? <span class="reg">quorum</span> si cui parcimus, duri fuimus in Dolabella. <span class="reg">haec</span> ut ita <span class="pagebreak" id="index.xml-pb-d30e2431">[Page]</span> sentiret senatus populusque Romanus, etsi res ipsa cogebat, tamen maxima ex parte nostro consilio atque auctoritate perfectum est. <span class="reg">tu</span> si hanc rationem non probas, tuam sententiam defendam, non relinquam meam. <span class="reg">neque</span> dissolutum a te quicquam homines exspectant nec crudele. <span class="reg">huius</span> rei moderatio facilis est. ut in duces vehemens sis. in milites liberalis.</p></div><div class="textpart" id="index.xml-body.1_div.1_div.2_div.5_div.6"><h5><span class="headingNumber">1.2.5.6. </span></h5><p>Ciceronem meum, mi Brute, velim quam plurimum tecum habeas. <span class="reg">virtutis</span> disciplinam meliorem reperiet nullam quam contemplationem atque imitationem tui. XVIII Kalend. Maias.</p></div></div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>M. Tullius Cicero.
	    Date: 2013-09-13<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:15:40Z.
	       SAXON HE 9.8.0.5.
		 --></address></div></body></html>