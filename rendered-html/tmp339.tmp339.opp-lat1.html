<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">TRIUMPHUS CHRISTI HEROICUS.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">TRIUMPHUS CHRISTI HEROICUS.</span></span></h2><div><span class="fragment"><div class="lg"><div class="l"><span style="font-style:italic">Cum faber astrorum mortis pateretur acerbum</span></div><span class="">PLSection B</span><div class="l"><span style="font-style:italic">In cruce supplicium, sese non posse dolores</span></div><div class="l"><span style="font-style:italic">Ferre Creatoris mundus clamabat, et astra :</span></div><div class="l"><span style="font-style:italic">Ignivomi solis lumen nox abstulit atra :</span></div><div class="l"><span style="font-style:italic">Contremuit tellus, scopuli, rupesque dehiscunt.</span></div><div class="l"><span style="font-style:italic">Et quid opus multis? lugebant cuncta creata.</span></div><div class="l"><span style="font-style:italic">Rex coeli ut Christus Phlegethontis regna subivit,</span></div><div class="l"><span style="font-style:italic">Princeps regali Pluto prospexit ab aula,</span></div><div class="l"><span style="font-style:italic">Ad sua dum sensit concurrere limina Christum :</span></div><div class="l"><span style="font-style:italic">O socii, exclamat, jam tempus sumere tela,</span></div><div class="l"><span style="font-style:italic">Quandoquidem hic, sanie perfusus membra, pro-</span> [<span style="font-style:italic">pinquat,</span></div><div class="l"><span style="font-style:italic">Praedaturus opes nostras, umbrasque animasque.</span></div><div class="l"><span style="font-style:italic">Scandite tecta alacres, hostemque a limite telis</span></div><div class="l"><span style="font-style:italic">Arcete objectis, multa et compage serarum.</span></div><div class="l"><span style="font-style:italic">Regalem interea nos hic tutabimur armis</span></div><span class="">PLSection C</span><div class="l"><span style="font-style:italic">Objicibus crebris, et duris vectibus aulam.</span></div><div class="l"><span style="font-style:italic">Agmine facto illi summa ad fastigia currunt,</span></div><div class="l"><span style="font-style:italic">Vocibus horrisonis et tecta et moenia complent.</span></div><div class="l"><span style="font-style:italic">Ecce autem Christus per tetra silentia rupit</span></div><div class="l"><span style="font-style:italic">Lumine sidereo, claraque in luce refulsit.</span></div><div class="l"><span style="font-style:italic">Heus agite, umbrarum proceres, attollite portas,</span></div><div class="l"><span style="font-style:italic">Portarumque seras, et magnos demite vectes.</span></div><div class="l"><span style="font-style:italic">Quid miseri audetis contra capere arma Tonan-</span> [<span style="font-style:italic">tem?</span></div><div class="l"><span style="font-style:italic">Hic ego rex vester, frustra est obsistere regi.</span></div><div class="l"><span style="font-style:italic">Haec ubi dixisset, subitus pavor occupat omnes,</span></div><div class="l"><span style="font-style:italic">Turmatim effugiunt, ululatibus aera complent.</span></div><div class="l"><span style="font-style:italic">Nec mora, cum sonitu postes cecidere solutis</span></div></div></span></div><p>De hoc carmine, post Juvencum a Poelmanno <span class="">PLSection D</span>edito, confer Prolegom. n. 19.</p><p>Vers. 7. Veteres poetas Christianos phrases gen- tilium saepe usurpasse, et ad fabulas interdum re- spexisse, etiam cum de sanctissimis religionis nostrae mysteriis verba facerent, ostendi in not.ad Dracont. l. <span class="smallcap">ii</span>, vers. 539, et in Addendis pag. 467.</p><p>21. Ex psalmo <span class="smallcap">xxiii</span>, 7 : <span style="font-style:italic">Attollite portas, principes, vestras, et elevamini, portae aeternales, et introibit rex gloriae.</span> Quod tamen alii intelligunt de principibus, et portis coeli. Lorinus pro expositione hujus aucto- ris plures allegat veteres, recentesque interpretes : <span class="">PLSection D</span> cui, etiam favet Ecclesia in secundo nocturno sab- bati sancti, hunc psalmum recitans cum antiphona ex hoc vers. 7.</p><div><span class="fragment"><div class="lg"><span class="">PLSection B</span><div class="l"><span style="font-style:italic">Cardinibus, magnamque dedit collapsa ruinam</span></div><div class="l"><span style="font-style:italic">Janua, et admittunt concussa palatia Christum.</span></div><div class="l"><span style="font-style:italic">Obstupuit prior ipse Charon, seque abdit in ulva,</span></div><div class="l"><span style="font-style:italic">Et canis obstupuit claudens tria Cerberus ora,</span></div><div class="l"><span style="font-style:italic">Gorgones, Harpiaeque tremunt, pavet ipsa Me-</span> [<span style="font-style:italic">goera,</span></div><div class="l"><span style="font-style:italic">Tisiphone, Alecto, perculsae luce molesta,</span></div><div class="l"><span style="font-style:italic">Ultrices Dirae, Furiae, Parcaeque sorores.</span></div><div class="l"><span style="font-style:italic">El quid multa? silent gemitus, tormenta, dolores.</span></div><div class="l"><span style="font-style:italic">Quo simul ingreditur Christus, tremere omnia</span> [<span style="font-style:italic">circum.</span></div><div class="l"><span style="font-style:italic">Sed gaudent animae sanctae, manesque piorum.</span></div><div class="l"><span style="font-style:italic">Primus Adam ante alios palmas ad sidera laetus</span></div><div class="l"><span style="font-style:italic">Extulit, et Dominum devota est voce precatus;</span></div><div class="l"><span style="font-style:italic">Exspectate venis miseris, o sancte Redemptor,</span></div><span class="">PLSection C</span><div class="l"><span style="font-style:italic">Da requiem, finemque malis, fer ad astra re-</span> [<span style="font-style:italic">demptos :</span></div><div class="l"><span style="font-style:italic">Sic paler Abramus, puer Isacus, atque Jacobus</span></div><div class="l"><span style="font-style:italic">Procedunt alacres, juxta formosus Joseph,</span></div><div class="l"><span style="font-style:italic">Et Moses sanctus, et vita insignis Aaron,</span></div><div class="l"><span style="font-style:italic">Et Josue invictus, reliqui regesque ducesque,</span></div><div class="l"><span style="font-style:italic">Et patriae vindex Machabaeus origine Judas,</span></div><div class="l"><span style="font-style:italic">Inde alii patres, fama super aethera noti.</span></div><div class="l"><span style="font-style:italic">Candidus ille chorus Christum reverenter adorat.</span></div><div class="l"><span style="font-style:italic">Regius ante alios vates, notissima proles</span></div><div class="l"><span style="font-style:italic">Stirpis Jessaeae, citharam tangebat eburno</span></div><div class="l"><span style="font-style:italic">Pectine, et ad numeros una omnes voce precati</span></div><div class="l"><span style="font-style:italic">Dulce melos pangunt concordi carmine vates.</span></div><div class="l"><span style="font-style:italic">Ante alios juvenis, qui Christum nuper ad undas</span></div></div></span></div><p>22. Emendo : <span style="font-style:italic">Portarumque seras</span> pro <span style="font-style:italic">Portarum seras</span>, ut editum erat. Prima enim in <span style="font-style:italic">seras</span> brevis est, et brevis effertur supra, vers. 44, et infra, vers. 96.</p><p>35. Haec opinio fuit plurium veterum Patrum, die resurrectionis dominicae poenas damnatorum miti- gatas fuisse, ut fuse exposui in not. ad Dracontium, libr. <span class="smallcap">ii</span>, vers. 528, et in Addend. pag. 467.</p><p>40. Ex Virgilio, l. <span class="smallcap">vi</span>, vers. 687 : <span style="font-style:italic">Venisti tandem, tuaque exspectata parenti — Vicit iter durum pietas!</span></p><div class="pagebreak" id="index.xml-pb-d30e323">[Page 387]</div><div><span class="fragment"><div class="lg"><div class="l"><span style="font-style:italic">Tinxerat, hic latis concentibus agnifer ibat :</span></div><span class="">PLSection A</span><div class="l"><span style="font-style:italic">Salve, Erebi victor, domitor salve inclyte mortis,</span></div><div class="l"><span style="font-style:italic">Destructor scelerum, salve, o fortissime vindex</span></div><div class="l"><span style="font-style:italic">Amissae vitae, salve, o spes una salutis,</span></div><div class="l"><span style="font-style:italic">Aspice plasma tuum, sancte, et venerande Creator,</span></div><div class="l"><span style="font-style:italic">Et post tot gemitus nos duc ad regna polorum.</span></div><div class="l"><span style="font-style:italic">Tum Christus verbis animas affatur amicis :</span></div><div class="l"><span style="font-style:italic">Ponite corde matum, tristes secludite curas :</span></div><div class="l"><span style="font-style:italic">Ipse, ubi tempus erit, vos ad mea regna reducam.</span></div><div class="l"><span style="font-style:italic">Haec dicens, fractis portarum molibus intrat</span></div><div class="l"><span style="font-style:italic">Horrendi Ditis regnum : quem protinus inde</span></div><div class="l"><span style="font-style:italic">Extractum, vinclis, et carcere fraenat opaco.</span></div><div class="l"><span style="font-style:italic">Horrendum ille tonans, nequicquam palpitat artus,</span></div><div class="l"><span style="font-style:italic">Immordetque seras, indignaturque teneri.</span></div><div class="l"><span style="font-style:italic">At Deus, ille Stygis domitor, Phlegethonte re-</span> [<span style="font-style:italic">licto.</span></div><span class="">PLSection B</span><div class="l"><span style="font-style:italic">Intulit Elysio raptos de carcere patres.</span></div><div class="l"><span style="font-style:italic">Hinc redit a tumulo redivivus, pervigil ipsum</span></div><div class="l"><span style="font-style:italic">Miles ubi clausum studio servabat inani.</span></div><div class="l"><span style="font-style:italic">Quos tremor attonitos sic fecerat, ut neque dictis</span></div><div class="l"><span style="font-style:italic">Auderent contra, aut sumptis insurgere letis.</span></div><div class="l"><span style="font-style:italic">Sed Solymam ingressi magnis terroribus urbem,</span></div><div class="l"><span style="font-style:italic">Surrexisse aiunt magno cum robore Christum.</span></div><div class="l"><span style="font-style:italic">Interea sese vitae reparator amicis,</span></div><div class="l"><span style="font-style:italic">Discipulisque suis redivivum praebuit, et post</span></div><div class="l"><span style="font-style:italic">Quadraginta dies coelestia regna revisit.</span></div><div class="l"><span style="font-style:italic">Quem mox venturum rursum exspectamus ab alto,</span></div><div class="l"><span style="font-style:italic">Arbiter ut justa cunctis det praemia lance.</span></div><div class="l"><span style="font-style:italic">Rex ergo noster Christus super omnia regnat.</span></div></div></span></div><p>54. <span style="font-style:italic">Agnifer</span>, nomen novum, sed ad similium nor- <span class="">PLSection C</span>mam formatum. Respicit auctor verba Joannis Ba- ptistae, <span style="font-style:italic">Ecce Agnus Dei</span>, etc., et imagines ejusdem Joannis, qui cum agno solet repraesentari.</p><p>72. A numero singulari <span style="font-style:italic">miles</span> transit ad pluralem <span style="font-style:italic">quos</span> : quia revera <span style="font-style:italic">miles</span> pro multis positum est.</p><p>80. <span style="font-style:italic">Justa lance</span> ex dictis ad l. <span class="smallcap">ii</span>, v. 230 Historiae Evangelicae Juvenci.</p><p>81. Poelmannus ad marginem indicat ea, de quibus in his versibus mentio fit, ut ad hunc versum <span style="font-style:italic">Tro- phaeum;</span> ad v. 86, <span style="font-style:italic">Crux;</span> ad vers. 89, <span style="font-style:italic">Pluto;</span> ad vers. 91, <span style="font-style:italic">Mors;</span> ad vers. 95, <span style="font-style:italic">Infernus;</span> ad v. 97, <span style="font-style:italic">Mala conscientia, et ira Dei;</span> ad vers. 99, <span style="font-style:italic">Chirographum</span>; <span class="">PLSection C</span> ad vers. 101, <span style="font-style:italic">Mundus;</span> ad Vers. 104, <span style="font-style:italic">Victoria Christi.</span></p><div class="pagebreak" id="index.xml-pb-d30e483">[Page 388]</div><div><span class="fragment"><div class="lg"><div class="l"><span style="font-style:italic">Et veluti quondam belli statuere trophaea</span></div><span class="">PLSection A</span><div class="l"><span style="font-style:italic">Magnanimi Graium proceres, regesque Latini :</span></div><div class="l"><span style="font-style:italic">Sic Christus statuit celebris victricia pugnae</span></div><div class="l"><span style="font-style:italic">Signa suae, signa aeternos mansura sub annos.</span></div><div class="l"><span style="font-style:italic">Arboris ipse crucem posuit, venerabile lignum,</span></div><div class="l"><span style="font-style:italic">De cujus ramis, fractis cervicibus, hujus</span></div><div class="l"><span style="font-style:italic">Vincti dependent oculis turgentibus hostes.</span></div><div class="l"><span style="font-style:italic">Ante alios Stygius Pluto de stipite pendet,</span></div><div class="l"><span style="font-style:italic">Arcubus attritis, telis, laqueis, pedicisque.</span></div><div class="l"><span style="font-style:italic">Hinc alia Mortis de stipite pendet imago,</span></div><div class="l"><span style="font-style:italic">Pallida, coeca, ferox, elinguis, frigore torpens,</span></div><div class="l"><span style="font-style:italic">Dentibus excussis, et truncis naribus ora</span></div><div class="l"><span style="font-style:italic">Horrida commonstrans, et hiantia guttura tate.</span></div><div class="l"><span style="font-style:italic">Fronde alia inferni dirupti janua pendet,</span></div><div class="l"><span style="font-style:italic">Postibus attritis, cum cardinibusque, serisque.</span></div><div class="l"><span style="font-style:italic">Fronde alia ira Dei, et sibi mens male conscia</span> <span class="">PLSection B</span> [<span style="font-style:italic">pendent.</span></div><div class="l"><span style="font-style:italic">Omnia quae Christi roseo sunt tersa cruore.</span></div><div class="l"><span style="font-style:italic">Fronde alia patris primaevi syngrapha pendet,</span></div><div class="l"><span style="font-style:italic">Dilaniata modis miseris, exstinctaque prorsus.</span></div><div class="l"><span style="font-style:italic">Tandem sordifluus valido de stipite mundus,</span></div><div class="l"><span style="font-style:italic">Plenus dissidiis, et multo crimine pendet,</span></div><div class="l"><span style="font-style:italic">Et variae pompae, et crudelia facta tyrannum.</span></div><div class="l"><span style="font-style:italic">Hos hominum Christus saevos absorbuit hostes,</span></div><div class="l"><span style="font-style:italic">Ut neque jam possint ultra damnare fideles.</span></div><div class="l"><span style="font-style:italic">His equidem tentare datum, sed vincere nostrum est.</span></div><div class="l"><span style="font-style:italic">Id quoque pet Christum, cujus victoria nostra est.</span></div><div class="l"><span style="font-style:italic">Cum Patre, qui aeternum sancto cum Flamine reg-</span> [<span style="font-style:italic">nat.</span></div></div></span></div><p>87. <span style="font-style:italic">Hujus</span>, crucis, aut Christi hostes.</p><p>91. Corrigendum videtur <span style="font-style:italic">alio.</span></p><p>100. Forte <span style="font-style:italic">Dilaniata modis i(??)iris</span> : sed bene etiam est <span style="font-style:italic">miseris.</span></p><p>101. <span style="font-style:italic">Sordifluus</span>, ut <span style="font-style:italic">lucifluus</span> apud Juvencum, l. <span class="smallcap">iii</span>, v. 293.</p><p>106. Hunc argumentum peti potest, carmen hoc antiquum esse, et eo tempore factum, quo persecu- tiones contra christianos cessaverant, et pax Eccle- siae sub Constantino reddita fuerat, ut canit Juven- cus in fine Historiae Evangelicae.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:59:43Z.
	       SAXON HE 9.8.0.5.
		 --></address></div></body></html>