<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">AUCTOR INCERTUS.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">AUCTOR INCERTUS.</span></span></h2><div><span class="titlem">CARMEN DE LAUDIBUS DOMINI.</span></div><div class="l"><span class="">PLSection A</span>Quis querimur sera virtutis dote juvari ?</div><p> </p><div class="l">Ouis Dromissa Dei lento procedere passu? </div><p> </p><div class="l">Quis fine humano metitur judicis urnam </div><p> </p><div class="l">Perpetui, tardumque putat quod sæcula debent </div><p> </p><div class="l">Accelerare diem meritis qui præmia reddat i </div><p> </p><div class="l">Nobilis ingenti testatur gloria facto. </div><p> </p><div class="l">Nam qua stagnanti prælabitur agmine ripas </div><p> </p><div class="l">Tardus Arar, pigrumque Diuvix explicat amnem </div><p> </p><div class="l">Qua fratrum Rheno progignitur Hedua pubes. </div><p> </p><div class="l">Conjugium memini summa pietate tideque </div><p> </p><div class="l">Lex divina tamen meritum cumulabat amoris. </div><p> </p><div class="l">Et votum ambobus, socium praecedere morte, </div><p> </p><div class="l">Moerorique pio curam mandare sepulcri, </div><p> </p><div class="l">Sed prior uxorem decreti pagina legit.</div><div class="l">Tunc vir sollicitus largo jubet ore cavari, <span class="">PLSection B</span></div><p> </p><div class="l">Post mortem fiunt quæ membris bospita saxa : </div><p> </p><div class="l">Suscipere veniens, aeternaque fœdera jungis (sic), </div><p> </p><div class="l">Ut quos viventes tenuisset lectulus idem, </div><p> </p><div class="l">Post praecepta Dei, bustum commune levaret. </div><p> </p><div class="l">Sensit vola sui conjunx præsaga mariti, </div><p> </p><div class="l">Magnaque temporibus tribuit miracula castis. </div><p> </p><div class="l">Nam cum defunctis jungantur brachia membris, </div><p> </p><div class="l">Et repetita manus constringat vincula trunco, </div><p> </p><div class="l">Ne quibus humanae complentur munera vitæ, </div><p> </p><div class="l">Accidat informis iluitatio dissociatis. </div><p> </p><div class="l">Immensum dictu, quo tempore vita peracta est, </div><p> </p><div class="l">Jungendus sociæ prospecta sede maritus.</div><div class="l">Postquam morte viri reserata est janua læti, </div><p> </p><div class="l">Horrendumque larem jam lux ingrata retexit: </div><p> </p><div class="l">Deprensa est lævam protendens femina palmam, <span class="">PLSection c</span></div><p> </p><div class="l">Invitans socium gestu viventis amoris. </div><p> </p><div class="l">Quis dedit affectum tumulo? quis vincula solvit? </div><p> </p><div class="l">Unde sepulta videt venture conjugi3 umbram? </div><p> </p><div class="l">Tu facis hæc, tu Christe Deus, tua signa moventur, </div><p> </p><div class="l">Paulatimque doces sopita resurgere membra: </div><p> </p><div class="l">Tu quem venturum sancti cecinere prophetæ. </div><p> </p><div class="l">Incorrupta Dei soboles, rectorque regentis, </div><p> </p><div class="l">Quo sine nil magnum, genitor deliberat ingens. </div><p> </p><div class="l">Cujus ad imperium certis mare constitit oris, </div><p> </p><div class="l">Nec licet immenso terris excurrere ponto, </div><p> </p><div class="l">Planaque montanos includunt littora fluctus, </div><p> </p><div class="l">Qui vario stabilem dotasti munere terram, </div><p> </p><div class="l">In nostros usus, largus pietate paterna : </div><p> </p><div class="l">Te vale mortales committunt semina sulcis (sic), </div><p> </p><div class="l">Et novus arenti procedit cespite partus; <span class="">PLSection D</span></div><p> </p><div class="l">Tu manare jubes fecundo nettare vites, </div><p> </p><div class="l">Tu gratos epulis hominum, medicosque saluti </div><p> </p><div class="l">Arboribus succos, tu trudis dulcia mella. </div><p> </p><div class="l">Tu servire jubes homini genus omne animantum, </div><p> </p><div class="l">Insuper et gravibus lucos curvescere pomis, </div><p> </p><div class="l">Atque novos reditus nullo de semine nasci; <span class="">PLSection A</span></div><p> </p><div class="l">Tu varios amnes nostro prodesse labori, </div><p> </p><div class="l">Et renovare sacris benedictum fontibus aevum. </div><p> </p><div class="l">Te duce "elivolis patuerunt æquora rostris, </div><p> </p><div class="l">Divisosque fretis lustravit navita portus. </div><p> </p><div class="l">Tu postquam certis sunt acta elemeuta figuris, </div><p> </p><div class="l">Ne torpere rudi cœlestis machina vultu </div><p> </p><div class="l">Inciperet, vario signasti munere mundum : </div><p> </p><div class="l">Et quidquid coelo radiat, tua dextera finxit. </div><p> </p><div class="l">His aulam Domini placuit contexere signis. </div><p> </p><div class="l">Jam freta ne nuUis agerentur inhospita terris, </div><p> </p><div class="l">Assiduumque alacer muneraret navita portum: </div><p> </p><div class="l">Crebra satis tumido defigitur insula ponto, </div><p> </p><div class="l">Nec tamen insano metuit circumdata fluctu, </div><p> </p><div class="l">Exiguoque fretis innitens orbe resistit, </div><p> </p><div class="l">Te duce confidens, cujus venerabile pactum <span class="">PLSection B</span></div><p> </p><div class="l">Nexum lege pari summumque imumque peræquat , </div><p> </p><div class="l">Nec sinit impositos quoquam transcendere fines. </div><p> </p><div class="l">Ac ne plana nimis tellus vel nuda jaceret, </div><p> </p><div class="l">Vitibus aptandos jussisti assurgere colles </div><p> </p><div class="l">Grandibus, et largos umbracula texere lucos. </div><p> </p><div class="l">Tum ne vastus agat silvis torpentibus horror, </div><p> </p><div class="l">Innumeros fœtus proceris tu saltibus addis : </div><p> </p><div class="l">Incola ne nemori, oeu desit praeda petenti, </div><p> </p><div class="l">Tam volucres multas, tum mille examina vocum </div><p> </p><div class="l">Mortali harmonia lucis resonare canoris : </div><p> </p><div class="l">Sic annum placuit variis intexere formis, </div><p> </p><div class="l">Et vice jucunda mortalibus addere fructum : </div><p> </p><div class="l">Neu semper prolixa dies nimis ureret orbem, </div><p> </p><div class="l">Neu brevis inustum raperet nascentibus igneo, </div><p> </p><div class="l">Ac ne perpetuo quateret labor omnia nisu, <span class="">PLSection c</span></div><p> </p><div class="l">Dat requiem fessis hominum nox roscida curis : </div><p> </p><div class="l">Utque humana salus securum duceret ævum, </div><p> </p><div class="l">Sponte salutares de cespite surgitis herbae, </div><p> </p><div class="l">Has Pater ipse serit nutu, non vomere dives.</div><div class="l">Non ego ferrato tegerer si viscera muro </div><p> </p><div class="l">Ferrea vox linguaeque forent mihi mille canenti, </div><p> </p><div class="l">Munera cuncta queam vestræ pietatis obire. </div><p> </p><div class="l">Sed pater ille tuus secreta in sede locatus, </div><p> </p><div class="l">Nec cuiquam visa facilis, cunctisque tremendus, </div><p> </p><div class="l">Te misit dominum terris vitaeque magistrum. </div><p> </p><div class="l">Et quisquis natum justo veneraLur honore, </div><p> </p><div class="l">Ambobus sua voLa dicat vitamque perennem </div><p> </p><div class="l">Tu casti rectique tenax, et flectere leges </div><p> </p><div class="l">Post crimen facilis, si quem vecordia preceps </div><p> </p><div class="l">Depulit a vobis præscripto limite vitae. <span class="">PLSection D</span></div><p> </p><div class="l">Te genitor nostra, paterentur ut ora tueri, </div><p> </p><div class="l">Induit humana facte membrisque caducis. </div><p> </p><div class="l">Quis tentaret enim fragiles attollere visus, </div><p> </p><div class="l">Si talem trepidis voluisset sistere terris, </div><p> </p><div class="l">Qualis es ingenti cum torques fulmina dextra, </div><p> </p><div class="l">Præsertimque jubes directa pavescere pœnam : <span class="pagebreak" id="index.xml-pb-d30e523">[Page 1093]</span> <span class="">PLSection A</span></div><p> </p><div class="l">Vel cum placatus, campis sitientibus imbres </div><p> </p><div class="l">Dividis, et dubias sulcis producis aristas.</div><div class="l">Ne tamen insignem res nulla ostenderet ortum, </div><p> </p><div class="l">Virgine conciperis, non sufficit esse pudicam. </div><p> </p><div class="l">Nec quæ nupta queat Domino conjungere fratrem </div><p> </p><div class="l">Ne procul ex utero contagio turpis abesset. </div><p> </p><div class="l">Mox ubi processu felix maturuit ætas, </div><p> </p><div class="l">Indociles animos monitis servare paternis </div><p> </p><div class="l">Aggrederis, rectamque viam labentibus offers, </div><p> </p><div class="l">Atque ut missa Deo penitus praecepta paterent, </div><p> </p><div class="l">Imperium tu morti adimis, morboque soluto </div><p> </p><div class="l">Desperata jubes apprendere munia vitae, </div><p> </p><div class="l">Restituisque diem cæcis, et ne quid inausum </div><p> </p><div class="l">Restaret penitus, quo perfidus error obiret, </div><p> </p><div class="l">Indicis sensum tumulis, et condita pridem <span class="">PLSection B</span></div><p> </p><div class="l">Membra jubes iterum superasconsurgere in auras, </div><p> </p><div class="l">Agnoscuntque suum dilecta cadavera nomen.</div><div class="l">At postquam legem sectator idoneus hausit, </div><p> </p><div class="l">Ut se mortali coelestis spiritus aula </div><p> </p><div class="l">Exueret, legi intentum quo cuncta doceres </div><p> </p><div class="l">Pro summo toleranda Deo, recteque perennem </div><p> </p><div class="l">Contemptu mortis sibi quemque assumere vitam: </div><p> </p><div class="l">Sic completa ferens genitoris jussa, redisti <span class="">PLSection A</span></div><p> </p><div class="l">Ad summi secreta poli, qua lucidus aether </div><p> </p><div class="l">Pigra vetat proprio succendere nubila coelo ; </div><p> </p><div class="l">Atque ut certa foret pereuntis copia turbæ, </div><p> </p><div class="l">Quae præcepta Dei miserantis auribus arcet, </div><p> </p><div class="l">Nec nova defunctos jampridem jura tenerent: </div><p> </p><div class="l">Carceris inferni feralia, libera nobis, </div><p> </p><div class="l">Innumeramque jubes tenebris emergere plebein, </div><p> </p><div class="l">His tantum clausis, quos impia vita notarit: </div><p> </p><div class="l">Et loca poenarum venturis dividis umbris, </div><p> </p><div class="l">Quæ tibi non credant vel quæ se credere fingant.</div><div class="l">Sancte Deus summique Dei venerabile pignus, </div><p> </p><div class="l">Ad cujus nomen violenta morte fugatæ, </div><p> </p><div class="l">Pectoribus propriis alienaque pectora nactae, </div><p> </p><div class="l">Exclamant pallentque animæ, jussaeque recedunt, </div><p> </p><div class="l">Sicut multa prius de te miracula produnt, <span class="">PLSection B</span></div><p> </p><div class="l">Cum terram coelumque inter suspensa tenentur, </div><p> </p><div class="l">Obstricto per te quia nil permittitur hosti.</div><div class="l">At nunc tu Dominum meritis, pietate parentem, </div><p> </p><div class="l">Imperio facilem, vivendi lege magistrum, </div><p> </p><div class="l">Edictisque parem, quæ lex tibi condita sancit: </div><p> </p><div class="l">Victorem lætumque pares mihi Constantinum, </div><p> </p><div class="l">Hoc melius foetu, terris nihil ante dedisti , </div><p> </p><div class="l">Nec dabis: exaequent utinam Sua pignora patrem.</div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:54:19Z.
	       SAXON HE 9.8.0.5.
		 --></address></div></body></html>