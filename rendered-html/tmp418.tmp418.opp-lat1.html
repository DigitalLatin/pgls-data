<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">IN SEQUENTEM LIBRUM ADMONITIO.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">IN SEQUENTEM LIBRUM ADMONITIO.</span></span></h2><p>Notum Luciferi Calaritani episcopi hanc fuisse mentem, ut qui in Ariminensi concilio Ariana· per- fidiae subscripserant, amplius inire communionem cum Ecclesia, tametsi poenitentes, non possent : seque adeo ab eorum quoque communione, qui lapsos post satisfactionem receperant, penitus abdicasse. <span style="font-style:italic">Nam,</span> inquit Sulpicius, <span style="font-style:italic">Hist</span>. lib. <span class="smallcap">II</span>, cap. 45, <span style="font-style:italic">in tantum eos qui Arimini fuerant, condemnavit, ut se etiam ab eorum communione secreverit, qui eos sub satisfactione, vel poenitentia recinerent.</span> Ex eo Lucife- rianorum manavit baeresis, temere asserentium ab Arianis, et qui illis semel consenserant episcopis, non conferri Spiritum sanctum, eosque ab episcopatu ac sacerdotii munere ita excidisse, ut sacramenta administrandi facultatem omnem illis adimerent, atque ipsos etiam baptizatos ab eis nisi per manus impositionem, atque invocationem Spiritus sancti, nollent suscipere.</p><p>Hac de re disputatum est aliquando Luciferianum inter atque Orthodoxum, sed conviciis, ut ferme usuvenit, magis quam argumentis uterque altercatus, adversarium fregerat potius quam superaverat. Condictum est itaque, ut altera die convenirent, iisque contendentibus, quae pro sua quisque causa di- ceret, a notariis excepta sunt. Atque in hoc quidem libro per Dialogum abs Hieronymo exponuntur, quasi ab altercantium ore proficiscantur; sed nihil dubium est a S. Ductore studiose contextum opus atque expolitum fuisse ad catholicae veritatis tuendam fidem. Nam et gesta Ariminensis concilii magnam partem adducit, deque ejus historia, Arianorumque in eo artibus ac dolis loquitur, eoque in primis quod <span style="font-style:italic">usiae</span> vocabulum ad sarciendam pacem rejici ab orthodoxis haeretici obtinuerunt, quando in cae· teris se fingerent consentire; sed postquam episcopos nefaria subscriptione illa devinxerant, fraudem aperuerint, et pro se victoriam inclamarint. De baptismo etiam haereticorum copiose disserit, tamque ad rectum sensum, ut eorum minime probem opinionem, qui dicunt quaedam in hoc libro super haerc- ticorum baptismo S. Doctori excidisse, quae ingenio per aetatem magis subacto postmodum revocaverit. <span class="pagebreak" id="index.xml-pb-d30e104">[Page 163]</span> <span class="pagebreak" id="index.xml-pb-d30e106">[Page 164]</span> Tale illud etiam est, quod Victorius confutat, nempe S. Hieronymum putasse necessariam esse in sacer- dotibus rectam vitam, ut vel absolvant, vel eucharistiam conficiant. Contra enim num. praesertim 5 luculenter contituit, ut si alibi contrarium videatur asserere, ideo faciat, ne dum de sola sibi sacer- dotes potestate oblandiuntur, rectam vivendi deserant normam, et quod potestate construunt, exemplo destruant.</p><p>De anno quo opus istud elucubrarit non satis convenit inter eruditos. Illud nempe aliquos movet, quod in Chronico Luciferum multa cum laude memoret, neque sit vero simile ejus celebrari constan- tiam ac fidem, cujus sententiam, imo errorem edito libro impugnat, nisi si liber iste, in quo male au- dit, illo in quo bene, posterior sit. Quamobrem cum anno 380 Chronicon fuisse conscriptum constet, Dialogum hunc post eam temporis notationem differri volunt. Sed nihil esse hujusmodi argumentum videas, si illa ipsa recte expenderis testimonia, et multa esse scias, quae in Lucifero Hieronymus suspi- ciebat : nec proprie ipsum episcopum, sed ejus asseclas, qui ejus nomine ad erroris patrocinium abu- tebantur, impugnari. Nam et hoc ipso in libro bene audit Lucifer, ut illis verbis. <span style="font-style:italic">Cogor de beato Luci- fero secus quidquam, quam et illius meritum et mea humanitas poscit existimare.</span> Ex serie autem et loco, quo in Catalogo ab ipso Hieronymo censetur hic liber, et Chronico proxime praecedere eum liquet, sive annum 380 antevertere, et relictae solitudinis epocham, sive ann. 379, ut in chronologicis Episto- larum argumentis notatum est, superare. Facile igitur ipso anno 379, quo e Chalcidis eremo fugiens, Antiochiae substitit, librum exaravit, nam et Antiochiae Luciferianus atque Orthodoxus altercati sunt, et proxime ab illa altercatione scribere se Hieronymus profitetur.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:53:00Z.
	       SAXON HE 9.8.0.5.
		 --></address></div></body></html>