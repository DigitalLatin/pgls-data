<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">SANCTI LEANDRI, HISPALENSIS EPISCOPI, HOMILIA IN LAUDEM ECCLESIÆ, Ob conversionem gentis, post concilium et confirmationem canonum edita (Mansi Concil. Collect.)</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">SANCTI LEANDRI, HISPALENSIS EPISCOPI, HOMILIA IN LAUDEM ECCLESIÆ, Ob conversionem gentis, post concilium et confirmationem canonum edita (Mansi Concil. Collect.)</span></span></h2><p><span class="">PLSection B</span>Festivitatem hanc omnium esse solemniorem fe­ <br /> stivitatem, novitas ipsa significat. Quoniam sicut <br /> nova est conversio tantarum plebium eausa, et no­ <br /> biliora sunt solito Ecclesiæ gaudia : nam multas <br /> solemnitates per anni discursum celebrat Ecclesia, <br /> In quibus tametsi habet gaudia consueta, nova vero <br /> sicut in hac non habet. Aliter enim gaudet de rebus <br /> semper possessis, aliter de lucris magnis his nuper <br /> inventis. Pro qua re et nos majoribus gaudiis eleva­ <br /> mur, quia repente novos Ecclesiam parturisse popu­ <br /> los intuemur; et quorum asperitatem quondam ge­ <br /> mebamus, de eorum nunc gaudemus credulitate. <br /> Ergo materia gaudii nostri tribulationis præteritæ <br /> occasio fuit. Gemebamus dum gravaremur, dum <br /> exprobaremur; sed gemitus illi id egerunt, ut hi, <span class="">PLSection C</span><br /> qui per infidelitatem nobis erant sarcina, fiereut <br /> nostra per suam conversionem corona. Hoc euim gra­ <br /> tulative profert in Psalmis Ecclesia dicens : In tri­ <br /> bulatione dilalasti me (Psal. IV); et Sara dum saepe a <br /> regibus concupiscitur, nec maculam pudicitiae sentit, <br /> et Abraham causa pulchritudinis suae divitem facit <br /> (Genes. xx); ab ipsis enim regibus Abraham ditatur, <br /> a quibus Sara concupiscitur. Condigne ergo Ecclesia <br /> catholica gentes, quas simul senserit Mei suæ de­ <br /> core, ad sui eas sponsi, hoc est, Christi lucra trans- <br /> ducit, et per ea regna suum virum divitem reddit, <br /> per quae se inquietari persenserit; sic enim dum ex <br /> initio lacessitur, vel invidentium dentibus mordetur, <br /> dum premitur, eruditur ; et dum insectatur, dilata­ <br /> tur. Quoniam patientia sua æmulatores suos aut <span class="">PLSection D</span><br /> superat aut lucratur. Dicit enim ad eam divinus ser­ <br /> mo : Multæ filiæ congregaverunt divitias, tu autem super- <br /> gressa es universas (Prov. XXXI). Si non mirum quod <br /> hæreses filiæ dicuntur, sed attendendum quod loco <br /> spinarum ponuntur: filiæ sant, eo quod ex semine <br /> Christiano generantur; spinæ sunt, eo quod foris a <span class="">PLSection B</span><br /> Dei paradiso, hoc est, extra catholicam Ecclesiam <br /> nutriuntur; et hoc non lectura [conjectura] sensus <br /> nostri, sed Scripturae divinae auctoritate p obatur, <br /> dicente Salomone : Sicut lilium inter spinas, sic <br /> amica mea inter filias (Cant. xi). Ergo nc magnum <br /> vobis videretur quod hæreses direxit lilias, continuo <br /> eas numerat [nominat] esse spinas; haereses, inquam, <br /> aut in aliquem anguluin mundi, aut in unam gentem <br /> inveniuntur versari. Ecclesia vero catholica, sicut <br /> per totum mundum tenditur ita, et omnium gentium <br /> societate constituitur. Recte ergo hæreses in caver­ <br /> nis, quibus latent, congregant ex parte divitias: <br /> Ecclesia autem catholica in speculo [specula] totius <br /> mundi locupleta supergreditur universi. Exsulta <br /> <br /> ergo, et laetare, Ecclesia Dei, gaude, et consurge <span class="">PLSection C</span><br /> unum corpus Christi, induere fortitudine, et jubila <br /> exsultatione; quoniam tui mœrores in gaudium sunt <br /> mutati, tristitiæ babitum in amictum laetitiae versum <br /> est. Ecce repente oblita sterilitatis et paupertatis tuæ, <br /> uno partu populos innumeros genuisti Christo tuo. <br /> Nam dispendiis tuis proficis, tuoque damno subcre­ <br /> scis : tantus denique est sponsus tuus, eujus imperio <br /> regeris, ut dum te patiatur deprædari ad modicum, <br /> rursum praedam tuam ad te reducat, et hostes tuos <br /> tibi eonquirat. Sic autem agricola, sic piscator, dum <br /> lucra attendit futura, quae seminat, et quæ amodo <br /> incesserit, non imputat damna. Tu proinde jam ne <br /> fleas, ne lugeas, temporaliter quosdam recessisse a <br /> te, quos cernis cum magnis lucris rediisse ad te. <br /> Exsulta ergo fidei confidentia, et tni capitis merito, <span class="">PLSection D</span><br /> fide esto robusta; dum quæ recolis olim repromissa, <br /> nuuc cernis fuisse completa. Ait enim in Evangelio <br /> ipsa Veritas : Oportebat Christum mori pro gente, et <br /> non tantum pro gente, sed at filios Dei, qui erant di­ <br /> spersi, congregaret in unum (Joan. XI). Tu profecto in <br /> Psalmis proclamas, odientibus pacem dicens : Mag- <span class="pagebreak" id="index.xml-pb-d30e674">[Page 895]</span> <span class="">PLSection A</span><br /> nificate Dominum mecum, et exaltemus nomen ejus in <br /> unum (Psal. XXXIII) ; et rursum: In conveniendo populos <br /> in unum, et regna, ut serviant Domino (Psalm. ci).</p><p>Quam dulcis sit charitas, quam delectabilis unitas <br /> non nesciens per prophetica vaticinia, per evangelica <br /> oracula, per apostolica documenla, non nisi conne- <br /> xionem gentium praedicas, non nisi unitatem popu­ <br /> lorum suspiras, non nisi pacis, et charitatis bona dis­ <br /> semlnas. Laetare ergo in Domino, eo quod non sis <br /> fraudata dcsiderio tuo; nam quos tanto tempore, <br /> gemitu teste, et oratione continua concepisti, nunc <br /> post glaciem, post hiemem, post duritiam frigoris, <br /> post austeritatem nivis, velut jucunditatem agrorum, <br /> frugem, et lætos verni flores [Forte, veris, aut tempo­ <br /> ris vernil, vel arridentes vinearum stipitibus palmi- <span class="">PLSection B</span><br /> tes, repente in gaudio peperisti. Ergo, fratres, tota <br /> charitate animi exsultemus in Domino, et jubilemus <br /> Deo salutari nostro. Hoc de caelero per ea quae jam <br /> sublata sunt, ea quae adhuc exspectantur implenda <br /> vera esse credamus. Quae enim praefata sunt, Domino <br /> dicente : Alias oves habeo, quæ non sunt ex hoc ovili, <br /> et illas oportet me [ad me adducere, ut sit unus grex, <br /> et unus pastor (Joan. x), ecce contuemur fuisse comple­ <br /> ta. Pro qua re non dubitemus totum mundum posse <br /> in Cbristo credere, atque ad unam ecclesiam conve­ <br /> nire. Quoniam rursus ipso testificante didicimus in <br /> Evangelio : Et prædicabitur (inquit) hoc Evangelium <br /> regni in universo orbe, in testimonium omnibus gen­ <br /> tibus; et tunc (inquit) veniet consummatio (Matth. <br /> XXIV). Si ergo remansit pars aliqua mundi, vel gens <span class="">PLSection C</span><br /> barbara, quam fides non iradiaverit Christi, profecto <br /> credituram, atque in unam Ecclesiam esse venturam <br /> nullo modo dubitemus, si ea quae Dominus dixit vera <br /> esse putamus. Ergo, fratres, reposita est loco mali­ <br /> gnitatis bonitas, et errori occurrit veritas : ut quia <br /> superbia linguarum diversitate ab unione gentes se­ <br /> paraverat, eas rursus gremio germinatis colligeret <br /> charitas ; et quemadmodum unus possessor est totius <br /> mundi Dominus, ita ut [ita, et possessionis ejus <br /> esset unum cor, et animus unus : Pete a me (ait) et <br /> dabo tibi gentes hæreditatem tuam, et possessionem <br /> tuam terminos terra (Psalm. n); propterea et ex uno <br /> homine propagatum est omne hominum genus, ut <br /> qui ex uno illo procederent unum saperent, unitatem <br /> quaererent et diligerent. Ordo ergo naturalis expo- <span class="">PLSection D</span><br /> scit ut qui ei uno homine trahunt originem, mutuam <br /> tenant charitatem; nec dissentiant a fidei veritate, <br /> qui non disjunguntur naturali propagine. Hæreses <br /> vero. et divisiones e fonte manant vitiorum ; unde <br /> quisquis ad lenitatem venit, ex vitio ad naturam re­ <br /> dit : quia sicut naturae est fieri ex pluribus unitatem <br /> [ Forte, ad unitatem], sic est vitii, fraternitatis de­ <br /> clinare dulcedinem. Erigamur ergo tota mente, in <br /> gaudio ; ut quia gentes studio decertandi perierant, <br /> sibimet in amicitiam Cbristus unam Ecclesiam pro­ <br /> curarct, in qua eas rursus reduceret concordia cha­ <br /> ritatis. De hac profecto Ecclesia vaticinatur propheta, <br /> dicens : Domus mea domus orationis vocabitur om­ <br /> nibus gentibus (Isa. n); et iterum ; Erit (iuquit) in <span class="">PLSection A</span><br /> novissimis diebus præparatus mons domus Domini in <br /> vertice montium, et elevabitur super colles, et fluent ad <br /> eum omnes genu., et ibunt populi multi, et dicent : Ve­ <br /> nite ascendamus ad montem Domini, et ad <span class="unclear">domum[?]</span> <br /> Dei Jacob (Ibid.). Mons enim Christus est, et domus <br /> Dei Jacob, una Ecclesia est ejus, ad quam, et gen­ <br /> tium concursum, et populorum pronuntiat confluere <br /> conventum; de qua rursum in alio loco dicit pro­ <br /> pheta ; Surge, illuminare Jerusalem, quia venit <span class="unclear">lumen[?]</span> <br /> tuum, et gloria Domini super te orta est; et ambula­ <br /> bunt (ait) gentes in lumine tuo, et reget in splendore <br /> ortu. tui. Leva in circuitum oculos IMos, et vide : om­ <br /> net isti congregati 'unt, et venerunt tibi; et ædificabunt <br /> (inquit) filii peregrinorum muros tuos, et reges eorum <br /> ministrabunt tibi (Isai. LX). Qui, ut notesceret quæ <span class="">PLSection B</span><br /> ventura essent genti, vel populo, quae ab unius Ec­ <br /> clesiae communione recidissent (sic), secutus est: gens <br /> enim, et regnum, quod non servierit tibi, peribit (Isai. <br /> LV). Alio denique loco similiter ait ; Ecce gentem, <br /> quam nesciebas, vocabit; et gentes, quæ non cognove­ <br /> runt te, ad te current. Unus enim est Christus Domi­ <br /> nus, cujus est una per totum munduui Ecclesia, sancta <br /> possessio ; ille igitur caput, et ista corpus, de quibus <br /> in principio Genesis dicitur : Erunt duo in carne una <br /> (Genes. II); quod apostolus in Christo intelligit et in <br /> Ecclesia. Dum ergo ex omnibus gentibus unam vult <br /> Cbristus habere Ecclesiam, quicunque extraneus est <br /> ab ea, licet Christi nomine nuncupetur, Cbristi ta­ <br /> men corporis compage non continetur (Ephes. v). <br /> Haeresis enim, quae respuit caiholicae Ecclesiae unita- <span class="">PLSection C</span><br /> tem, eo quod adulterino amore diligat Christum, <br /> non uxoris, sed concubinæ obtinet locum. Quoniam <br /> revera duos dicit Scriptura esse in carne una; vide­ <br /> licet Christum et ecclesiam, quo locum meretrix <br /> nullum invenit tertium. Una est enim (ait Christus) <br /> amica mea, una est sponsa mea, una est genitricis <br /> suæ filia (Cant. VI). De quo item eadem Ecclesia pro­ <br /> nuntiat dicens? Ego dilecto meo; et dilectus meus mihi <br /> (Cant. VII). Quaerant nunc haereses, a quo constuprea­ <br /> tur vel cujus sint prostibulum factae: quoniam ab imma­ <br /> culato toro recesserunt Christi; a quo quanto pretiosam <br /> esse novimus copulam charitatis, tanto Deum hac cele­ <br /> britate laudemus : quod gentes, pro quibus sanguis <br /> fusus Unigeniti sui, non passus est extra unum ovile <span class="">PLSection D</span><br /> diaboli dentibus devorari. Lugeat igitur veternosus <br /> prædo suam praedam amisisse, quia impletum vide­ <br /> mus quod propheta vaticinante audivimus (Isai. <br /> XLIX) : Equidem (inquit) hæc captivitas. a forti tol­ <br /> litur [tolletur], et quod ablatum fuerat a robusto, sal­ <br /> vatur [salvabitur]; parietem enim discordiae, quem <br /> fabricaverat diabolus, pax Chrisci destruxit; et do­ <br /> mus, quae divisione in mutuam certabat caedem, uno <br /> jam Christo lapide angulari conjuugitur. Dicamus <br /> ergo omnes : Gloria in excelsis Deo, et in terra pas <br /> hominibus bona voluntati, (Luc. II). Nullum enim <br /> praemium cbaritati compensatur. Inde omni gaudio <br /> praeponitur, quia et charitas facta est, quae omnium <span class="pagebreak" id="index.xml-pb-d30e942">[Page 897]</span> <span class="">PLSection A</span><br /> virtutum obtinet principatum. Superest autem ut <br /> unanimitcr unum omnes regnum effecti, tam pro <br /> stabilitate regni terreni, quam felicitate regni cœle- <span class="">PLSection A</span><br /> stis, Deum precibus adeamus; ut regnum, et gens, <br /> quae Christum glorificavit in terris, glorificetur ab <br /> illo non solum in terris, sed etiam in caelis. Amen.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:37:01Z.
	       SAXON HE 9.8.0.5.
		 --></address></div></body></html>