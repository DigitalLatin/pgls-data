<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">DE DEO ET NOMINIBUS EJUS.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">DE DEO ET NOMINIBUS EJUS.</span></span></h2><p>Beatissimus Hieronymus, vir eruditissimus et multarum linguarum peritus, Hebraeorum Nomi- num interpretationem primus in Latinam linguam convertit, ex quibus pro brevitate praetermissis <span class="pagebreak" id="index.xml-pb-d30e87">[Page 1367]</span> <span class="">PLSection A</span> multis, quaedam huic operi adjectis interpretatio- nibus interponere studui; vocabulorum enim expo- sitio satis indicat, quid velint intelligi. In princi- pio autem decem nomina ponimus, quibus apud Hebraeos Deus vocatur.</p><p>Primum apud Hebraeos Dei nomen E<span class="smallcap">L</span> dicitur, quod alii <span style="font-style:italic">Deum</span>, alii etymologiam ejus exprimentes, Schiros [<span style="font-style:italic">Leg.</span> <span class="foreign" lang="grc">’Ισχυρά;</span>], id est, <span style="font-style:italic">fortem</span> interpretati sunt, eo quod nulla infirmitate opprimitur, sed for- tis est et sufficiens ad omnia perpetranda. Se- cundum nomen, E<span class="smallcap">LOIM</span>. Tertium, E<span class="smallcap">LOE</span>. Quod utrum- que in Latinum <span style="font-style:italic">Deus</span> dicitur. Est autem in Latinum ex Graeca appellatione translatum, nam Deus Graece Theos, febos [<span style="font-style:italic">Lege</span> <span class="foreign" lang="grc">φόβος</span>] dicitur, id est, <span style="font-style:italic">timor</span>. Unde tractum est Deus, quod eum colentibus sit <span class="">PLSection B</span> timor. Deus autem proprie nomen est Trinitatis, pertinens ad Patrem, et Filium, et Spiritum san- ctum. Ad quam Trinitatem etiam reliqua, quae in Domino intra sunt posita vocabula referunt.</p><p>Quartum nomen dicitur, S<span class="smallcap">ABAOTH</span>, quod vertitur in Latinum, <span style="font-style:italic">exercituum</span>. Sunt enim in hujusmodi ordinatione virtutes multae, ut Angeli, Archangeli, Principatus et Potestates, cunctique coelestis militiae ordines, quorum tamen ille Dominus est : omnes enim sub ipso sunt, ejusque dominatui sub- jacent.</p><p>Quintum, E<span class="smallcap">LYON</span>, quod interpretatur <span style="font-style:italic">excelsus,</span> quia super coelos est, sicut scriptum est de eo : <span style="font-style:italic">Excelsus Dominus, supra coelos gloria ejus</span> (<span style="font-style:italic">Psal.</span> <span class="">PLSection C</span> <span class="smallcap">CXII</span>, 4). Excelsus autem dicitur, pro valde celsus, sicut eximius, quasi valde eminens. »</p><p>Sextum, E<span class="smallcap">HEIE</span>, id est, <span style="font-style:italic">qui est :</span> Deus enim solus quia aeternus est, hoc est, quia exordium non habet, essentium nomen vere tenet. Hoc enim nomen ad <span class="pagebreak" id="index.xml-pb-d30e166">[Page 1368]</span> <span class="">PLSection A</span> sanctum Moysen per angelum est delatum; quae- renti enim, quod est nomen ejus, qui eum per- gere praecipiebat ad populum ex AEgypto liberan- dum, respondit : <span style="font-style:italic">Ego sum qui sum</span> (<span style="font-style:italic">Exod</span>. <span class="smallcap">III</span>, 14) : et, <span style="font-style:italic">Dices filiis Israel : Qui est misit me ad vos</span> (<span style="font-style:italic">Ibid</span>.), tanquam in ejus comparationem qui vere est, quia incommutabilis est, ea quae commutabilia facta sunt, quasi non sint : quod enim dicitur, fuit, non est; et quod dicitur, erit, nondum est. Deus autem esse tantum novit, fuisse, futurum esse non novit. Solus autem Pater cum Filio et Spiritu sancto veraciter est, cujus essentiae comparatum esse nostrum non esse est. Unde et in colloquio dici- mus, Vivit Deus, quia essentia vita vivit, quam mors non habet.</p><span class="">PLSection B</span><p>Septimum, A<span class="smallcap">DONAI</span>, quod generaliter interpreta- tur <span style="font-style:italic">Dominus,</span> quod dominetur creaturae cunctae„ vel quod creatura omnis dominatui ejus deserviat. Do- minus ergo dicitur et Deus, vel quod dominetur omnibus, vel quod timeatur a cunctis.</p><p>Octavum, I<span class="smallcap">A</span>, quod in Deum tantum ponitur, quod etiam <span style="font-style:italic">alleluia</span> in novissima syllaba sonat.</p><p>Nonum, T<span class="smallcap">ETRA GRAMMATON</span>, hoc est, <span style="font-style:italic">quatuor lit- terarum,</span> quod proprie apud Hebraeos in Deo ponitur, id est duabus <span class="smallcap">IA</span>, quae duplicata ineffabile illud et gloriosum Dei nomen efficiunt : dicitur autem ineffabilis, non quia dici non potest, sed quia finiri sensu et intellectu humano nullatenus potest; ideo nihil de eo digne dici potest, quia <span class="">PLSection C</span> ineffabilis est.</p><p>Decimum, S<span class="smallcap">ADDAI</span>, id est, <span style="font-style:italic">omnipotens</span> vocatur; vocatur autem omnipotens, quia omnia potest, sed faciendo quod vult, non patiendo quod non vult.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:52:22Z.
	       SAXON HE 9.8.0.5.
		 --></address></div></body></html>