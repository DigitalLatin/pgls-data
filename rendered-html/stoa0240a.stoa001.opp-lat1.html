<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">ADMONITIO IN LIBRUM DE HÆRESIВUS.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">ADMONITIO IN LIBRUM DE HÆRESIВUS.</span></span></h2><p> Ad scribendum hunc librum hortator atque auctor Augustino fuit Quodvultdeus diaconus Carthaginensis. <br /> Eo spectant subsequentes epistolae : prima Quodvultdei est Augustinum rogantis ut hæresum edat catalogum, <br /> proprios quibusque errores ac ritus paucis complectentem; secunda vero Augustini excusantis operis diffi­ <br /> cultatem, remque ab aliis tentatam jam esse admonentis. Rescribit Quodvultdeus, vehementer ah eo con­ <br /> tendens ut id munus pelilioni ipsius, imo universali desiderio non deneget. Tunc demnm victus Augustinus <br /> laborem et curam in se recipit scribendi de hxresibus, dum per alias occupaliones licebit. Nunc enim impo­ <br /> sita sibi necessitate refellendi Julianum , se etiam ab incœpta opusculorum suorum recognitione ( quam rem <br /> plurimum necessariam judicat) avocari testatur; additque se hujus recognilionis duo volumina jam absolvisse <br /> retractatis omnibus libris suis. Hæc duo volumina circiter annum Christi 427 perfecta observamus in lomo pri­ <br /> mo : quibus quandoquidem posterior est ipse de Hæresibus liber, ad annum circiter 428 revocandus videtur. <br /> Possidius in Indiculo, eap. 5, notat, De Hæresibus ad Quodvultdeum diaconum , imperfectum opus. Et Isidorus <br /> de Viris illustribus, cap. 9 , Primasius, inquit, Africanus episcopus composuit sermone scholastico de Hæresibus <br /> tres libros, directos ad Fortunatum episcopum, explicans in eis quod olim B. Augustinus in libro Hæreseon <span class="unclear">imper­[?]</span> <br /> fectum morte interveniente reliquerat. Nempe alteram operis partem, ad ostendendum quid haereticum faciat, <br /> poUicctur Augustinus in præfationis fine, quam partem morte praeventu: non attigit.</p><div><span class="titlem">De eodem libro epistolæ quatuor.</span></div><div><span class="titlem">EPISTOLA CCXXI.</span></div><p>Domino merito venerabili, et vere beatissimo patri AUGUSTINO episcopo, QUODVULTDEUS diaconus.</p><p>1. Diu Irepidus fui, et ausus hos meos aliquoties distuli : sed me principaliter, ut dici assolet, animavit <br /> beatitudinis tuæ benevolentia omnibus comprobata ; quam dum considero, magis timui , ne non petendo su­ <br /> perbus, non quærendo desidiosus, non pulsando piger a Domino judicarer. Sufficere autem mihi crederem <br /> hujusmodi tantummodo voluntatem , si fructum adipisci non possem : cum autem pro certo noverim , ostium <br /> divini sermonis, quod Venerationi tuæ cœlestis gratia patefecit. paratam esse mentem tuam sanctam, quam <br /> possidet Christus, non solum cunctis volentibus pandere , verum etiam nolentibus, ut introire non pigeat, <br /> persuadere; occupationi Reverentiae tuæ multiloquio superfluo moram non faciam, sed desiderium obsecra­ <br /> tionis meæ breviter indicabo.</p><p>2. Nonnullos in clero hujusce etiam amplissimæ civitatis esse imperitos, ex me ipso conjicio ; et quantum <br /> universo illi ordini profuturum sit quod expeto, considerationi Sanctitatis tuae discutiendum offero. Privile- <br /> gio namque cunctorum qui hoc de spiritualibus tuis laboribus promerentur, etiam me indignum consecuturum <br /> esso præsumo, domine merito venerabilis, et vere beatissime pater. Precor igitur Beatitudinem tuam, ut ex <br /> quo christiana religio hæreditatis promissæ nomen accepit, quae hæreses fuerint, sint ; quos errores intulo­ <br /> rint, inferant; quid adversus catholicam Ecclesiam senserint, sentiant, de fide, de Trinitate, de Baptismo, <br /> <span class="pagebreak" id="index.xml-pb-d30e265">[Page 17]</span> de poenitentia , de homine Christo, de Deo Christo, de resurrectione % de Novo et Vetere Testamento, et <br /> omnia omnino, quibus a veritate dissentiunt : quæ etiam Baptismum habeant, quæve non babeant; et post <br /> quas baptizet, nec tamen rebaplizet Ecclesia , qualiter suscipiat venientes, et quid singulis lege, auctoritate, <br /> atque ratione respondeat, digneris exponere.</p><p>3. Nec me tantae Beatitudo tua credat ineptiae , ut non inspiciam quantis et quam ingentibus voluminibus <br /> opus sit, ut possint ista dissolvi. Verum hoc ego fleri-non expeto; id enim multipliciter factum esse non du­ <br /> bito : sed breviler, perstricte atque summatim, et opiniones rogo cujuslibet hæresis exponi, et quid contra <br /> teneat Ecclesia catholica, quantum instructioni satis est, subdi : ut velut quodam ex omnibus concepto com­ <br /> monitorio, si quis aliquam objectionem aut convictionem uberius, plenius ac planius nosse voluerit, ad opu­ <br /> lenta et magnifica volumina transmittatur, quibus a diversis, et præcipue a Veneratione tua in hoc ipsum <br /> constat elaboratum. Sufficiet autem admonitio talis , ut puto, doctis et imperitis, otiosis et occupatis, et ad <br /> cujuslibet gradus ministerium Ecclesiæ undecumque promotis ; dum et ille qui multa legit, eadem breviter <br /> recordatur, et compendio ignarus instruitur, ut noverit quid teneat, quid evitet; quid aversetur ne faciat: <br /> quid ut faciat assequatur. Fortassis autem,. si tamen quod arbitror verum est, etiam adversus calumniantium <br /> malignas mentes eL dolosa labia opus hoc parvum inter caetera mirifica testimonio coronæ tuæ non deerit : <br /> ut quibus patet campus calumniandi profusior, validis et ex omni parte conclusis fidei limitibus coarctati, <br /> omnibusque veritatis tclorum generibus circumacti, etiam uno multiformi jaculo repente prostrati, morticinos <br /> spiritus non audeant anhelare.</p><p>4. Video quam onerosus existam meliora cogitanti, et disponenti majora sancto seni, et querelas corporis <br /> sustinenti. Sed per Christum Dominum rogo, qui te participem sapientiæ suæ sine iuvidia esse concessit, ut <br /> hanc gratiam dones indoctis Ecclesiae, qui te agnoscis sapientibus atque insipientibus debitorem (Rom. I, 14), <br /> Merito ac jure dicturus : Videte quoniam non mihi soli laboravi, sed omnibus exquirentibus veritatem (Eccli. XXIV, <br /> 47, et XXXIII, 18). Potui adhuc offerre supplices et multiplices preces, et mecum imperitorum classes adsci­ <br /> scere : sed malui jam audire dictantem, quam occupare legentem.</p><div><span class="titlem">EPISTOLA CCXXII.</span></div><div><span class="titlem">Dilectissimo filio et condiacono QUODVULTDEO, AuGUSTINUS episcopus.</span></div><p>i. Acceptis litteris Charitatis tuae, ubi a me ardentissimo studio postulasti, ut de omnibus hæresibus, qua <br /> post Domini Salvatoris adventum adversus ejus doctrinam pullulaverunt, aliquid breviter scriberem; quam <br /> sit hoc difficile, continuo reperta occasione rescripsi per filium meum Hipponensium primarium Philocalum : <br /> mox autem etiam ista oblata est, qua nunc rescribo, et brevitcr difficultatem operis ejus ostendo.</p><p>2. Philastrius quidam Brixiensis episcopus, quem cum sancto Ambrosio Mediolani etiam ipse vidi, scri­ <br /> psit hinc librum; nec illas hæreses praetermittens, quæ in populo Judæo fuerunt ante adventum Domini, eas­ <br /> que viginti octo commemoravit: et post Domini adventum centum viginti octo. Scripsit hinc etiam graece <br /> episcopus Cyprius Epiphanius, in doctrina catholicæ fidei laudabiliter diffamatus: sed ipse utriusque temporis <br /> hæreses colligens, octoginta complexus est. Cum ergo ambo id vellent facere quod a me petis, quantum tamen <br /> inter se differant de numero interim sectarum, vides : quod utique non evenisset, nisi aliud uni eorum vide­ <br /> retur esse haeresis, et aliud alteri. Neque enim putandum est aliquas ignorasse Epiphanium, quas noverat <br /> Philastrius, cum Epiphanium longe Philastrio doctiorem invenerimus; ita ut Philastrium potius dicere debe­ <br /> remus latuisse plurimas , si tam plures esset ille complexus, et iste pauciores. Sed procul dubio in ea quae­ <br /> stione ubi disceptatur quid sit haeresis, non idem videbatur ambobus; et revera hoc omnino definire diffi­ <br /> cite est: et ideo cavendum, cum omnes in numerum redigere conamur, ne prætermittamus aliquas, quamvis <br /> hæreses sint; aut annumeremus aliquas, cum hæreses non sint. Vide ergo ne forte librum sancti Epiphanii <br /> tibi mittere debeam : ipsum enim arbitror Philastrio doctius hinc locutum; qui possit apud Carthagi­ <br /> nem in latinam linguam verti facilius atque commodius, ut tu potius praestes nobis, quod quæris a <br /> nobis.</p><p>3. Perlatorem multum commendo. Subdiaconus est de nostra diœcesi; de fundo autem viri spectabilis, no­ <br /> bisque cbarissimi Orontii. Pro illoautem, et pro ejns patre, a quo adoptatus est, etiam ad ipsum scripsi; quas <br /> litteras cum legerit christiana Benignitas tua, peto ut eas apud memoratum virum tua intercessione adjuvare <br /> digneris. Misi autem cum illo etiam hominem Ecclesiæ, ne ad tuam Sanctitatem difficilis ei esset accessus : <br /> non enim parum de illo sollicitus sum, a qua me sollicitudine Dominus, ut spero, per tuæ charitatis instan­ <br /> tiam liberabit. Peto etiam mihi rescribere non graveris, quemadmodum sit in fide catholica ille Theodosius, <br /> per quem Manichæi nonnulli sunt proditi; et ipsi quos ab eo proditos, putamus esse correctos. Si quid etiam <br /> de profectione sanctorum episcoporum forte audivisti, fac ut noverint. Dco vivas.</p><div><span class="titlem">EPISTOLA CCXXIII.</span></div><p>Domino merito vencrabili, ac beatissimo sacro patri AuGUSTINO episcopo, QUODVULTDEUS diaconas.</p><p>1. Unum qnidem Reverentiæ tuæ commonitorium, quod per ecclesiasticum dignatus es destinare, <span class="unclear">suscepi[?]</span>. <br /> <span class="pagebreak" id="index.xml-pb-d30e397">[Page 19]</span> Nam quod prius directum esse Beatitudo tua significavit, per virum honorabilem Philocalum, necdum ad me <br /> pervenit. Verum quamvis conscius propriorum semper fuerim peccatorum, nunc tamen evitlenter agnovi, adi­ <br /> piscendo illi quod exoravi muneri, meam toti Ecclesiæ impedimento esse personam. Sed omnino confido, <span class="unclear">[?]</span> <br /> uoniam qui per Unici sui gratiam humani generis dignatus est delere facinora, nec mea in pernicicm cuncto­ <br /> rum prævalere permittet, potiusque ubi abundavit peccatum, gratiam faciet redundare (Rom. v, 20), domine <br /> merito venerabilis, ac beatissime pater. Difficultatem operis, quod instruendis imperitissimis nobis per tuam <br /> beneficentiam praestari suppliciter exoravi, nec ipse ignorans ante prædixi; sed de divini fontis ubertate, <br /> quam tibi Dominus tribuit, veraci corde præsumpsi.</p><p>2. Nam etsi Philastrius et Epiphanius venerandi episcopi tale aliquid scripsisse memorantur, quod procul <br /> dubio me inter caetera , imo sicut omnia , latet; non tamen arbitror eos hanc curam diligentiamque adhibuisse, <br /> ut singulis quibusque opinionibus contrarias etiam opiniones adjungerent, ritusque subjicerent; tum denique <br /> opus illud utriusque qualecumque sit non habet fortassis eam, quam desidero brevitatem. Frustra etiam ho. <br /> mini, qui latina non didicit, græca facundia delegatur; quia non ego tantummodo consilium, sed ei auxilium <br /> postulavi. Quid autem Venerationem tuam de interpretum non solum difficultate, sed etiam obscuritate admo- <br /> neam, cum ipse hoc magis ac plene dijudices ? Accedit ad causam, quod nonnullae etiam post illorum obitum <br /> haereses emersisse doceantur, quarum nullam illi fecerint mentionem.</p><p>3. Quamobrem ad peculiare patrocinium pietatis tuæ confugio, et voce mea, sed universali desiderio, pa­ <br /> ratum ad misericordiam sacrosanctum pietatis pectus appello ; sequestratis saporibus peregrinis, considerate. <br /> textu prioris epistolae, panem Afrum , quem nostra provincia solet habere praecipuum, cælesti etiam manna <br /> conditum, sero pulsanti et famem patienti non deneges. Profecto enim nec ego pulsare cessabo , donec <br /> ipse concedas : ut quod non impetrat privilegium, ubi nullum est meritum, saltem indefessa importunitas <br /> mereatur.</p><div><span class="titlem">EPISTOLA CCXXIV.</span></div><p>Domino sincerker dilectissimo, fratri et condiacono QUODVULTDEO, AUGUSTINUS episcopus.</p><p>i. Cum mihi hæc scribendi offerretur occasio per Fussalensem presbyterum , quem commendo Charitaii <br /> tuæ, recensui epistolam tuam, in qua petis, ut de hæresibus, quæ oriri potuerunt ex quo Domini in carne <br /> nuntiari coepit adventus, aliquid scriberem. Hoc autem feci , ut viderem utrum jam deberem opus ipsum <br /> aggredi , et inde tibi aliquid mittere; ubi considerares tanto esse difficilius, quanto vis effici brevius. Sed ne <br /> hoc quidem potui, talibus curis supervenientibus impeditus, a quibus omnino dissimulare non possem : nam <br /> me et ab eo, quod habebam in manibus, averterunt.</p><p>a. Hoc autem est ubi respondeo libris Juliani, quos oete edidit post illos quatuor, quibus ante respondi. Hos <br /> enim cum Romæ accepisset frater Alypius, nondum omnes descripserat, cum oblatam occasionem noluit præ­ <br /> terire, per quam mihi quinque transmisit; promittens alios tres cito se esse missurum, et multum instans ne <br /> respondere differrem. Cujas instantia coactus sum remissius agere quod agebam; ut operi utrique non deessem, <br /> uni diebus, alteri noctibus, quando mihi ab aliis occupationibus hinc atque hinc venire non desistentibus par­ <br /> ceretur. Agebam vero rem plurimum necessariam : nam retractabam opuscula mea, et si quid in eis me <br /> offenderet , vel alios offendere posset, partim reprehendendo, partim defendendo, quod legi deberet et pos­ <br /> set, operabar. Et duo volumina jam absolveram, retractatis omnibus libris meis, quorum numerum nescie­ <br /> bam : eosque ducentos triginta duos esse cognovi. Restabant epistolæ, deinde tractatus populares, quos <br /> Graeci homilias vocant. Et plurimas jam epistolarum legeram , sed adhuc nihil inde dictaveram, cum me etiam <br /> isti Juliani libri occupare coeperant, quorum nunc quarto respondere cœpi. Quando ergo id explicavero, <br /> quintoque respondero, si tres non supervenerint, dispono (si Deus voluerit) et quod poseis incipere, simul <br /> agens utrumque, et hoc scilicet, et illud de retractatione opusculorum meorum, nocturnis et diurnis tempo­ <br /> ribus in singula distributis.</p><p>3. Hoc ideo insinuavi Sanctitati tuæ, ut quantum tibi desiderium est sumendi quod poscis, tanto flagrantius <br /> a Domino mihi poscas adjutorium, quo serviam laudabili studio tuo, atque utilitati eorum quibus id existimas <br /> profuturum, domine sinceriter dilectissime frater. Commendo iterum perlatorem, et negotium propter quod <br /> eo perrexit; si cognoveris apud quem agendum sit, peto ne pigcat adjuvare. Non enim possumus necessitates <br /> bominum ejusmodi deserere, qui nostri non coloni, sed, quod majus est, fratres suut, et in charitate Christi <br /> ad curam pertinent nostram. Deo vivas.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:49:41Z.
	       SAXON HE 9.8.0.5.
		 --></address></div></body></html>