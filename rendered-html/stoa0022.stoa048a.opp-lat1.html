<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">EPISTOLÆ DUÆ DE MONACHO ENERGUMENO</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">EPISTOLÆ DUÆ DE MONACHO ENERGUMENO</span></span></h2><p><span style="font-style:italic">In exemplari</span> S. <span style="font-style:italic">Germani ad Pratum Scholasitcorum, post tres libros de Officiis, hæ duce Epistolæ</span> _<span style="font-style:italic">sequebantur.<br /> Priorem esse Ambrosii persuadebat materia ad illud tempus</span> accommodata <span style="font-style:italic">de Antonio, Hilarione, Machario, <br /> Gervasio, Prothasio, de Mediolanensi</span> civitate <span style="font-style:italic">in qua scriptam fuisse constat. Illud tantum u: dubitaremus fecit, <br /> quod vocet Germanicos et Anglicos et Italicos. Posterior minus habet Ambrosii : aed tamen appressimus utramque, <br /> quia utramque antiquam esse et utilem judicavimus.</span></p><p><span class="">PLSection c</span></p><div><span class="titlem">EPISTOLA PRIMA.</span></div><p>Vir quidam religiosus atque in monachico habitu I <br /> constitutus tunc, nostro tempore nunc antiqui hostis <br /> est inaudita tentatione pulsatus, ita ut idem mali­ <br /> gnus spiritus vestimentorum ejus particulas et extra <br /> illum etiam incompositas, immunda colluvione cre­ <br /> brius foedaret. Quae intantum erat horrenda, fctida <br /> et noxia, ut pars vestium quam tetigisset, nullius <br /> <span style="font-style:italic">[Forte</span> nulli, <span style="font-style:italic">aut</span> nullius rei] deinceps esset usui <br /> apta, quamquam fuisset abluta. De qua cum inter­ <br /> rogatus fuissem, cur omnipotens Deus talem versuto <br /> serpenti potestatem in eum dedisset, ut cordis ejus <br /> immunditiam foris ostenderet, quod numquam in <br /> exteriori habitu fecisset, nisi interiorem omnino <br /> corrupisset, scilicet aut infidelitate et blasphemia , <br /> aut certe inani et vana gloria, respondi : Sanies <span class="">PLSection D</span><br /> quippe inlus in corde foras per vestimenta manavit. <br /> Quem quia longe positus erat, ego quidem non vidi, <br /> sed tamen, ut arbitror, haec in illo vere prævidi. <br /> Quod si ita non est, numquid tamen factum putatur <br /> sine causa et propterea gestum, ut in eo munditiam <br /> cordis foeditas illa servaret, nec hanc callidus hostis <br /> inani gloria foedaret: sicuti Paulus ne de revelationis <br /> magnitudine timeret, stimulum carnis accepit. Si <br /> itaque horum quodlibet, aut certe si non fuerit, <br /> numquid tamen quod ad extremum posilurus sum <br /> verum non erit? Verum est omnino. Verum est <br /> quod dico, non esse colluvionem illam extrinsecus <br /> animae noxiam, si ipsa servare studuerit intus cordis <br /> munditiam. Interea sicut tu ipse judicare curasti, <br /> audio quosdam apud vos dicere : Non posse aliquem <span class="">PLSection C</span><br /> in patria suæ nativitatis perfectum esse, illud in ar­ <br /> gumentum assumentes, quod Dominus dixit : Nemo <br /> propheta acceptus est in patria sua <span style="font-style:italic">(Luc.</span> IV). Quos <br /> primum oportet ratione veritatis refelli, et sic demum <br /> qualiter intelligenda sit prolata sententia demon­ <br /> strari. Audiant igitur patienter qui hæc dicunt, quia <br /> dum sensum sacrae Scripturae prudenter non consi­ <br /> derant, pene omnes sanctos contemnant. Si enim ita <br /> est, ut asserunt, ergo quotquot ex Romanis conversi, <br /> apud Romanos degunt : quotquot ex Graecis, apud <br /> Graecos : quotquot ex Italis, apud Italos : quotquot <br /> ex Hiberis, apud Hiberos : quotquot ex Germanicis, • <br /> apud Germanicos : quotquot ex Aquitanicis, aptid <br /> Aquitanicos : quotquot ex Anglis, apud Anglos reli­ <br /> giose vivunt, imperfecti erunt. Ecce Paulus et Anto­ <br /> nius ex Thebaeis, apud Thebaeos perfecti sunt. Ecce <span class="">PLSection D</span><br /> Hilarion ex. Palaestinis, apud Palaestinos perfectus <br /> est. Ecce Macharius ex Ægyptiis, apud Ægyptios <br /> perfectus est. Ecce Oxyrynchus civitas ex propriis <br /> civibus tota perfecta est. Ecce, ut ad proximos et <br /> vicinos nostros veniamus, Prothasius et Gervasius <br /> in propria hac Mediolanensi civitate, propriaque <br /> domo manentes, ac per decem annos monachorum <br /> vitam exercentes, ita perfecti fuerunt, ut martyres <br /> fierent. An fone sola nostra provincia extra hanc re­ <br /> gulam erit excepta, ut non de propriis, sed tantum <br /> de extremis <span style="font-style:italic">[Forte</span> externis] habeat monachos. <br /> Satagendum igitur magis est, ut ubi quis fuerit, juxta <br /> regulam perfectorum vivat, et non parentum, non <br /> propinquorum, non affinium illecebris a via perfec­ <br /> tionis declinet <span style="font-style:italic">(Matth. XIX).</span> Siccerte, juxtaSalvatoris <span class="pagebreak" id="index.xml-pb-d30e349">[Page 1155]</span> <span class="">PLSection A</span><br /> sententiam, patri, matrique, fratribus, sororibusque, <br /> uxoribus, filiis, domibus, agris, et cunctis quae poss!­ <br /> det renuntiare valebit. Hoc autem dico non quo se­ <br /> cessores qui de regno ad regnum, de publico ad <br /> eremum transeunt, summa laude non ducam : sed <br /> quoetiam illos qui magis effectibus <span style="font-style:italic">[Forte,</span> affectibus] <br /> patriam fugiunt, quam gressibus, felices atque per­ <br /> fectos ostendam. Obsecro itaque illos qui hæc apud <br /> vos fieri posse denegant, ut vigilanti studio conside­ <br /> rent, cur non dixerit Dominus : Nemo propheta per­ <br /> fectus est in patria sua, sed : Nemo acceptus est in <br /> patria sua <span style="font-style:italic">(Luc.</span> tv). Sed ibi quid aliud intelligendum <br /> est, nisi quia non acceptum dixit, nequaquam recep­ <br /> tum. Quod de antiquis prophetis et seipso dictum intel­ <br /> ligi voluit, qui apud incredulos Judaeos non fuerunt <span class="">PLSection B</span><br /> accepti, sed magis spreti, Stephano ad eos dicente : <br /> Quem prophetarum non suni persecuti <span style="font-style:italic">(Act.</span> VII) ?</p><div><span class="titlem">EPISTOLA ALTERA.</span></div><p>Praedicator omnipotentis Domini Paulus apostolus <br /> dicit: Seniorem ne increpaveris <span style="font-style:italic">(Tit.</span> v). Sed haec <br /> ejus sententia in ea re servanda est, cum culpa se­ <br /> nioris exemplo suo non tradat <span style="font-style:italic">[Forte,</span> trahat] ad in­ <br /> teritum corda juniorum. Ubi autem senior juvenibus <br /> exemplum ad interitum prabet, ibi districta increpa- <br /> tione feriendus est, quia scriptum est : Laqueus ju­ <br /> venum omnes vos <span style="font-style:italic">(Esaiæ</span> XLII) : et rursum Pro- <span class="">PLSection A</span><br /> pheta dicit : Et peccator centum annorum mate'ii­ <br /> ctus <span style="font-style:italic">(Ibid., 65).</span> Tanta autem nequitiaad aures meas <br /> de tua senectute pervenit, ut eam nisi adhuc huma­ <br /> nius pensaremus, fixa jam maledictione feriremus. <br /> Dictum quippe est, quod dominicorum die prius­ <br /> quam Missarum solemnia celebrares, ad exarandam <br /> messem Latoris præsentium perrexisti: et postexara­ <br /> tionem ejus Missarum solemnia celebrares. Post Mis­ <br /> sarum solemnia eliam terminos possessionum illius <br /> eradicare minime timuisti. Dubii autem de tanta bae <br /> perversitate fueramus, sed filius nosterQuiriacusabbas <br /> a nobis requisitus dnm esset Caralis, ita se cogno­ <br /> visse perhibuit. Et quia adhuc canis tuis parcimus , <br /> hortamur aliquando resipisce, senex, atque tantam <br /> lenitatem morum et operum perversitatem com- <span class="">PLSection B</span><br /> pesce : qui quanto morii vicinior efficeris, tanto <br /> fieri sollicitior atque timidior debes. Et quidem <br /> pœnæ sententia in te fuerat jaculanda; sed quia sim­ <br /> plicitatem tuam cum senectute novimus, interim ta­ <br /> cemus. Eos vero quorum consiliis hæc egisti, in- <br /> duobus mensibus excommunicatos decernimus : ita <br /> ut si quid eis infra duorum mensium spatium huma­ <br /> nitus evenerit, bencdictione viatici non priventur. <br /> Deiuceps autem ab eorum consiliis cautus exsiste, <br /> teque sollicitus custodi : ne si cis in malo discipulus <br /> fueris, quibus magister in bono esse debuisti, nec <br /> simplicitati tuae nec senectuti tuæ ulterius parcamus.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:27:15Z.
	       SAXON HE 9.8.0.5.
		 --></address></div></body></html>