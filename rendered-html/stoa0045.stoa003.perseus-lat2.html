<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Cento Nuptialis</title><meta name="author" content="Ausonius, Decimus Magnus" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Cento Nuptialis" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Cento Nuptialis</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><div class="textpart" id="index.xml-body.1_div.1_div.1_div.1"><h4><span class="headingNumber">1.1.1. </span><span class="head">Ausonius Paulo S.</span></h4><p>Perlege hoc etiam, si operae est, frivolum et nullius pretii opusculum, quod nec labor excudit nec cura limavit, sine ingenii acumine et morae maturitate.</p><p>Centonem vocant, qui primi hac concinnatione luserunt. solae memoriae negotium sparsa colligere et integrare lacerata, quod ridere magis quam laudare possis, pro quo, si per sigillaria in auctione veniret, neque Afranius naucum daret, neque ciccum suum Plautus offerret, piget enim Vergiliani carminis dignitatem tam ioculari dehonestasse materia, sed quid facerem? iussum erat: quodque est potentissimum imperandi genus, rogabat, qui iubere poterat, sanctus imperator Valentinianus, vir meo iudicio eruditus, nuptias quondam eiusmodi ludo descripserat, aptis <span class="pagebreak" id="index.xml-pb-d30e71">[Page v.1.p.372]</span> equidem versibus et compositione festiva. experiri deinde volens, quantum nostra contentione praecelleret, simile nos de eodem concinnare praecepit, quam scrupulosum hoc mihi fuerit, intellege: neque ante-ferri volebam neque posthaberi, cum aliorum quoque iudicio detegenda esset adulatio inepta, si cederem, insolentia, si ut aemulus eminerem. suscepi igitur similis recusanti feliciterque et obnoxius gratiam tenui nec victor offendi.</p><p>Hoc, tum die uno et addita lucubratione propera-tum, modo inter liturarios meos cum reperissem, tanta mihi candoris tui et amoris fiducia est, ut severitati tuae nec ridenda subtraherem. accipe igitur opusculum de inconexis continuum, de diversis unum, de seriis ludicrum, de alieno nostrum: ne in sacris et fabulis aut Thyonianum mireris aut Virbium, illum de Dionyso, hunc de Hippolyto reformatum.</p><p>Et si pateris, ut doceam docendus ipse, cento quid sit, absolvam. variis de locis sensibusque diversis quaedam carminis structura solidatur, in unum versum ut coeant aut caesi duo aut unus et sequens &lt;medius&gt; cum medio, nam duos iunctim locare ineptum est, et tres una serie merae nugae. diffinduntur autem per caesuras omnes, quas recipit <span class="pagebreak" id="index.xml-pb-d30e77">[Page v.1.p.374]</span> versus heroicus, convenire ut possit aut penthemimeris cum reliquo anapaestico, aut trochaice cum posteriore segmento, aut septem semipedes cum anapaestico chorico, aut &lt;ponatur&gt; post dactylum atque semipedem quidquid restat hexametro: simile ut dicas ludicro, quod Graeci ostomachion vocavere. ossicula ea sunt: ad summam quattuordecim figuras geometricas habent, sunt enim aequaliter triquetra vel extentis lineis vel <span class="add">⟨eiusdem⟩</span> frontis, <span class="add">⟨vel rectis⟩</span>1 angulis vel obliquis: isoscele ipsi vel isopleura vocant, orthogonia quoque et scalena. harum verticularum ariis coagmentis simulantur species mille formarum: helephantus belua aut aper bestia, anser volans et mirmillo in armis, subsidens venator et latrans canis, quin et turris et cantharus et alia huiusmodi innumerabilium figurarum, quae alius alio scientius variegant. sed peritorum concinnatio miraculum est, imperitorum iunctura ridiculum, quo praedicto scies, quod ego posteriorem imitatus sum. Hoc ergo centonis opusculum ut ille ludus tractatur, pari modo sensus diversi ut congruant, adoptiva quae sunt, ut cognata videantur, aliena ne interluceant: arcessita ne vim redarguant, densa ne supra modum protuberent, hiulca ne pateant. <span class="pagebreak" id="index.xml-pb-d30e85">[Page v.1.p.376]</span> quae si omnia ita tibi videbuntur, ut praeceptum est, dices me composuisse centonem, et quia sub imperatore meo tum merui, procedere mihi inter frequentes stipendium iubebis: sin aliter, aere dirutum 1 facies, ut cumulo carminis in fiscum suum redacto redeant versus, unde venerunt, vale.</p></div></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head">PRAEFATIO</span></h3><div class="l">ACCIPITE haec animis laetasque advertite mentes,<span class="note" id="Note1"><span class="noteLabel">2</span></span></div><div class="l">ambo animis, ambo insignes praestantibus armis;<span class="note" id="Note2"><span class="noteLabel">3</span></span></div><div class="l">ambo florentes,<span class="note" id="Note3"><span class="noteLabel">4</span></span> genus insuperabile bello.<span class="note" id="Note4"><span class="noteLabel">5</span></span></div><div class="l">tuque prior,<span class="note" id="Note5"><span class="noteLabel">6</span></span> nam te maioribus ire per altum</div><div class="l">auspiciis manifesta fides,<span class="note" id="Note6"><span class="noteLabel">7</span></span> quo iustior alter</div><div class="l">nec pietate fuit, nec bello maior et armis; <span class="note" id="Note7"><span class="noteLabel">8</span></span></div><div class="l">tuque puerque tuus,<span class="note" id="Note8"><span class="noteLabel">9</span></span> magnae spes altera Romae,<span class="note" id="Note9"><span class="noteLabel">10</span></span></div><div class="l">flos veterum virtusque virum,<span class="note" id="Note10"><span class="noteLabel">11</span></span> mea maxima cura,<span class="note" id="Note11"><span class="noteLabel">12</span></span></div><div class="l">nomine avum referens, animo manibusque parentem.<span class="note" id="Note12"><span class="noteLabel">13</span></span></div><div class="l">non iniussa cano.<span class="note" id="Note13"><span class="noteLabel">14</span></span> sua cuique exorsa laborem</div><div class="l">fortunamque ferent:<span class="note" id="Note14"><span class="noteLabel">15</span></span> mihi iussa capessere fas est.<span class="note" id="Note15"><span class="noteLabel">16</span></span></div><div class="pagebreak" id="index.xml-pb-d30e143">[Page v.1.p.378]</div></div><div class="textpart" id="index.xml-body.1_div.1_div.3"><h3><span class="headingNumber">1.3. </span><span class="head">CENA NUPTIALIS</span></h3><div class="l">EXPECTATA dies aderat <span class="note" id="Note16"><span class="noteLabel">1</span></span> dignisque hymenaeis <span class="note" id="Note17"><span class="noteLabel">2</span></span></div><div class="l">matres atque viri,<span class="note" id="Note18"><span class="noteLabel">8</span></span> iuvenes ante ora parentum <span class="note" id="Note19"><span class="noteLabel">4</span></span></div><div class="l">conveniunt stratoque super discumbitur ostro,</div><div class="l">dant famuli manibus lymphas <span class="note" id="Note20"><span class="noteLabel">5</span></span> onerantque canistris</div><div class="l">dona laboratae Cereris <span class="note" id="Note21"><span class="noteLabel">6</span></span> pinguisque ferinae <span class="note" id="Note22"><span class="noteLabel">7</span></span></div><div class="l">viscera tosta ferunt.<span class="note" id="Note23"><span class="noteLabel">8</span></span> series longissima rerum: <span class="note" id="Note24"><span class="noteLabel">9</span></span></div><div class="l">alituum pecudumque genus <span class="note" id="Note25"><span class="noteLabel">10</span></span> capreaeque sequaces <span class="note" id="Note26"><span class="noteLabel">11</span></span></div><div class="l">non absunt illic <span class="note" id="Note27"><span class="noteLabel">12</span></span> neque oves haedique petulci <span class="note" id="Note28"><span class="noteLabel">13</span></span></div><div class="l">et genus aequoreum,<span class="note" id="Note29"><span class="noteLabel">14</span></span> dammae cervique fugaces:<span class="note" id="Note30"><span class="noteLabel">15</span></span></div><div class="l">ante oculos interque manus sunt <span class="note" id="Note31"><span class="noteLabel">16</span></span> mitia poma.<span class="note" id="Note32"><span class="noteLabel">17</span></span></div><div class="l">Postquam exempta fames et amor compressus edendi,<span class="note" id="Note33"><span class="noteLabel">18</span></span></div><div class="l">crateras magnos statuunt <span class="note" id="Note34"><span class="noteLabel">19</span></span> Bacchumque ministrant. <span class="note" id="Note35"><span class="noteLabel">20</span></span></div><div class="l">sacra canunt, <span class="note" id="Note36"><span class="noteLabel">21</span></span> plaudunt choreas et carmina dicunt. <span class="note" id="Note37"><span class="noteLabel">22</span></span></div><div class="l">nec non Thraeicius longa cum veste sacerdos </div><div class="l">obloquitur numeris septem discrimina vocum.<span class="note" id="Note38"><span class="noteLabel">23</span></span></div><div class="l">at parte ex alia <span class="note" id="Note39"><span class="noteLabel">24</span></span> biforem dat tibia cantum.<span class="note" id="Note40"><span class="noteLabel">25</span></span></div><div class="l">omnibus una quies operum,<span class="note" id="Note41"><span class="noteLabel">26</span></span> cunctique relictis</div><div class="l">consurgunt mensis: <span class="note" id="Note42"><span class="noteLabel">27</span></span> per limina laeta frequentes,<span class="note" id="Note43"><span class="noteLabel">28</span></span></div><div class="l">discurrunt variantque vices <span class="note" id="Note44"><span class="noteLabel">29</span></span> populusque patresque</div><div class="l">matronae, pueri,<span class="note" id="Note45"><span class="noteLabel">81</span></span> vocemque per ampla volutant</div><div class="l">atria: dependent lychni laquearibus aureis.<span class="note" id="Note46"><span class="noteLabel">32</span></span></div><div class="pagebreak" id="index.xml-pb-d30e253">[Page v.1.p.380]</div></div><div class="textpart" id="index.xml-body.1_div.1_div.4"><h3><span class="headingNumber">1.4. </span><span class="head">DESCRIPTIO EGREDIENTIS SPONSAE</span></h3><div class="l">TANDEM progreditur <span class="note" id="Note47"><span class="noteLabel">1</span></span> Veneris iustissima cura,<span class="note" id="Note48"><span class="noteLabel">2</span></span></div><div class="l">iam matura viro, iam plenis nubilis annis,<span class="note" id="Note49"><span class="noteLabel">3</span></span></div><div class="l">virginis os habitumque gerens,<span class="note" id="Note50"><span class="noteLabel">4</span></span> cui plurimus ignem</div><div class="l">subiecit rubor et calefacta per ora cucurrit,<span class="note" id="Note51"><span class="noteLabel">5</span></span></div><div class="l">intentos volvens oculos,<span class="note" id="Note52"><span class="noteLabel">6</span></span> uritque videndo.<span class="note" id="Note53"><span class="noteLabel">7</span></span></div><div class="l">illam omnis tectis agrisque effusa iuventus</div><div class="l">turbaque miratur matrum.<span class="note" id="Note54"><span class="noteLabel">8</span></span> vestigia primi</div><div class="l">alba pedis,<span class="note" id="Note55"><span class="noteLabel">9</span></span> dederatque comam diffundere ventis.<span class="note" id="Note56"><span class="noteLabel">10</span></span></div><div class="l">fert picturatas auri subtemine vestes,<span class="note" id="Note57"><span class="noteLabel">11</span></span></div><div class="l">ornatus Argivae Helenae:<span class="note" id="Note58"><span class="noteLabel">12</span></span> qualisque videri</div><div class="l">caelicolis et quanta solet <span class="note" id="Note59"><span class="noteLabel">13</span></span> Venus aurea contra,<span class="note" id="Note60"><span class="noteLabel">14</span></span></div><div class="l">talis erat species,<span class="note" id="Note61"><span class="noteLabel">15</span></span> talem se laeta ferebat <span class="note" id="Note62"><span class="noteLabel">16</span></span></div><div class="l">ad soceros <span class="note" id="Note63"><span class="noteLabel">17</span></span> solioque alte subnixa resedit.<span class="note" id="Note64"><span class="noteLabel">18</span></span></div></div><div class="textpart" id="index.xml-body.1_div.1_div.5"><h3><span class="headingNumber">1.5. </span><span class="head">DESCRIPTIO EGREDIENTIS SPONSI</span></h3><div class="l">AT parte ex alia <span class="note" id="Note65"><span class="noteLabel">19</span></span> foribus sese intulit altis <span class="note" id="Note66"><span class="noteLabel">20</span></span></div><div class="l">ora puer prima signans intonsa iuventa,<span class="note" id="Note67"><span class="noteLabel">21</span></span></div><div class="l">pictus acu <span class="note" id="Note68"><span class="noteLabel">22</span></span> chlamydem auratam, quam plurima circum</div><div class="l">purpura maeandro duplici Meliboea cucurrit,<span class="note" id="Note69"><span class="noteLabel">23</span></span></div><div class="l">et tunicam, molli mater quam neverat auro: <span class="note" id="Note70"><span class="noteLabel">24</span></span></div><div class="l">os umerosque deo similis <span class="note" id="Note71"><span class="noteLabel">25</span></span> lumenque iuventae.<span class="note" id="Note72"><span class="noteLabel">26</span></span></div><div class="pagebreak" id="index.xml-pb-d30e351">[Page v.1.p.382]</div><div class="l">qualis, ubi oceani perfusus Lucifer unda <span class="note" id="Note73"><span class="noteLabel">1</span></span></div><div class="l">extulit os sacrum caelo:<span class="note" id="Note74"><span class="noteLabel">2</span></span> sic ora ferebat,<span class="note" id="Note75"><span class="noteLabel">3</span></span></div><div class="l">sic oculos <span class="note" id="Note76"><span class="noteLabel">4</span></span> cursuque amens ad limina tendit.<span class="note" id="Note77"><span class="noteLabel">5</span></span></div><div class="l">illum turbat amor figitque in virgine vultus;<span class="note" id="Note78"><span class="noteLabel">6</span></span></div><div class="l">oscula libavit <span class="note" id="Note79"><span class="noteLabel">7</span></span> dextramque amplexus inhaesit.<span class="note" id="Note80"><span class="noteLabel">8</span></span></div></div><div class="textpart" id="index.xml-body.1_div.1_div.6"><h3><span class="headingNumber">1.6. </span><span class="head">OBLATIO MUNERUM</span></h3><div class="l">INCEDUNT pueri pariterque ante ora parentum <span class="note" id="Note81"><span class="noteLabel">9</span></span></div><div class="l">dona ferunt,<span class="note" id="Note82"><span class="noteLabel">10</span></span> pallam signis auroque rigentem,<span class="note" id="Note83"><span class="noteLabel">11</span></span></div><div class="l">munera portantes aurique eborisque talenta</div><div class="l">et sellam <span class="note" id="Note84"><span class="noteLabel">12</span></span> et pictum croceo velamen acantho,<span class="note" id="Note85"><span class="noteLabel">13</span></span></div><div class="l">ingens argentum mensis <span class="note" id="Note86"><span class="noteLabel">14</span></span> colloque monile</div><div class="l">bacatum et duplicem gemmis auroque coronam. <span class="note" id="Note87"><span class="noteLabel">15</span></span></div><div class="l">olli serva datur <span class="note" id="Note88"><span class="noteLabel">16</span></span> geminique sub ubere nati:<span class="note" id="Note89"><span class="noteLabel">17</span></span></div><div class="l">quattuor huic iuvenes <span class="note" id="Note90"><span class="noteLabel">18</span></span> totidem innuptaeque puellae:<span class="note" id="Note91"><span class="noteLabel">19</span></span></div><div class="l">omnibus in morem tonsa coma;<span class="note" id="Note92"><span class="noteLabel">20</span></span> pectore summo</div><div class="l">flexilis obtorti per collum circulus auri.<span class="note" id="Note93"><span class="noteLabel">21</span></span></div></div><div class="textpart" id="index.xml-body.1_div.1_div.7"><h3><span class="headingNumber">1.7. </span><span class="head">EPITHALAMIUM UTRIQUE</span></h3><div class="l">TUM studio effusae matres <span class="note" id="Note94"><span class="noteLabel">22</span></span> ad limina ducunt; <span class="note" id="Note95"><span class="noteLabel">23</span></span></div><div class="l">at chorus aequalis,<span class="note" id="Note96"><span class="noteLabel">24</span></span> pueri innuptaeque puellae,<span class="note" id="Note97"><span class="noteLabel">25</span></span></div><div class="l">versibus incomptis ludunt <span class="note" id="Note98"><span class="noteLabel">26</span></span> et carmina dicunt:<span class="note" id="Note99"><span class="noteLabel">27</span></span></div><div class="l">“O digno coniuncta viro,<span class="note" id="Note100"><span class="noteLabel">28</span></span> gratissima coniunx,<span class="note" id="Note101"><span class="noteLabel">29</span></span></div><div class="pagebreak" id="index.xml-pb-d30e455">[Page v.1.p.384]</div><div class="l">sis felix,<span class="note" id="Note102"><span class="noteLabel">1</span></span> primos Lucinae experta labores <span class="note" id="Note103"><span class="noteLabel">2</span></span></div><div class="l">et mater, cape Maeonii carchesia Bacchi.<span class="note" id="Note104"><span class="noteLabel">8</span></span></div><div class="l">sparge, marite, nuces;<span class="note" id="Note105"><span class="noteLabel">4</span></span> cinge haec altaria vitta,<span class="note" id="Note106"><span class="noteLabel">5</span></span></div><div class="l">flos veterum virtusque virum:<span class="note" id="Note107"><span class="noteLabel">6</span></span> tibi ducitur uxor,<span class="note" id="Note108"><span class="noteLabel">7</span></span></div><div class="l">omnes ut tecum meritis pro talibus annos </div><div class="l">exigat et pulchra faciat te prole parentem.<span class="note" id="Note109"><span class="noteLabel">8</span></span></div><div class="l">fortunati ambo,<span class="note" id="Note110"><span class="noteLabel">9</span></span> si quid pia numina possunt,<span class="note" id="Note111"><span class="noteLabel">10</span></span></div><div class="l">vivite felices.” <span class="note" id="Note112"><span class="noteLabel">11</span></span> dixerunt " currite " fusis</div><div class="l">concordes stabili fatorum numine Parcae.<span class="note" id="Note113"><span class="noteLabel">12</span></span></div></div><div class="textpart" id="index.xml-body.1_div.1_div.8"><h3><span class="headingNumber">1.8. </span><span class="head">INGRESSUS IN CUBICULUM</span></h3><div class="l">POSTQUAM est in thalami pendentia pumice tecta </div><div class="l">perventum,<span class="note" id="Note114"><span class="noteLabel">18</span></span> licito tandem sermone fruuntur.<span class="note" id="Note115"><span class="noteLabel">14</span></span></div><div class="l">congressi iungunt dextras <span class="note" id="Note116"><span class="noteLabel">15</span></span> stratisque reponunt.<span class="note" id="Note117"><span class="noteLabel">16</span></span></div><div class="l">at Cytherea novas artes <span class="note" id="Note118"><span class="noteLabel">17</span></span> et pronuba Iuno <span class="note" id="Note119"><span class="noteLabel">18</span></span></div><div class="l">sollicitat suadetque ignota lacessere bella.<span class="note" id="Note120"><span class="noteLabel">19</span></span></div><div class="l">ille ubi complexu <span class="note" id="Note121"><span class="noteLabel">20</span></span> molli fovet atque repente</div><div class="l">accepit solitam flammam <span class="note" id="Note122"><span class="noteLabel">21</span></span> lectumque iugalem:<span class="note" id="Note123"><span class="noteLabel">22</span></span></div><div class="l">“ o virgo, nova mi facies,<span class="note" id="Note124"><span class="noteLabel">28</span></span> gratissima coniunx,<span class="note" id="Note125"><span class="noteLabel">24</span></span></div><div class="l">venisti tandem,<span class="note" id="Note126"><span class="noteLabel">25</span></span> mea sola et sera voluptas.<span class="note" id="Note127"><span class="noteLabel">26</span></span></div><div class="l">o dulcis coniunx, non haec sine numine divum <span class="note" id="Note128"><span class="noteLabel">27</span></span></div><div class="l">proveniunt:<span class="note" id="Note129"><span class="noteLabel">28</span></span> placitone etiam pugnabis amori?” <span class="note" id="Note130"><span class="noteLabel">29</span></span></div><div class="l">Talia dicentem iamdudum aversa tuetur <span class="note" id="Note131"><span class="noteLabel">30</span></span></div><div class="pagebreak" id="index.xml-pb-d30e563">[Page v.1.p.386]</div><div class="l">cunctaturque metu telumque instare tremiscit <span class="note" id="Note132"><span class="noteLabel">1</span></span></div><div class="l">spemque metumque inter <span class="note" id="Note133"><span class="noteLabel">2</span></span> funditque has ore loquelas:<span class="note" id="Note134"><span class="noteLabel">3</span></span></div><div class="l">“ Per te, per, qui te talem genuere, parentes, <span class="note" id="Note135"><span class="noteLabel">4</span></span></div><div class="l">o formose puer,<span class="note" id="Note136"><span class="noteLabel">5</span></span> noctem non amplius unam <span class="note" id="Note137"><span class="noteLabel">6</span></span></div><div class="l">hanc tu, oro, solare inopem <span class="note" id="Note138"><span class="noteLabel">7</span></span> et miserere precantis. <span class="note" id="Note139"><span class="noteLabel">8</span></span></div><div class="l">succidimus: non lingua valet, non corpore notae</div><div class="l">sufficiunt vires, nec vox aut verba sequuntur.” <span class="note" id="Note140"><span class="noteLabel">9</span></span></div><div class="l">ille autem: “ Causas nequiquam nectis inanes,”<span class="note" id="Note141"><span class="noteLabel">10</span></span></div><div class="l">praecipitatque moras omnis <span class="note" id="Note142"><span class="noteLabel">11</span></span> solvitque pudorem.<span class="note" id="Note143"><span class="noteLabel">12</span></span></div></div><div class="textpart" id="index.xml-body.1_div.1_div.9"><h3><span class="headingNumber">1.9. </span><span class="head">Parecbasis</span></h3><p>Hactenus castis auribus audiendum mysterium nuptiale ambitu loquendi et circuitione velavi. verum quoniam et Fescenninos amat celebritas nuptialis verborumque petulantiam notus vetere instituto ludus admittit, cetera quoque cubiculi et lectuli operta prodentur ab eodem auctore collecta, ut bis erubescamus, qui et Vergilium faciamus impudentem. vos, si placet, hic iam legendi modum ponite: cetera curiosis relinquite.</p></div><div class="textpart" id="index.xml-body.1_div.1_div.10"><h3><span class="headingNumber">1.10. </span><span class="head">Imminutio</span></h3><div class="l">POSTQUAM congressi <span class="note" id="Note144"><span class="noteLabel">13</span></span> sola sub nocte per umbram <span class="note" id="Note145"><span class="noteLabel">14</span></span></div><div class="l">et mentem Venus ipsa dedit,<span class="note" id="Note146"><span class="noteLabel">15</span></span> nova proelia temptant,<span class="note" id="Note147"><span class="noteLabel">16</span></span></div><div class="l">tollit se arrectum:<span class="note" id="Note148"><span class="noteLabel">17</span></span> conantem plurima frustra <span class="note" id="Note149"><span class="noteLabel">18</span></span></div><div class="pagebreak" id="index.xml-pb-d30e633">[Page v.1.p.388]</div><div class="l">occupat os faciemque,<span class="note" id="Note150"><span class="noteLabel">1</span></span> pedem pede fervidus urget, <span class="note" id="Note151"><span class="noteLabel">2</span></span></div><div class="l">perfidus alta petens:<span class="note" id="Note152"><span class="noteLabel">3</span></span> ramum, qui veste latebat,<span class="note" id="Note153"><span class="noteLabel">4</span></span></div><div class="l">sanguineis ebuli bacis minioque rubentem <span class="note" id="Note154"><span class="noteLabel">5</span></span></div><div class="l">nudato capite <span class="note" id="Note155"><span class="noteLabel">6</span></span> et pedibus per mutua nexis,<span class="note" id="Note156"><span class="noteLabel">7</span></span></div><div class="l">monstrum horrendum, informe, ingens, cui lumen ademptum,<span class="note" id="Note157"><span class="noteLabel">8</span></span></div><div class="l">eripit a femore et trepidanti fervidus instat.<span class="note" id="Note158"><span class="noteLabel">9</span></span></div><div class="l">est in secessu,<span class="note" id="Note159"><span class="noteLabel">10</span></span> tenuis quo semita ducit,<span class="note" id="Note160"><span class="noteLabel">11</span></span></div><div class="l">ignea rima micans:<span class="note" id="Note161"><span class="noteLabel">12</span></span> exhalat opaca mephitim.<span class="note" id="Note162"><span class="noteLabel">13</span></span></div><div class="l">nulli fas casto sceleratum insistere limen.<span class="note" id="Note163"><span class="noteLabel">14</span></span></div><div class="l">hic specus horrendum:<span class="note" id="Note164"><span class="noteLabel">15</span></span> talis sese halitus atris</div><div class="l">faucibus effundens <span class="note" id="Note165"><span class="noteLabel">16</span></span> nares contingit odore.<span class="note" id="Note166"><span class="noteLabel">17</span></span></div><div class="l">huc iuvenis nota fertur regione viarum <span class="note" id="Note167"><span class="noteLabel">18</span></span></div><div class="l">et super incumbens <span class="note" id="Note168"><span class="noteLabel">19</span></span> nodis et cortice crudo</div><div class="l">intorquet summis adnixus viribus hastam.<span class="note" id="Note169"><span class="noteLabel">20</span></span></div><div class="l">haesit virgineumque alte bibit acta cruorem.<span class="note" id="Note170"><span class="noteLabel">21</span></span></div><div class="l">insonuere cavae gemitumque dedere cavernae.<span class="note" id="Note171"><span class="noteLabel">22</span></span></div><div class="l">illa manu moriens telum trahit, ossa sed inter <span class="note" id="Note172"><span class="noteLabel">23</span></span></div><div class="l">altius ad vivum persedit <span class="note" id="Note173"><span class="noteLabel">24</span></span> vulnere mucro.<span class="note" id="Note174"><span class="noteLabel">25</span></span></div><div class="l">ter sese attollens cubitoque innixa levavit,</div><div class="l">ter revoluta toro est.<span class="note" id="Note175"><span class="noteLabel">26</span></span> manet imperterritus ille.<span class="note" id="Note176"><span class="noteLabel">27</span></span></div><div class="l">nec mora nec requies:<span class="note" id="Note177"><span class="noteLabel">28</span></span> clavumque adfixus et haerens</div><div class="l">nusquam amittebat oculosque sub astra tenebat.<span class="note" id="Note178"><span class="noteLabel">29</span></span></div><div class="l">itque reditque viam totiens <span class="note" id="Note179"><span class="noteLabel">30</span></span> uteroque recusso <span class="note" id="Note180"><span class="noteLabel">31</span></span></div><div class="l">transadigit costas <span class="note" id="Note181"><span class="noteLabel">32</span></span> et pectine pulsat eburno.<span class="note" id="Note182"><span class="noteLabel">33</span></span></div><div class="l">iamque fere spatio extremo fessique sub ipsam</div><div class="l">finem adventabant:<span class="note" id="Note183"><span class="noteLabel">34</span></span> tum creber anhelitus artus</div><div class="pagebreak" id="index.xml-pb-d30e756">[Page v.1.p.390]</div><div class="l">aridaque ora quatit, sudor fluit undique rivis,<span class="note" id="Note184"><span class="noteLabel">1</span></span></div><div class="l">labitur exanguis,<span class="note" id="Note185"><span class="noteLabel">2</span></span> destillat ab inguine virus. <span class="note" id="Note186"><span class="noteLabel">3</span></span></div><div class="l">Contentus esto, Paule mi,</div><div class="l">lasciva, Paule, pagina:</div><div class="l">ridere, nil ultra, expeto.</div><p>Sed cum legeris, adesto mihi adversum eos, qui, ut Iuvenalis <span class="note" id="Note187"><span class="noteLabel">4</span></span> ait, <span class="q">‘“Curios simulant et Bacchanalia vivunt,”’</span> ne fortasse mores meos spectent de carmine.</p><div class="q"><div class="l">“Lasciva est nobis pagina, vita proba,”</div></div><p> ut Martialis <span class="note" id="Note188"><span class="noteLabel">5</span></span> dicit, meminerint autem, quippe eruditi, probissimo viro Plinio in poematiis <span class="note" id="Note189"><span class="noteLabel">6</span></span> lasciviam, in moribus constitisse censuram; prurire opusculum Sulpiciae, frontem caperare; esse Appuleium in vita philosophum, in epigrammatis amatorem;<span class="note" id="Note190"><span class="noteLabel">7</span></span> in praeceptis Ciceronis extare severitatem, in epistulis ad Caerelliam subesse petulantiam; Platonis Symposion composita in ephebos epyllia continere, nam quid Anniani Fescenninos, quid antiquissimi poetae Laevii Erotopaegnion libros loquar? quid Evenum, quem <span class="pagebreak" id="index.xml-pb-d30e795">[Page v.1.p.392]</span> Menander sapientem vocavit? quid ipsum Menandrum? quid comicos omnes, quibus severa vita est et laeta materia? quid etiam Maronem Parthenien dictum causa pudoris, qui in octavo Aeneidos, cum describeret coitum Veneris atque Vulcani, atque <span class="foreign" lang="greek">αἰσχροσεμνίαν</span> decenter immiscuit? quid? in tertio Georgicorum de summissis in gregem maritis nonne obscenam significationem honesta verborum translatione velavit? et si quid in nostro ioco aliquorum hominum severitas vestita condemnat, de Vergilio arcessitum sciat, igitur cui hic ludus noster non placet, ne legerit, aut cum legerit, obliviscatur, aut non oblitus ignoscat, etenim fabula de nuptiis est et, velit nolit, aliter haec sacra non constant.</p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Ausonius, Decimus Magnus.
	    Date: 2015-12-07<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:07:41Z.
	       SAXON HE 9.8.0.5.
		 --></address></div></body></html>