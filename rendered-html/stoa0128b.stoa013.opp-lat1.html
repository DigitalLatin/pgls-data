<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">S. FULGENTII PRO FIDE CATHOLICA, ADVERSUS PINTAM EPISCOPUM ARIANUM, LIBER UNUS.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">S. FULGENTII PRO FIDE CATHOLICA, ADVERSUS PINTAM EPISCOPUM ARIANUM, LIBER UNUS.</span></span></h2><p><span class="">PLSection D</span>534 i. Catholicæ fidei fidissimum fundamentum <br /> post Christum apostolos esse, certa fidei testatur ime­ <br /> gritas: quam rationem, ipsa forsitan prædicatione ces­ <br /> sante, occulta nescio quæ operatio Spiritus sancti in <br /> mentibus tidelium seminata atque concreta insinuat. <br /> Quis tamen bene credentium ignorat quia haereses <br /> omnes de Catholica exierunt, tanquam sarmenta inu • <br /> tilia de vite projecta? Ipsa autem manet in radice <br /> sua, in vite sua, in caritate sua, et portae inferorum <br /> non prævalebunt adversus eam (Matth. xvi, i8). Ec­ <br /> clesia una, Ecclesia vera, Ecclesia catholica, contra <br /> omnes hxreses pugnans, pugnare potest, expugnari <br /> non potest: de qua Salomon in CanLicis canticorum, <br /> ex uersona Christi suam sponsam, quam Ecclesiam <span class="">PLSection D</span><br /> credimus, laudantis, dicit: Ecce proxima mea tanquam <br /> lilium in medio spinarum (Cant. II, 2) : quia diver­ <br /> sarum hæresum dogmatibus ejus integritas tanquam <br /> spinis quotidie pungitur, ut contra hostes suos vigi­ <br /> lans exerceatur, donec eminens tanquam lilium in <br /> capite sponsi sui candore ipso decoretur.</p><p>i. Verum quia quidam, proprio spiritu actus, ejus <br /> fidei cultores Homousianos vel Unisubstantianos vo­ <br /> candos esse præsumpsit, ejus imperitiae responden­ <br /> dum. Tantus enim ac- talis est omnipotens Deus, ut <br /> per malos pronuntiet bona; sicut per pontificem ma­ <br /> lum (Joan. xi, 49), nostræredemptionis praedicere <br /> dignatus est sacramentum. Is namque qui ipsum con­ <br /> didit libellum sæva mente conceptum, congeriem <span class="pagebreak" id="index.xml-pb-d30e280">[Page 709]</span> <span class="">PLSection A</span><br /> divinorum testimoniorum tam Novi quam Veteris <br /> Testamenti contra homousion opponendam putavit. <br /> De talibus olim praenuntiavit Apostolus, dicens : Ne­ <br /> scientes de quibus loquantur, neque de quibus affirment <br /> I Tim. I, 7). Si enim sciret quid homousion ex <br /> Græco in Latino exprimitur, laudare potius quam <br /> exprobrare contenderet. Patres enim noslri trecenti <br /> decem 535 et octo, qui ad Arii venena excludenda <br /> antidotum hujus vocabuli confecerunt, non extraneis <br /> vocibus ab Evangelio usi sunt, sed verbum e verbo <br /> ad ritum facilius, rectae fidei rationem nondum in­ <br /> telligentibus insinuare curarunt. Hornos namque unus, <br /> usia substantia Graeco sermone appellatur. Consule <br /> Evangelii dictum, et invenies h6c esse ore divino <br /> prolatum, Ego et Pater unum sumus (Joan. x, 50). <span class="">PLSection B</span><br /> Discute pluralem, et redi ad singularem substantiae <br /> veritatem. Nam quod dixit, Ego et Pater unum su­ <br /> mus, Patris suamque personam, contra Sabellium, <br /> quem prævidebat futurum hæreticum, dicendo su­ <br /> nus, sententiam promulgavit, ut discerneret suam <br /> Patrisque personam. Unum quod dixit, æque Arium <br /> prævidebat, qui substantiam deitatis intersecare non <br /> dubitat. Quia et Sabellius male conjunxit, et Arius <br /> sceleratius separavit. Oportebat namque Sabellium <br /> Patris Filiique personam secernere, et Arium deita­ <br /> tis substantiam in nullo penitus separare. Magnum <br /> sane crimen fidei putant applicari Catholicæ, cum <br /> ejus alumnos Homousianos vel Unisubstantianos ap­ <br /> pellant : quasi homousion vel substantiam deitatis <br /> vel alicujus hominis vocabulum contineat; sicut di- <span class="">PLSection C</span><br /> versarum hæresum auctores sui nominis sectam dis­ <br /> cipulis prædicandam esse senserunt. Sicut Simoniani <br /> a Simone, Menandriani a Menandro, Marcionistæ a <br /> Marcione, Valentinianistæ a Valente, Manichaei a <br /> Mane, Nepotiani a Nepote; et ut antiquas et pene <br /> jam deficientes hæreses praetermittam, novellas inle­ <br /> rim nominabo: ut sunt Sabelliani a Sabellio, Ariani <br /> ab Ario, Eunomiani ab Eunomio, Macedoniani a <br /> Macedonio, Apollinaristæ ab Apollinare, Nestoriani <br /> a Nestorio, Donatistae a Donato, Maximianistae a Ma­ <br /> ximiano, Rogatistæ a Rogato; et si qui sunt alii qui <br /> nomine tenus tantum, non opere dicuntur Christiani, <br /> qui derelicto Deo, auctorum suorum nomina vene­ <br /> rantur. Doceat is qui homousion in catholicos <br /> accusandum putavit, alicujus esse hominis nomen <span class="">PLSection D</span><br /> homousion. Videretur namque mihi, nisi Evangelii <br /> clarissimum culmen omnibus gentibus luce clarius <br /> innotuisset, ut haeresim suam quomodo fovendam <br /> arbitrarentur Ariani, possent ipsa Domini verba de <br /> Evangelio eradicare a; id est, Ego et Pater unum su­ <br /> mus : quod (ut dictum est) verbum e verbo transla­ <br /> tum, homousion Patres statuerunt.</p><p>3. Quod autem apud imperitos astruunt, multis <br /> debere credi, an paucis; eo quod Nicænum concilium <br /> in trecentis decem et octo Patribus celebratum est, <br /> Ariminense vero in octingentis triginta jactitant <br /> congregatum, ubi homousion callidi homines apud <br /> imperitos interpolare conati sunt, compendio refe- <span class="">PLSection A</span><br /> ram. Ecce homousion in paucis obtinuit, ut caeteris <br /> episcopis per totius orbis spatia constitutis sic inno­ <br /> tuisset, ut ejus se confessione gaudeant decorari. <br /> Quod si posLerior Ariminensis ( Videtur deesse con­ <br /> ventus) in tanta multitudine, ut asserunt, congrega­ <br /> tus est, ejus sectae episcopi per orbem multiplica­ <br /> rentur, populi crescerent, talis fides etiam ipsa im­ <br /> peria occuparet. Sed ubi 536 fraudis illius callidi­ <br /> tas per prudentes et probatissimos viros est agnita, <br /> ita homousion confirmatum est, ut vix Ariminensis <br /> reliquias ad probandos catholicos remansisse cer­ <br /> aamus. Ipsam urbem Ariminum, ubi hoc fraudis ne­ <br /> gotium gestum est, vel polius concinnatum, si com­ <br /> placet, consulamus. Utrum ipsius sectæ habeat epi­ <br /> scopum nescio : nam de Mediolano liberius astruam, <span class="">PLSection B</span><br /> ubi Auxentius sectæ suae venena ut callidus artifex <br /> fudit : cujus posterior Ambrosius dogma ita destruxit, <br /> Spiritu sancto repletus, ut nomen ejus post mortem <br /> in ipsa urbe a memoria viventium raderetur; et velut <br /> quoddam contagium ejus vocabulum habeatur. Per <br /> quem Ambrosium et Augusti tunc Gratiani fides fir­ <br /> mata est, et crementa in episcopis et populis magia <br /> magisque creverunt. Non enim omnipotens Deus; <br /> qui per omnes Scripturas Ecclesiae suae crementa <br /> pi omisit, deserere suam pollicitationem, et dimittere <br /> posset crescere falsitatem. Hoc de omnibus haeresi­ <br /> bus dictum sit.</p><p>4. Caeterum in consequentibus, adjuvante Deo, qui <br /> et cor instruit, et linguam regit, et de uno Deo, el <br /> de potentia, et invisibilitate, vel aequalitate Filii cum <span class="">PLSection C</span><br /> Patre, et Spiritus sancti deitate, quae Trinitas, ipsis <br /> nolentibus, unus tamen est Deus, talia testimonia <br /> ponentur, ut si contentionis tenebras non amaverint, <br /> lucem necesse sit videant veritatis. Et ne quempiam <br /> moveat quod diximus, Ecclesiae crementa per omnes <br /> Scripturas fuisse promissa, et si vindicant per hanc <br /> oppressionem fuisse concessa, noverint esse scriptum <br /> in Jeremia : Clamabit perdix, congregabit quos non <br /> peperit, faciet divitias suas non cum judicio (Jer. XVII. <br /> 11). Et hoc certissimum documentum est quia ca­ <br /> tholica fides nunquam nisi tribulationibus et perse­ <br /> cutionibus crevit: ut impleatur quod dictum est, <br /> Quia per multas tribulationes et angustias oportet nos <br /> viderc regnum Dei (Act. xiv, 21). Illius autem fidei <br /> crementa testantur exsilia innocentium. et proscri- <span class="">PLSection D</span><br /> ptiones miserorum, et tormenta et oppressio captivo­ <br /> rum. Sed video quosdam contradictores b parturien­ <br /> tes, et Donatistarum nobis objicere persecutiones, <br /> quorum furor legibus violentiam fecit, et legibus <br /> ista perpessi sunt. Nam si quos ex eis catholica ma­ <br /> ter pio sinu suscepit, sine ulla baptismi injuria, sine <br /> ulla oneris jactura, siLe ulla Spirilus sancti contu­ <br /> melia : ut qui voluntate conversi sunt, dolerent quia <br /> diu eos latuit caritas.</p><div><span class="titlem">Catholica testimonia de uno Deo.</span></div><p>5. Prima vox Dei, Audi, Israel, Dominus Deus <br /> tuus, Deus unus est ( Deut. VI, 4). In Deuteronomio, <br /> Dominus solus deducebat eos, et non fuit cum illis <span class="note" id="Note1"><span class="noteLabel">Note: </span>a Ms. Port., rad,re. </span> <span class="note" id="Note2"><span class="noteLabel">Note: </span>b Ms, Port., contradictiones. </span> <span class="pagebreak" id="index.xml-pb-d30e549">[Page 711]</span> <span class="">PLSection A</span><br /> Deus alienus (Deut. XXXII, 12). Item ibi, Videte, videte <br /> quia ego sum Deus, et non est alius præter me (Ibid., <br /> 59). In Exodo item, Non erunt tibi dii alii atsque <br /> me (Exod. xx, 3). Item, Sacrificans diis aliis absque <br /> me, eradicabilur (Ibid., 5) Item, Dominum Deum <br /> tuum adorabis, et illi soli servies (Deut. VI, 13). Item, <br /> Neque enim est alius Deus vel in cælo vel in terra, <br /> qui potest facere opera 537 tua, aut comparari ma- <br /> gnitudini tuæ (Deut. III, 24). In Osee propheta, Do­ <br /> minum præter me non noveris, el salvans non erit <br /> præter me (Ose. XIII, 4). In Isaia, Ego Deus, et non <br /> est præter me salvans : annuntiavi, et salvavi, et non <br /> erit in vobis alienus (Isa. XLIII, 11 ). Qui supra, Hæc <br /> dicit Dominus, qui fecit cælum; hic Deus qui exten­ <br /> dit terram , et fecit eam : non in vanum fecit eam, sed <span class="">PLSection B</span><br /> ut inhabitaretur. Ego sum, ego sum, et non est alius <br /> quis. Ego sum Deus, et non est al us (Isa. XLV, 18 ). <br /> Per meipsum juro, nisi prodierit de ore meo ju­ <br /> stitia, verba mea non reverientur : quoniam mihi flecte­ <br /> tur omne genu, et jurabitomnis lingua Deum a (Ibid., <br /> 22, 23 et 24). Qui supra, A sæculo non audivimus, <br /> neque oculi nostri viderunt Deum præter te (Isa. LXIV, <br /> 4 ); et, Ante me non fuit Deus, et præter me non erit <br /> alius quis (Isa. XLIII, 10). Ego Deus primus, et ego in <br /> ea quce superveniunt (Isa. XLIV, 6). In corpore Psal­ <br /> morum, Quis Deus præter Dominum nostrum ( Psal. <br /> XVII, 32)? Item, Quia Deus magnus sicut Deus noster? <br /> Tu es Deus qui facis mirabilia solus (Paal. LXXVI, 15). <br /> Item, Sciant gentes quoniam nomen tibi Dominus : tu <br /> solus altissimus super omnem terram (Psal. LXXXII, 16). <span class="">PLSection c</span><br /> Hoc magis Filio competit. In Regnorum, Ezechias <br /> adversus Sennacherib, Domine Deus Israel, tu es <br /> Deus solus regum omnium terræ ( I V Reg. XIX, 15). <br /> Qui supra, Dominus Deus noster, salvos nos fac de <br /> manu eorum : ut sciant omnia regna terræ quia tu es <br /> Dominus solus (Ibid., 19). Salomon in oratione ex­ <br /> pandit manus suas in coelum, et ait : Domine Deus <br /> Israel, non est similis tibi Deus nec in cælo sursum, <br /> neque in terra dcorsum (III Reg. VIII, 23). Et quam­ <br /> vis de uno Deo duo vel tria testimonia sufficerent, <br /> audiant tamen ii qui nobis duos d6os introducunt. <br /> Confitentur enim Deum Patrem, et Deum Filium : <br /> hoc sane verum est; sed qui non honorificat Filium <br /> sicut honorificat Patrem, hic impius est. Si enim <br /> debetur sacrificium vel honorificentia Patri, hoc de- <span class="">PLSection D</span><br /> betur et Filio. At cum majorem asseris Patrem, Ini­ <br /> norem Filium, duos deos introducis : in utroque sa­ <br /> crilegus, et non audiendo, Dominus Deus tuus, Deus <br /> unus est (Deut. VI, 4 ), et non honorificando Filium <br /> sicut honorificas Patrem. Nullos gradus interposuit <br /> Filius. Interroga Patris qure honorificentia b. Tu <br /> conaris ad utrorumque contumeliam, et Patris, quia <br /> ejus Filius non auditur, de quo Pater dicit, Ipsum <br /> audite (Matth. XVII, 5), et Filii, quem in suo præ­ <br /> . cepto audes contemnere. Sed jam alia testimonia de <br /> æqualitate Patris et Filii proponantur.</p><p><span class="">PLSection A</span></p><div><span class="titlem">Testimonia de æqualitate Patris et Filii.</span></div><p>6. In Apocalypsi, Et habebat in vestimento, vel in <br /> femore suo scriptum , Rex regum , et Dominus domi - <br /> nantium (Apoc. xix, 16 ; I Tim. vi, 15). Si de Patre <br /> hoc Apostolus dicit, hic manifeste de Filio dicitur. <br /> Ubi supra, Beatus et sanctus qui habet partem in re­ <br /> surrectione prima. In eis secunda mors non habet po­ <br /> testatem : sed erunt sacerdotes Dei et Christi ejus, et <br /> regnabunt cum eo (Apoc. xx, 6). Ubi supra, Ego sum <br /> a et <span class="foreign" lang="grc">ω</span>; initium et finis. Ego sitienti dabo fontem <br /> aquæ vitæ gratis. Qui ricerit, 538 possidebit hæc, et <br /> ero illi Deus, et ipse erit mihi filius (Apoc. XXI, 6). <br /> Ubi supra, Et templum non vidi in ea. Dominus enim <br /> Deus omnipotens est templum ejus, et Agnus (Ibid., <br /> 22). Nulla differentia. Ubi supra , Et ostendit mihi <span class="">PLSection B</span><br /> fluvium aquæ vitæ splendidum , procedeniem de sede <br /> Dei et Agni (Apoc. xxn , 1). Una sedes, non du.u. <br /> Ubi supra, Sedes Dei et Agni in illa erunt, et servient <br /> ei (Ibid., 3). In Epistola Joannis, Omnis qui non ma­ <br /> net in doctrina Christi, Deum non habet. Qui perma­ <br /> net in doctrina, et Filium et Patrem habet (II Joan <br /> 9). Filius prius. In Epistola Judæ, Dominatorem et <br /> Deum nostrum Jesum Christum negantes (Jud., 4). EI <br /> Deus, et Dominus. In Apocalypsi, Dicunt montibus et <br /> petris, Abscondite nos a facie sedentis in throno, et ab <br /> ira Agni : quoniam venit dies magnus irce ipsorum, et <br /> quis poterit stare (Apoc. VI, i6) ? Unum, vel æquale <br /> judicium. Ubi supra, Salus Deo nostro et Agno (Apoc. <br /> VII, 10). Ubi supra, Factum est regnum hujus mundi, <br /> Domini Dei nostri, et Christi ejus, et regnabit in sæ- <span class="">PLSection c</span><br /> cula sæculorum (Apoc. xi, 15). Regnabit, non Regna­ <br /> bunt. Ubi supra, Et audivi vocem magnam ut cœlo <br /> dicentem, Facta est salus, et virius , et regnum Dei <br /> nostri, et potestas Christi ejus (Apoc. XII, 10). Nulla <br /> divisio. Ubi supra, Et vidi, et ecce Agnus stabat super <br /> montem Sion, et cum illo centum quadraginta quatuor <br /> millia, habentes nomen ejus, et nomen Patris ejus <br /> scriptum in frontibus suis (Apoc. XIV, 1). Nunquid <br /> præjudicat, quia Filius prior nominatus est, ubi una <br /> potestas est? Ubi supra, Hi empti sunt ex hominibus, <br /> primitiæ Deo et Agno (Ibid., 4). Ubi supra, Hi cum <br /> Agno pugnabunt, et Agnus vincet eos : quia Dominus <br /> dominorum est, et Rex regum (Apoc. XVII, 14). Quid <br /> amplius habet Pater? Dicatur. Ad Hebræos, Abrahæ <br /> namque promittens Deus, quia neminem habuit per <span class="">PLSection D</span><br /> quem juraret majorem, juravit per semetipsum dicens <br /> (Hebr. vi, 13). Si de Palrc accipitur, visibilis erit ; <br /> si de Filio, major illo non erit. Pater in Evangelio, <br /> Ut omnes honorificent Filium , sicut honorificant Pa­ <br /> trem (Joan. v, 23). Et quia habet qui eum misit, hæc <br /> missio non de loco in locum. Nam et sol mittit ra­ <br /> dios, et non a se separatur. Item , Sicut Pater vivi­ <br /> ficat mortuos , ita et Filius quos vult vivificat (Ibid., <br /> 21). Ecce Filius, quos vult; ecce Spiritus, ubi vult. <br /> Filius dicit Philippo : Qui me videt, videt et Patrem <br /> (Joan. XIV, 9). Et iterum : Non credis quia ego in <span class="note" id="Note3"><span class="noteLabel">Note: </span>" Supra in response ad 10 object. Ananorum, non <br /> semel, per Deum.</span> <span class="note" id="Note4"><span class="noteLabel">Note: </span>b In IUS. Port. additur hic, Nullus gradus inter <br /> Filii Patrisque honorificentiam.</span> <span class="pagebreak" id="index.xml-pb-d30e822">[Page 713]</span> <span class="">PLSection A</span><br /> Patre, et Pater in me eat (Joan. XIV, 1 1) ? Ecce æqua­ <br /> litas Patris et Filii Item, Pater, clarifica Filium tuum, <br /> ut et Filius tuus clarificet te (Joan. XVII, 1). Par po­ <br /> testas. Sed sufficiunt ista de æqualitate Filii cum <br /> Patre.</p><div><span class="titlem">Testimonia de Filii deitate.</span></div><p>i. In Job : Qui extendit cœlum solus, et ambulat <br /> super mare tanquam super terram (Job ix, 8). In Je­ <br /> remia : Hic Deus noster, et non deputabitur alius <br /> absque eo; qui invenit omnem viam prudentiæ, et de­ <br /> dit eam Jacob puero suo , et Israel dileclo suo. Post <br /> hæc in terris visus est, et cum hominibus conversa­ <br /> tus est (Baruch III , 36, 37, 38). Nunquid quia hic <br /> persona Filii expressa est, dicendo, Quia non deputa­ <br /> bitur alius absque eo , Patrem a deitate separamus ? <br /> <span class="">PLSection B</span><br /> In Isaia : Fatigata est Ægyptus, et negotiatio Æthio­ <br /> piæ. Multi ad te venient, et tui erunt servi; et ambu­ <br /> labunt post te , alligati compedibus ; et adorabunt te , <br /> et te deprecabuntur : quoniam in te est Deus , et tu <br /> es Deus solus, et nesciebamus : Deus Israel, 539 <br /> Salvator noster (Isa. XLV, 14, 15). In hoc clarissimo <br /> testimonio I non solum deitas Filii, sed et summa <br /> cum Patre ostenditur æqualitas. Nam quod ait, In <br /> te est Deus, et tu es Deus, hoc in Evangelio dictum <br /> est, Ego in Patre, et Pater in me est (Joan. XIV, 11). <br /> Ad Romanos : Quorum patres, et ex quibus Christus, <br /> qui est super omnia Deus benedictus in sæcula (Rom. <br /> ix , 5). Propria deitas Filii. Ad Corinthios secunda : <br /> Qui est imago invisibilis Dei (II Cor. iv, 4). Si imago, <br /> veritas. Ubi supra : Deus erat in Christo, mundum <span class="">PLSection C</span><br /> reconcilians sibi (11 Cor. v, 19). Si Deus totus, non <br /> ex parte. Ad Ephesios : Evangelizare incomprehensi­ <br /> biles divitias Christi (Ephes. III, 8). Nunquid Cliristi <br /> soLius, et non Patris? Ad Colossenses : Quia in ipso <br /> complacuit habitare omnem plenitudinem divinitatis <br /> corporaliter (Coloss. II, 9). Hic adverte quia et omnem <br /> plenitudinem et divinitatem : ubi nihil est quod ad­ <br /> datur. Ubi supra : Ut ostenderet Deus divitias sacra­ <br /> menti sui inter gentes : quod eat Christus (Coloss. x, <br /> 27). Ecce, divitiae Dei Christus est. Ubi supra : Ut in <br /> agnitione sacramenti Dei, quod est Christus : in quo <br /> sunt omnes thesauri sapientiæ et scientiæ absconditi <br /> (Coloss. II, 3). Integra plenitudo. Ad Philippenses : <br /> Qui cum in forma Dei esset constitutus (Philip. JI, 6;. <br /> Audis formam, et negas aequalem ? Ubi supra : Ipse <span class="">PLSection D</span><br /> autem Deus Pater, et Dominus noster Jesus Christus <br /> dirigat viam nostram ad vos (I Thess. m, 11). Ecce <br /> ambo dirigunt: par potestas. Ad Timotheum prima: <br /> Ut serves mandatum irreprehensibile, usque ad adven­ <br /> tum Domini nostri Jesu Christi, quem suis temporibus <br /> ostendet beatus, et solus potens (I Tim. v, 14), etc. <br /> Nunquid quia dixit, Solus potens, excluditur Pater a <br /> potentia? Ad Titum : Illuxit autem omnibus homini­ <br /> bus gratia Dei, et Salvatoris nostri Jesu Christi (Tit. <br /> u, 11). Ubi supra (v. 13) : Exspectantes beatam spem <br /> et adventum gloriæ magni Dei et Salvatoris nostri <br /> Jesu Christi. Si magnus Deus Filius, nihil habet mi­ <br /> nus. Ubi supra : Cum autem benignitas et humanitas <br /> illuxit Salvatoris nostri Jesu Christi (Tit. III, 4). <br /> Hic nec humanitatem tacuit, nec divinitatem. Joan- <span class="">PLSection A</span><br /> nes ad Parthos : Ut credamus in vero Filio ejus Jesu <br /> Christo. Iiic est verus Deus, et vita æterna (1 Joan. v, <br /> 20). In hoc testimonio qui negat Filio perfectionem <br /> Dei, Antichrislus est. Petri secunda : Sic enim abun- <br /> danter ministrabitur vobis introitus in æternum re­ <br /> gnum Domini nostri et Salvatoris Jesu Christi (II Pet. <br /> i, 11). Et quamvis haec pauca testimonia de deitate <br /> Filii, quasi de magno mari ipsarum Scripturarum <br /> stilla elevata sit : cum omnis Scriptura tam ejus <br /> deitati quam etiam ejus pro assumpta carne huma­ <br /> nitati perhibeat testimonium, sicut ipse in Evan­ <br /> gelio secundum Joannem ait : Scrutamini Scriptu­ <br /> ras, quia vos putatis in ipsis vitam æternam habere : <br /> et illæ sunt quæ testimonium perhibent de me (Joan. <br /> v, 39). Non ait, De nobis, ne duos introduceret <span class="">PLSection  B</span><br /> deos. In Luca dixit ad eos Jesus : Hæc sunt verba <br /> quæ locutus sum vos , cum adhuc essem vobiscum: <br /> quoniam necesse est impleri omnia quæ scripta sunt in <br /> lege Moysi, et prophetis, et PsalMis, de me (Lur. <br /> XXIV, 44). Nunquid excludit Patrem a testimonio <br /> Scripturarum, quia et hic ait, De me? De omnipoten­ <br /> tia Filii in Salomone : Omnipotens sermo tuus, Do­ <br /> mine; de cœlis a regalibus sedibus venit (Sap. XVIII, <br /> 15). In Zacharia : O, fugite de terra aquilonis, dicit <br /> Dominus : eo quod ex quatuor ventis cœli colligam <br /> vos. Dicit Dominus : In Sion 540 salvamini qui ha­ <br /> bitatis in filia Babylonis. Propter quod hæc dicit Do­ <br /> mninus omnipotens : Post gloriam misit me ad gentes <br /> quæ vos exspoliaverunt. Propter quod qui tangit vos, <br /> tanquam qui tangit pupillam oculi ejus. Propter quod <span class="">PLSection C</span><br /> inducam manum meam super eos, et erunt præda præ­ <br /> dantibus eos; et scietis qua Dominus omnipotens mi­ <br /> sit me (Zach. it, i et seq.). Sursum omnipotens dicit, <br /> <br /> deorsum omnipotens mittit: nunquid duo omnipo. <br /> tentes ? Amos propheta : Dominus qui tangit terram <br /> et movet eam, et lugebunt omnes commorantes in ea ; <br /> et ascendet sicut fluvius AEgypti, qui ædificat super <br /> cœlum ascensionem suam, et remissionem suam super <br /> terram confirmat: qui vocat aquas maris, et effundit <br /> eas super faciem terra : Dominus omnipotens est no­ <br /> men ejus (Amos ix, 5). Nonne hæc omnia Filio intel­ <br /> liguntur convenire? qui descendens terram tetigit, <br /> passione commovit, et de terris ascendit in caelum, <br /> et super terram descendit e cœlo, sicut ipse promi­ <br /> sit in Apocalypsi (Cap. III, 14) : Hæc dicit qui est <span class="">PLSection D</span><br /> testis fidelis, initium creaturas Dei : Qui est, et qui <br /> erat, et qui venturus est, Dominus omnipotens (Apoc. <br /> i, 8). Movet, quia dixit, Initium creaturæ Dei; mo­ <br /> veat, quia dictum est, Dominus omnipotens : ut hoc, <br /> de deitate ; illud , quod natus est, de Maria Virgine.</p><div><span class="titlem">Testimonia de Trinitate.</span></div><p>8. In Evangelio : Ite, baptizate gentes in nomine <br /> Patris, et Filii, et Spiritus sancti (Matth. XXVIII, 19). <br /> In nonine, non In nominibus. Item : Simile est re­ <br /> gnum cælorum mulieri quæ abscondit fermentum in <br /> farinæ satis tribus, donec fermentaretur totum (Matth. <br /> XIII, 33). Hic mulier ponitur Ecclesia, quæ æquis <br /> ponderibus fidem Patris, et Filii, et Spiritus sancti iu <br /> corda credentium abscondit.InApocalypsi : Sanctus. <span class="note" id="Note5"><span class="noteLabel">Note: </span>.PATROL. LXV. </span> <span class="note" id="Note6"><span class="noteLabel">Note: </span>23 </span> <span class="pagebreak" id="index.xml-pb-d30e1107">[Page 715]</span> <span class="">PLSection A</span><br /> sanctus, sanctus Dominus Deus Sabaoth (Apoc. IV, <br /> 8). Tertio audio sanctus , et unum Domiuum Deum. <br /> Ubi supra : Et dixit mihi angelus : Hæc verba vera <br /> Dei sunt. Et cecidi ante pedes ejus ut adorarem eum; <br /> et dixit mihi: Vide ne feceris; conservus tuus sum, et <br /> fratrum tuorum habentium testimonium Jesu, et spiri­ <br /> tus prophetiæ (Apoc. xix, 9, 10). Quid tam luce cla­ <br /> rius ad ostendendam Trinitatem, nisi verba vera Pa­ <br /> tris, testimonium Filii, donum prophetiæ Spiritus <br /> sancti? In Psalmis : Apud te est fons vitae , et in lu­ <br /> mine tuo videbimus lumen (Psal. XXXV, 10). Apud <br /> Deum Patrem fons vitæ Christus ; et quia lumen est <br /> in ipso , illuminator videtur Spiritus sanctus: quia <br /> qui Spiritum Christi non habet, hic non est ejus <br /> (Rom. VIII, 9). In psalmo LXVI, 8 : Benedicat nes <span class="">PLSection B</span><br /> Deus , Deus noster, benedicat nos Deus , et metuant <br /> eum omnes fines terræ. Ter audio Deum, et unum <br /> prædicat metuendum. In Epistola Joannis : Tres sunt <br /> in cœlo qui testimonium reddunt, Pater , Verbum, et <br /> Spiritus : et tres unum sunt ( I Joan. v, 7). Quid di­ <br /> cam de patriarcha Abraham? qui cum trium speciem <br /> virorum videret, unum in eis Deum cognovit , cum <br /> dicit: Dominator Domine (Gen. XVIII, 3). Corporali <br /> ministerio tribus exhibet humanitatis officium; ab <br /> uno tamen prolis suscepit beneiicium , dum dicitur <br /> ei : Ad hoc tempus veniam, et erit Saræ filius (vers. <br /> 10). Non dixit veniemus, sed veniam : ne plebem <br /> deorum introducere videretur. Nam ut noveris Tri­ <br /> nitatem simul habitare , 541 simul immunditiam <br /> declinare , audi quid in Evangelio Dominus dicat: <span class="">PLSection c</span><br /> Qui me diligit diligetur a Patre meo, et ego diligam <br /> eum (Joan. xiv, 21); et, Veniemus, ego et Pater <br /> meus, et mansionem apud illum faciemus (v. 23). <br /> Ecce, Pater et Filius unam habitant mansionem. <br /> Quid Spiritus sanctus? Audi Apostolum dicentem : <br /> Templum Dei estis , et Spiritus Dei habitat in vobis <br /> (1 Cor. III, 16). Ostensus est Pater, et Filius, et Spi­ <br /> ritus sanctus simul habitare; ostendatur ipsa Trini­ <br /> tas simul immunditiam declinare. Apud Salomonem <br /> habes : Perversae autem cogitationes separant a Deo: <br /> hoc de Patre. Quoniam in malivolam animam non in­ <br /> troibit Sapientia : hoc de Filio. Spiritus enim san­ <br /> atus disciplinæ effugiet fictum, et auferet se a cogitatio­ <br /> nibus quæ sunt sine intellectu (Sap. It 3,4, 5): hoc <br /> de Spiritu sancto. Sed ut compendio intellectus, <span class="">PLSection I)</span><br /> Scripturae sensum de natura Trinitatis uniter dicen­ <br /> tem colligas , in Exodo item habes : Ego sum Deus <br /> Abraham, et Deus Isaac, et Deus Jacob (Exod. III, 6). <br /> In psalmo : Vivit Dominus, et benedictus Deus meuis, <br /> et exaltetur Deus salutis meæ (Psal. XVII, 47). Paulus: <br /> Idem Spiritus, idem Dominus, idem Deus (1 Cor. XII, <br /> 4, 5, 6). Nunquid offendit catholicum sensum quia <br /> Spiritus prius nominatus est? Item si Dominum <br /> quæras ipsam Trinitatem dictam , audi: Afferte Do­ <br /> mino gloriam et honorem, afferte Domino gloriam no­ <br /> mini ejus (Psal. XXVIII, 2). Quia Rex ipsa Trinitas : <br /> Auferte portas, principes, vestras, et elevamini, porta <br /> æternales, et introibit Rex gloriæ. Quis est iste Rex <br /> gloriæ? Dominus virtutum ipse est Rex gloriæ (Psal. <br /> XXIII, 9). Testimonium datum, Deum tertio repeti- <span class="">PLSection A</span><br /> tum, Dominum tertio appellatum Regem. Nec dii, <br /> nec domini, nec reges distincti sunt, quia in trina <br /> nomina et personas discernuntur : nam una deMas, <br /> unum dominium , unum regale imperium. Qui huic <br /> veritati studio male vincendi contradicit, non dico <br /> dainnabitur, sed jam damnatus est.</p><div><span class="titlem">Testimonia de Spiritu sancto, quia Deus est.</span></div><p>9. In principio libri Genesis : Et Spiritu, Dei fere­ <br /> batur super aquas (Genes. i, 2) : qui in figura ba­ <br /> ptismi aquas sanctificaret,non qui lassando pausaret. <br /> In Job : Spiritus divinus est qui fecit me, et Spiritus <br /> Omnipotentis qui docet me (Job XXXIII, 4). In divini­ <br /> late perfectio. In Evangelio : Spiritus est Deus, et <br /> qui adorant eum, in spiritu et veritate oportet adorare <span class="">PLSection B</span><br /> (Joan. IV, 24). Item : Non enim ad mensuram dat <br /> Deus Spiritum (Joan. III, 31). Ecce Spiritus immen­ <br /> sus cat. Ad Nicodemum: Spiritus enim ubi vult spirat, <br /> et vocem ejus audis, et nescis unde veniat vel quo va­ <br /> dat (Ibid., 8). Quando audis, Ubi vult, propria po­ <br /> testas est. In seipso Christus: Spiritus Domini super <br /> me (Luc. IV, 18). Nisi pius revocet has voces intelle­ <br /> ctus, major erit Spiritus Filio. Item : Jesus repletus <br /> Spiritu sancto, reversus eat ab Jordane (Ibid., 1). Si­ <br /> milis intellectus. Item : Si ergo videritis Filium ho­ <br /> minis ascendentem ubi erat prius. Spiritus est qui vi­ <br /> vificat : nam caro non prodest quidquam (Joan. VI, <br /> 63). Nihil minus habet deitatis qui vivificat. Item : <br /> Cum venerit Paracletus, Spiritus veritatis, quem Pa­ <br /> ter mittet in nomine meo, ipse introducet vos in om­ <span class="">PLSection c</span><br /> nem veritatem, et docebit vos (Joan. XVI, 13). Deus <br /> est qui introducet in omnem veritatem. In Actibus <br /> apostolorum, Petrus Cornelio : 542 Jesum a Na­ <br /> zareth, quem unxit Deus Spiritu sancto (Act. x, 38). <br /> Homo unctus est, non Deus. Item Ananiæ : Quare <br /> tentavit Satanas cor tuum, mentiri te Spiritui san­ <br /> cto (Act. v, 3) ? Et infert: Non es mentitus homini­ <br /> bus, sed Deo (vers. 4). Item : Hæc dicit Spiritus <br /> sanctus : Segregate mihi Saulum et Barnabam, in mi­ <br /> nisterio quo vocavi eos (Act. XIII, 2). Hic nec Patris <br /> nec Filii inducit personam , quos tamen sanus in­ <br /> tellectus non separat a jussione. Item Apostolus gen­ <br /> tbus per Epistolam : Placuit, inquit, Spiritui sancto, <br /> et nobis, non imponere vobis amplius quam ut ab.,;­ <br /> neatis ab idolis, a fornicatione, et sanguine (Act. xv. <span class="">PLSection I)</span><br /> 28). Nunquid hæc jussio sine Patre et Filio facta est ? <br /> Item ibi : Dixit autem Spiritus Petro: Exsurgens va­ <br /> de cum illis, quia ego eos misi ad te (Act. x, 19). <br /> Nunquid nisi creator imperat creaturæ ? Item ibi : <br /> A Mileto autem Paulus mittens Ephesum, convocavit <br /> presbyteros et majores natu (Act. xx, 17) ; et post <br /> mullam exhortationem intulit: Attendite gregem <br /> Christi, in quo vos Spiritus sanctus constituit episco­ <br /> pos (Ibid., 28). Nunquid ab hac constitutione sacer. <br /> dotis separatur Pater aut Filius ? Paulus ad Roma­ <br /> nos : Spiritus autem vita ceterna, et pax (Rom. vm, <br /> 6). Hoc Pater, hoc Filius, hoc Spiritus sanctus; sed <br /> una vita, non tres. Ubi supra : Spiritus vita est pro­ <br /> pter justitiam (Ibid., 10). Hoc Pater, hoc Filius. Ubi <br /> supra : Si autem Spiritus ejus, qui suscitavit Christum <span class="pagebreak" id="index.xml-pb-d30e1379">[Page 717]</span> <span class="">PLSection A</span><br /> a mortuis, habitat in vobis (v. 11). Qualis hic est <br /> Deus qui carnem Creatoris a mortuis suscitavit? <br /> Ubi supra : Non enim accepimus spiritum servitutis <br /> (v. 15). Nullus liber nisi Deus, quod est Spiritus <br /> sanctus. Ubi supra: Deus autem apei repleat vos <br /> omni gandio et pace in credendo: in abundantia spei <br /> et virtute Spiritus suncti (Rom. xv, 13). Sicut Chri­ <br /> stus virtus Dei, ita Spiritus sanctus. Ubi supra: Ut <br /> fiat oblatio gentium sanctificata in Spiritu sancto <br /> (Ibid., 16). Spiritus sicut vivificat, ita et sanclilicat. <br /> Ubi supra Non enim audeo aliquid loqui eorum quæ <br /> per me non eflicit Christus in obedientium gentium, <br /> verbo et factis; per potentiam signorum et prodigiorum, <br /> in virtute Spiritus sancti (Ibid., 18, 19). Virlus Filius, <br /> virtus Spiritus, virtus Pater ; sed una, non tres. Ad <span class="">PLSection B</span><br /> Corinlhios prima : Spiritus autem omnia scrutatur. <br /> Nemo novit quæ sunt Dei, nisi Spiritus ejus (1 Cor. <br /> II, 10, 11). Ubi supra : Templum Dei estis, et Spiri­ <br /> tus Dei habitat in vobis (I Cor. III, 16). Deus est qui <br /> babitat in templo suo. Ubi supra : Abluti et sanctifi­ <br /> cati estis in nomine Domini nostri Jesu Christi, et Spi­ <br /> ritu Dei nostri (I Cor. vi, 11). Ecce simul mundant, <br /> simul sanctificant Filius et Spiritus sanctus. Ubi su­ <br /> pra : Omnia 'Operatur unus atque idem Spiritus, diri­ <br /> dens unicuique prout vult (1 Cor. XII, 11). Qui libere <br /> quod vult facit, nulli est subditus. Ad Corinthios se­ <br /> cunda : Epistola scripta, non atramento, sed Spiritu <br /> Dei vivi (11 Cor. III, 5). Spiritus hominus non est mi­ <br /> nor homine ; quanto magi Spiritus Dei ! Ubi supra: <br /> Littera occidit, Spiritus autem vivificat (Ibid., 6). <span class="">PLSection c</span><br /> Qui vivificat Deus est: quia Dominus mortificat et <br /> vivificat (I Reg. II, 6). Ad Galatas: Ut benedictionem <br /> Spiritus accipiamus per fidem (Gal. III, 14). Deus <br /> est qui benedicit. Ubi supra : Spiritu vivimus, Spiri­ <br /> tu et ambulemus (Gal. v, 25). Qui rursum benedicit, <br /> ipse viviticat ut Deus. Ubi supra : Qui seminaverit <br /> in Spiritu, de Spiritu metet vitam æternam (Gal. VI, <br /> 8). In his tribus testimoniis ad Galatas, Spiritus et <br /> benedicit, et vivificat, et dat vitam æternam. Ad <br /> Ephesios : In quo credentes signati estis in Spiritu <br /> 543 sancto (Ephes. I, 13). Signamur in nomine <br /> Patris, et Filii, et Spiritus sancti. Ubi supra: In quo <br /> vos ædificamini in habitaculum Dei in Spiritu (Ephes. <br /> n, 22). Item : Revelatum est sanctis ejus apostolis in <br /> Spiritu, esse gentes cohæredes (Ephes. III, 5). Omnia <span class="">PLSection D</span><br /> operatur unus atque idem Spiritus : hæredes facit. <br /> Ubi supra : Ut det vobis secundum divitias claritatis <br /> suæ, virtutem a corroborari per Spiritum suum (Ibid., <br /> 16). Non corroborat nisi Deus. Ubi supra: Solliciti <br /> servare unitatem Spiritus in vinculo pacis (Ephes. IV, <br /> 3). Pax Christus. Nunquid duæ paces ? Ubi supra : <br /> Et gladium Spiritus, qui est sermo Dei (Ephes. VI, 17). <br /> Sermo Dei Christus ; Spiritus sanctus sermo Dei. <br /> Nunquid duo sermones ? Ad Philippenses : Sive ab­ <br /> sens audiam de vobis, quia statis in uno Spiritu <br /> (Philip. I, 27), hoc est in Deo. Ad Thessalonicen­ <br /> ses: Assumpsit vos Deus ab initio ad salutem in sancti­ <br /> ficatione Spiritus (II Thess. II, 12). Ad Timotheum <span class="">PLSection A</span><br /> prima: Magnum est pietatis sacramentum, quod ma­ <br /> nifestatum est in carne, justificatum est III Spiritu <br /> (I Tim. III, 16). Ecce etiam Christi incarnationem <br /> Spiritus sanctus sanctificat. Ad Timotheum secunda: <br /> Bonum fidi icommissum custodi, per Spiritum sanctum <br /> qui habitat in nobis (II Tim. I, 14). Si Deus non esset <br /> Spiritus, non auderet Apostolus per ipsum discipu­ <br /> lum adjurare. Insuper, qui habitat in nobis. Ad Ti­ <br /> tum : Salvo, nos fecit per lavacrum regenerationis, <br /> per Spiritum sanclum (Tit. III, 5). Petri ad gentes : <br /> Nuntiata vobis sunt per eos qui evangelizaverunt vobis, <br /> Spiritu sancto misso de cælis: in quo concupiscunt <br /> angeli prospicere (I Petr. I, 12). Deus est quem cu­ <br /> piunt angeli prospicere. Ubi supra : Christus pro <br /> peccatis nostris mortuus est, justus pro injustis: ut nos <span class="">PLSection B</span><br /> offerret Deo, mortificatos quidem carne, vivificatos <br /> autem Spiritu (I Petr. III, 18). Ubi supra : Ut judi­ <br /> centur quidem secundum hominem in carne, vivant <br /> autem secundum Deum in Spiritu ( I Petr. IV, 6). <br /> Ubi supra : Si exprobramini in Christo, quoniam glo­ <br /> riæ Domini Spiritus in vobis requiescit (Ibid., 14). <br /> Gloria Patris Christus est, gloria Spiritus sanctus. <br /> Nunquid duæ gloriae ? Petri secunda : Hæc primum <br /> intelligentes, quod omnis prophetia Scripturæ propria. <br /> interpretatione non fit. Non enim voluntate humana <br /> allata eat aliquando prophetia, sed Spiritu sancto acti <br /> locuti sunt homines Dei (11 Petr. I, 0, 21). Nullos <br /> inspirat prophetiæ donum nisi Deus. Joannis ad <br /> Parthos : In hoc scimus quia manet in nobis, de Spi­ <br /> ritu sancto quem dedit nobis (1 Joan. n', 21). Ubi su­ <span class="">PLSection c</span><br /> pra : Quoniam in eo manemus, et ipse in nobis ; quia <br /> de Spiritu suo dedit nobis (7 Joan. IV, 13). Dedit, <br /> quod audis, operatio est virtutis, non separatio dei­ <br /> tatis. In Apocalypsi : Et post dies tres et dimidium, <br /> Spiritus vitæ a Deo intravit in eos ; et steterunt super <br /> pedes suos (Apoc. xi, 11). Quod a Deo procedit, <br /> Deus est. Ubi supra : Scribet Beati mortui qui in Do­ <br /> mino moriuntur. Amodo jam dicit Spiritus ut requie- <br /> scant a laboribus suis (Apoc. xiv, 13). Non dixit Pater. <br /> non dixit Filius, sed Spiritus, qui per hanc jussio­ <br /> nem ostenditur Deus. Ad Hebræos : Si enim sanguis <br /> taurorum et hircorum, et cinis vitulæ aspersus, in­ <br /> quinatos sanctificat ad emundationem carnis, quanto <br /> magis sanguis Christi, qui per Spiritum sanctum seipsum <br /> obtulit immaculatum Deo (Hebr. IX, 13, 14)! Hoc <span class="">PLSection D</span><br /> testimonium docet cujus potestatis sit Spiritus san­ <br /> ctus, per quem caro Christi exhibetur immaculata. <br /> Ubi supra : Irritam quis faciens legem Moysi, sine ul- <br /> la miseratione, duobus 544 vel tribus testibus mori­ <br /> tur : quanto magis putatis deteriora mereri supplicia <br /> qui Filium Dei conculcaverit, et sanguinem Testamenti <br /> pollutum duxerit, et Spiritui gratiæ contumeliam fece­ <br /> rit (Hebr. x, 28, 29)! Ecce qualis ultio pro injuria <br /> Filii et Spiritus sancti. Ubi supra : Judicem omnium <br /> Deum, et Spiritus justorum perfectorum, et Testamenti <br /> Novi mediatorem Jesum Chritum (Hebr. xn, 23). <br /> Hoc testimonium convenit Trinitati, quia et Pater, <br /> et Filius, ct Spiritus sanctus hic nominatus est. Quia <span class="note" id="Note7"><span class="noteLabel">Note: </span>a Forte, virtute; ut in Græco textu et apud Vulg. versionem. </span> <span class="pagebreak" id="index.xml-pb-d30e1645">[Page 719]</span> <span class="">PLSection A</span><br /> omnipotens est Spiritus sanctus, in Salomone : Sp­ <br /> ritus sanctus, multiplex, subtilis, disertus, securus, <br /> incontaminatus, omnem habens virtutem (Sap. VII, 22). <br /> Et negas omnipotentem ? Quia judex est Spiritus <br /> sanctus, dicit Domiuus : Si abiero, mittam eum ad <br /> vos ; et cum venerit, ipse arguet mundum de peccato, <br /> de justitia et de judicio (Joan. xvi, 7, 8). Vides ju­ <br /> dicem, qui etiam ipsum, si dicendum est, vindicat <br /> Salvatorem : et audet ei quisquam subtrahere deita­ <br /> tem ? Et quid dicam amplius de deitate Spiritus san­ <br /> cti ? quem pertimescit David dicens : Quo ibo, Domi­ <br /> ne, a Spiritu tuo, aut a facie tua quo fugiam (Psal. <br /> CXXXVIII, 7) ? Et ut concludam, tantus ac talis est <br /> Spiritus sanctus, in quo si quis blaspbemaverit, in­ <br /> veniet eum non sibi relaxantem, neque in isto Me­ <span class="">PLSection n</span><br /> culo, nequc in fuluro.</p><div><span class="titlem">Fides catholica.</span></div><p>10. Ineffabilem illam Divinitatis substantiam vel na­ <br /> turam humanis verbisexprimere impossibileest: incon­ <br /> vertibilem, immutabilem, impassibilem, simplicem, in­ <br /> compositam, indivisibilem, inaccessam lucem, ines­ <br /> . plicabilem virtutem, sine fine magnitudinem, gloriam <br /> inconspicabilem, bonitatem concupiscibilcm, inexqui­ <br /> situm decorem, qui mentis quidem puræ contingat et <br /> moveat affectum, indicari autem atque explicari non <br /> possit. Ubi est Pater, et Filius, et Spiritus sanctus, sola <br /> natura quæ creata non est, dominationis potestas, bo­ <br /> nitas naturalis. Pater initium omnium, causa cuncto­ <br /> rum, radix viventium: a quo procedit fons vita, virtus <br /> et imago indemutata invisibilis Dei, qui est Filius a <span class="">PLSection C</span><br /> Patre genilus. Verbum, sive ratio vivens ; qui erat <br /> semper , et erat apud Deum, et Deus erat, non fa­ <br /> ctus ex Patre ante saecula, non assumptas postmodum <br /> vel adoptatus in filium , non possessione vel factura, <br /> sed creator et factor omnium : qui est omnia quæ <br /> Pater est; cui Pater omnia quæ habet gignendo de­ <br /> dit. Et ubi ergo qui dedit, gignendo dedit; et qui <br /> accepit, nascendo accepit; non inopi subventum est, <br /> sed ipsa copia nata est. Non enim ille qui accepit, <br /> illi qui dedit potest esse inæqualis, quia et hoc na­ <br /> scendo accepit ut esset æqualis. Nihil enim Patre mi­ <br /> nus habet ille qui dixit: Omnia quæ habet Pater mea <br /> sunt (Joan. XVI, 15). Et quia femeiipsum exinanivit, <span class="">PLSection A</span><br /> formam servi accipiens, non formam Dei perdens, <br /> in eadem forma servi factus est obediens usque ad <br /> mortem, mortem autem crucis ; in qua paulo minus <br /> minoratus est ab angelis, ut in forma Dei maneret <br /> æqualis ; quia non est forma illa mutabilis. Qui in <br /> coelo spiritibus mundis intellectualibus in forma Dei <br /> et Deo aequalis, ut Deus 545 præbet exemplum ; ut <br /> se idem exemplum redeunti etiam lapso præberet <br /> homini, qui propter immundiliam peccatorum pœ­ <br /> namque mortalitatis Deum videre non poterat: se4 <br /> metipsum exinanivit non amittendo diviuitatem suam, <br /> sed assumendo humanitatem nostram : et formam <br /> servi accipiens, venit ad nos in hunc mundum, qui <br /> in hoc mundo erat, quia mundus per ipsum factus <br /> est Joan. I, 10), ut exemplum sursum videntibus <span class="">PLSection n</span><br /> Deum, exemplum deorsum mirantibus hominem : <br /> <br /> exemplum sanis ad permanendum, exemplum infir­ <br /> mis ad convalescendum; exemplum moriluris ad <br /> non limendum, exemplum mortuis ad resurgendum <br /> fieret: ipse in omnibus primatum tenens : ut quia <br /> homo ad beatitudinem sequi non debebat nisi Deum, <br /> et sentire non poterat Deum ; sequendo. Deum ho­ <br /> minem factum, simul sequeretur et quem sentire <br /> poterat, et quem sequi debebat. Amemus ergo eum, <br /> et inhæreamus illi, caritate diffusa in cordibus no­ <br /> stris per Spiritum sanctum qui datus est nobis. Hic <br /> Spiritus ct vita est, et vivificans lux, et illuminans ; <br /> bonus, et bonilas ; Spiritus rectus, Spiritus princi­ <br /> palis, qui est Dominus omnium; mittens apostolos, <br /> separans sibi ministros, templa sibi ipse constituens, <span class="">PLSection C</span><br /> inspirans ubi vult, dividens donaliones Spiritus prout <br /> vult. Spiritus adoptionis, Spiritus veritatis, Spiritus <br /> sapientiæ et intellectus, scientiae, consilii, virtutis, <br /> et timoris Dei: per quem Pater agnoscitur, et Filius <br /> glorificatur. Neque enim dignum est, aut Filium ali­ <br /> quando defuisse Patri, aut Spiritum Filio: esset <br /> enim in maximis defraudata divinilas, et velut inglo­ <br /> rium atque indignum duceretur, si velut ex pœniten­ <br /> tia et præpostero consilio Deus ad perfectionis ple­ <br /> nitudinem pervenisset. Qui potest capere capiat <br /> (Matth. XIX, 12) : qui nondum potest, oret ut capiat, <br /> credat ut capiat-: quia scriptum est: Nisi credideritis, <br /> non intelligetis (Isa. VII, 9, secundum LXX).</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:50:55Z.
	       SAXON HE 9.8.0.5.
		 --></address></div></body></html>