<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">EPISTOLX VIII j.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">EPISTOLX VIII <sup>j</sup>.</span></span></h2><p><span class="smallcap">SEU RESCRIPTUM AMBROSII, ALIORUMQUE EPISCOPORUM AD SIRICIUM PAPAM DE CAUSA SUPRADICTA</span>.</p><p><span style="font-style:italic">Joviniani ac sociorum errores recensent ac refellunt. Primo quod meritorum gradus tollant et virginitati aequent conjugium : tum quod Mariae in partu virgi- nitatem negent; deinde, quod jejuniis adversentur. Postremo, ubi notarunt eorum de Christi nativitate sententiam Manichaeis suffragari, Siricii judicio de eorum damnatione subscribunt</span>.</p><p>Hanc epistolam Ambrosii vide ad opera ejusdem sancti Patris, tom. nostrae Patrol. XVI, col. 1123.)</p><p>MONITUM IN EPISTOLAM SEQUENTEM.</p><p>I. <span style="font-style:italic">Quid quaerendum.</span>—Circa hanc epistolam non una exsistit quaestio. Nam et de auctore ejus inter <span class="">PLSection B</span> eruditos non convenit. Neque major est illorum de Bonoso, cujus occasione scripta est, consensio. Quis enim illius error, seu crimen, quae sedes, an etiam ipse fuerit qui ab antiquis Bonosiacorum dux dictus est, ambigunt. Ad haec illustranda primum tempus quo ipsa scripta est epistola nosse juverit. <span class="note" id="Note1"><span class="noteLabel">Note: </span><sup>d</sup> Quesn. cum duobus mss., <span style="font-style:italic">eos quid aliud :</span> ac deinde nullius, quod sciam, exemplaris auctoritate, post verbum <span style="font-style:italic">annuntiabant subjicit, excommunicavi- mus. Omnium ergo nostrum.</span></span> <span class="note" id="Note2"><span class="noteLabel">Note: </span><sup>e</sup> Ita duo antiquiores mss. Colb. et Pith. cum Quesn. At Crab. et Merlin. ex mss. coll. Hisp. et Isid., <span style="font-style:italic">unum factam constat esse sententiam.</span> Edit. Rom., <span style="font-style:italic">una lata fuit sententia.</span> Lab., <span style="font-style:italic">una suscitata fuit sententia.</span> Hinc manifestum est coetum illum, qui a digniori <span class="">PLSection C</span> gradu <span style="font-style:italic">presbyterium</span> appellabatur, non presbyteris solis, sed etiam diaconis ac reliquis clericis interdum constitisse.</span> <span class="note" id="Note3"><span class="noteLabel">Note: </span><sup>f</sup> In mss. ut apud Isidorum Hispal. lib. de Scrip. eccl. c. 3, et Merlin. <span style="font-style:italic">Ausentius</span>.</span> <span class="note" id="Note4"><span class="noteLabel">Note: </span><sup>g</sup> Sic mss. magno consensu cum edit. Rom. et Quesn. At Rem. et Ambros. <span style="font-style:italic">Prontinus.</span> Baron. <span style="font-style:italic">Pon- tinus,</span> et ad marg. <span style="font-style:italic">Frontinus.</span></span> <span class="note" id="Note5"><span class="noteLabel">Note: </span><sup>h</sup> Veteres coll. Hisp. codices Laudun. et Noviom. necnon plerique coll. Isid. cum Merl. et Crab. <span style="font-style:italic">ac- centores.</span> Rem. <span style="font-style:italic">actores.</span> Antiquiores Colb. duo et Pith. cum Quesn. <span style="font-style:italic">auctores</span>.</span> <span class="note" id="Note6"><span class="noteLabel">Note: </span><sup>i</sup> Apud Baron., ut in edit. Rom., <span style="font-style:italic">presbyteros.</span> Lectionem <span style="font-style:italic">compresbyteros,</span> quae caeterorum codicum est, firmat antiquus usus. Immo et diaconis loquens Augustinus, eos etiam <span style="font-style:italic">condiaconos</span> vocabat. Ita in epistola ejus 149, ad Paulinum, n. 1, legere <span style="font-style:italic">est, de perventione tam prospera fratris et compresbyteri nostri Quinti;</span> et mox, <span style="font-style:italic">occasione filii et condiaconi nostri Rufini</span>. Et ad calcem ejusdem epistolae, <span style="font-style:italic">Con-</span> <span class="">PLSection D</span> <span style="font-style:italic">diaconus autem noster Peregrinus... nondum remea- vit... Compresbyterum Paulinum... salutamus.</span> Episto- las autem 191, <span style="font-style:italic">compresbytero Sixto,</span> et 192, <span style="font-style:italic">condia- cono Coelestino;</span> 222 et 224, <span style="font-style:italic">condiacono Quodvultdeo</span> inscribi legimus. Ita et a concilio Carthaginensi ini- tio epistolae ad Innocentium I Orosius <span style="font-style:italic">compresbyter</span> appellatur. Leopardum tituli Pastoris, ex quo et Si- ricius in Petri sedem assumptus fuerat, presbyterum exstitisse, ac nomen illius etiamnum in tabula mar- morea asservari Baronius monet.</span> <span class="note" id="Note7"><span class="noteLabel">Note: </span><sup>j</sup> In editione Romana e vulgatis Ambrosii codici- bus repetita fuerat. In veteribus ejus codicis, quem Quesnellus vulgavit, exemplaribus cap. 31, ac non- nullis aliis asservatur. Proximae Siricii epistolae non longe post, cum Mediolani ageret Theodosius impe- rator, adeoque anno 388 aut 389, ut Monito in epistolam superiorem probavimus, rescripta est.</span></p><p><span class="pagebreak" id="index.xml-pb-d30e219">[Page 1173]</span> <span class="">PLSection A</span> II. <span style="font-style:italic">Quo tempore sit scripta</span>.—Temporis, quo scripta est, ipsa non obscuram prae se fert notam. In ea quippe Capuanum concilium ut proxime habitum memoratur. Atqui hanc synodum post Theodosii in urbem Constantinopolim reditum, hoc est post <span class="smallcap">VI</span> kalendas Decembris anni 391, et ante Valentiniani necem, id est ante idus Maias anni 392 celebratam esse, in novissima Ambrosii editione, ubi epistolae 56 ordo asseritur, probatum est. Ex quo sequitur, ut et hac epistola anno 392 ante mensem Maium scripta merito censeatur : maxime cum eae quae in Italia Valentiniani intentum consecutae sum turbae, ut serius differatur non sinunt.</p><p>III. <span style="font-style:italic">Falso tribuitur Damaso</span>. Hinc defendi ne- quit sententia Nicolai Cosani lib. <span class="smallcap">II</span> de Concordia cath. c. 18, Jac. Almaini lib. de Auctorit. Ecclesiae, Cajetani lib. de Comparat auctorit. papae et concil., ac Roberti Coci lib. <span class="smallcap">III</span>, c. 14, qui epistolam hanc Damaso ascribunt. Is enim papa jam ab anno 384 <span class="">PLSection B</span> vivere, desierat, adeo ut successor ejus Siricius anno 385 ineunte ad Himerii consulta responderit. Neque vero ullius codicis epistolam istam Damaso tribuen- tis auctoritate in eam abierunt opinionem, sed or- dine decepti quo inter Ambrosianas epistolas collo- catam cernebant. Quam enim epistolae Ambrosii nunc 17, in qua Damasi ut adhuc superstitis fit mentio, proxime anteponi animadvertebant, hanc ad Damasi successorem pertinere ne suspicati sunt quidem. Quanto ipsis probabilior visa esset haec sen- tentia, si apud Marium Mercatorem edit. Baluz. pag. 165, Bonosum « a Damaso praedamnatum » legis- sent! Verum nec ille alio intellectu Bonosum a Da- maso praedamnatum dixit, quam quo Socinum dicere nobis licet a Nicaeno concilio et ab ipso Damaso praedamnatum. Respicit quippe M. Mercator ad fidei confessionem, quam Damasus ad Paulinum misit, nominatimque ad illud : « Anathematizamus Photi- num, qui Hebionis haeresim instaurans Dominum Jesum Christum tantum ex Maria confitetur. » Nam et <span class="">PLSection C</span> ipse Bonosus eumdem errorem instaurare vulgabatur.</p><p>IV. <span style="font-style:italic">Neque est Ambrosii</span>. Epistolam eamdem Ambrosio attribuunt non modo antiquae ejus editio- nes, verum etiam Colbertinus. Carolilocensis aliique nonnulli codices scripti. Sed nec illius esse Baro- nius ad annum 389 hinc probat, quod in ea num. 2 Bonosus « fratrem nostrum Ambrosium » consu- luisse narratur. Observarunt quidem fratres nostri, qui Ambrosii adornarunt editionem, haec ab eo non proprio, sed alicujus synodi, cui praefuisset, nomine dici potuisse; simulque monuerunt maximam opellae hujus cum indubitatis Ambrosii scriptis, puta lib. de Instit. virg. c. 5. et epist. 63, ad Vercell., n. 109, esse affinitatem. Sed si hac in epistola Ambrosius synodi nomine loquitor, synodi etiam hujus nomine, non Ambrosii debuit inscribi, adeoque inscriptionis codicum illorum, quam falsam esse liquet, sublesta est auctoritas. Quapropter memorati fratres illam etsi inter Ambrosianas epistolas, anepigraphen ta- men et altero charactere ediderunt.</p><p><span class="">PLSection D</span> V. <span style="font-style:italic">Siricio recte est restituta</span>.—Justellus nolis in canonem 48 Cod. eccl. Afr. illam Siricio adjudican- dam censet, eique suffragantur viri superius num. 3 memorati Cusanus, etc., quatenus eamdem Ro- mani alicujus pontificis esse pro certo habent. Si enim illam Siricii temporibus scriptam esse prae- monstratum eis fuisset, statim in eamdem opinio- nem concedere non dubitassem. Huic papae tandem a Luca Holstenio in collectione Rom. bipart. resti- tuta est : eamque restitutionem probat ac laudat Launoius ο. I, epist. ad Samboenvium, ubi et multa de hac epistola edisserit. Suum quoque locum ei Lalibeus inter epistolas Siricii exinde reddidit. Hol- stenius quidem, ante fato functus quam opus ipsius e prelo exiret, quo in codice epistolam istam saniori cum titulo nactus esset annotare non valuit : sed nullus est ambigendi locus, quin titulum illum, quem aptissimum esse nemo Inficiatur, non contin- <span class="pagebreak" id="index.xml-pb-d30e255">[Page 1174]</span> <span class="">PLSection A</span> xerit de suo. sed e veteris alicujus exemplaris fide expresserit. Nihil enim erat cause cur inter epistolas Romanorum pontificum, quas vel n(??)sas vel meliores primum edidit, hanc de integro vulgaret, nisi ipsi novus titulus, veteris alicuius codicis auctoritate fultus, hanc veluti meliorem et quodam modo no- vam jure censeri persuasisset. Neganda tamen non est ejus cum laudatis Ambrosii scriptis, praesertim a num. 3 consensio. Sed fieri potuit, ut vel Ambrosius Siricio hac in re operam suam commodarit, vel Si- ricius Ambrosii argumentis, adversus delatum Bo- nosi errorem Capuana in synodo aut alibi prola- tis, sibi utendum duxerit.</p><p>VI. <span style="font-style:italic">De Bonoso diversae opiniones</span>. Bonosus ille cui praetuerit Ecclesiae, Baronius ad annum 389, Petavius to. IV Eccles. Dogm. lib. <span class="smallcap">XIV</span>, aliique sibi ignotum esse confitentur. Sirmondus notis in Avi- tum Naissitanae in Dacia sedis eum antistitem exsti- tisse conjectat. Conjectura illius haud dubie nititur <span class="">PLSection B</span> Innocentii ad Marcianum Naissitanum episcopum epistola 16, propter quam et Holstenius in annot. geogr. de patriarch. Rom. pag. 122 et 123, opinionem eamdem tuetur. At Joan. Garnerius suis in Marium Mercatorem commentariis, ipsius Mercatoris aucto- ritate nixus, Bonosum Sardicensi metropoli praepo- situm fuisse affirmat. Hinc Tillemontius to. X, pag. 755, Bonosum aut in Macedonia aut in finitima pro- vincia episcopum fuisse ultro fassus, quaerendum proponit, num distinguendi sint Bonosi duo, Naissi- tanus unos, de quo Siricius et Innocentius loquan- tur, alter Sardicensis, quem Marius Mercator aliique scriptores Bonosiacorum ducem faciunt. Ipse quidem pro sua modestia testatur, sese hanc distinctionem asserere primum non audere, neque tamen silet nihil advertere se quod ei repugnet.</p><p>VII. <span style="font-style:italic">An Bonosi duo distinguendi</span>. Eidem distinc- tioni rursum favet, ubi observat Siricium atque In- nocentium de Bonoso aliquo loqui, quem canonicis criminibus potius, quam ulla haeresi insimulatum <span class="">PLSection C</span> innuant; nominatimque Innocentium a clericis ab illo ordinatis nullam fidei professionem exegisse. Sed haec viro diligentiae laude praestanti excidisse miramur. Nam et Siricius Bonosum, de quo ipsi sermo est, « de Mariae filiis jure reprehensum » do- cet, notatque cum hoc astruentem, « nihil aliud nisi perfidiam Judaeorum astruere, qui dicunt eum (Christum) non potuisse nasci ex virgine; » et In- nocentius epist. 16, ad Marcian., de clericis a Bo- noso ordinatis constitutum scribit, ut si « <span style="font-style:italic">damnato ejus errore</span> vellent Ecclesiae copulari, libenter reci- perentur, ne forte qui essent digni recuperandae salutis, iti eodem <span style="font-style:italic">errore</span> deperirent, » Cum igitur Bonosum, de quo Siricius atque Innocentius loquun- tur erroris labe contaminatum fuisse constet : re- stat quaerendum, an error, de quo eum Siricius accusatum notat, alius fuerit ab eo, quem alii Bo- nosiacorum duci attribuunt. At vero in hoc consen- tiunt caeteri, quod Bonosiacorum dux Hebionis, Pauli Samosateni ac Photini haeresim instaurarit. <span class="">PLSection D</span> Haec quippe de illo sunt Marii Mercatoria verba : « Hebionem philosophum secutus Marcellus Galata est, Photinus quoque, ci ultimis temporibus Bono- sus qui a Damaso urbis Romae episcopo praedamna- lus est. » Eam ob causam a Gelasio papa epist. 33, n. 4, Photinus et Bonosus, qui simili errore defe- cerunt, condemnantur. Ita et Arelatensis <span class="smallcap">II</span> concilii Patres can. 16, de Photiniacis et Paulianistis prae- locuti, « Bonosiacos (velut) ex eodem errore ve- nientes » censere se can. 17 declarant. Non alia do his sententia fuit Gennadii, qui lib. de Viris illustr. c. 14 librum memorat Audentii maxime intentum « contra Photinianos, qui nunc Bonosiaci vocantur. » Similia de iis et lib. de Dogm. Eccl. c. 22, al. 52, habet. Bonosiacos quoque Gregorius Magnus lib. <span class="smallcap">XI</span>, epist. 67, ad Quiricum, inter eos recenset, qui a Tri- nitatis fide aberrant : quatenus videlicet, ut Avitus Viennensis episcopus epist. 3, pag. 29, apertius ex- <span class="pagebreak" id="index.xml-pb-d30e292">[Page 1175]</span> <span class="">PLSection A</span> plicat, « Christo divinitatis honorem adimunt. » Unde et Augustinus de horum haereticorum duce loqui jure videtur, cum Elpidio Christi divinitatem neganti, ipsumque ad Bonosum, ut qui ad eamdem sententiam persuadendam potens esset, mittenti epist. 242 rescribit : « Libentissime amplector benevo- lentiam tuam, quod me Bonoso et Jasoni, ut scribis, doctissimis viris, etiam trans mare mittere dignatus es ad reportandos ex eorum disputationibus uberes fructus. » Inde etiam colligere licet, tunc supersti- tem fuisse haeresiarcham illum, cum haec Augusti- nus scriberet. Certe ex variis illis testimoniis Bono- sum aliquem exstitisse constat, qui Bonosiacorum sectae nomen dedit; atque hos cum Hebionitis ac Paulianistis recensitos, novosque Photinianos ideo dictos esse, quia pariter cum illis Christo divinita- tem adimebant. Atqui is error non alius est a perfi- dia Judeorum, quam Bonoso Siricius attribuit. Neque igitur Bonosiacorum dux alius videri debet a Bonoso, quem idem papa reprehendit. Quocirca et <span class="">PLSection B</span> Ambrosius lib. de Instit. virg. perpetuam Mariae virginitatem adversus objecta Bonosi, quem non appellat, sed salis aperte designat, a capite sad 9 astruens, cap. 10, 11 ac medio 12, aequalitatem Tri- nitatis et deitatem Filii impugnantes confutat, ac tandem ipsa capitis 12 postrema parte ad asseren- dam Mariae integritatem redit : nec quid quam addit, unde non eosdem haereticos a se confutari indicet. Proclivis sane is erat lapsus, ut qui semel filios e Maria procreatos divulgarat, eo progrederetur, ut et Christum non aliter natum, a deoque « hominem communem ex Maria et Joseph natum » cum He- bione et Judaeis praedicaret.</p><p>VIII. <span style="font-style:italic">Bonosus Sardicensis episcopus censendus.</span> Jam vero si Bonosus unus est, cur hunc Sardicensis po- tius, quam Naïssitanae ecclesiae episcopum non exi- stimemus; cum Marii Mercatoris, qui temporibus illius vixit, adsit diserta auctoritas Sardicensem eum ap- pellantis, nec testimonio tam aperto tamque gravi <span class="">PLSection C</span> quidquam opponi valeat, nisi mera conjectura, inde ducta, quod Bonosus Naïssitanos clericos ordinasse dicatur, et alienae Ecclesiae clericos ordinare cano- nes prohibeant? Sed eo levior est illa conjectura, quod Bonosus, quo plures sibi sociaret, teste Inno- centio epist. 17, n. 12, « passim et sine ulla discus- sione ordinationes illicitas faciebat. » Postulassent etiam canones, ut si Bonosus Naïssitanus episcopus exstitisset, causa ejus ad Sardicensem praesulem, ut metropolitanum ipsius, non ad vicinos episcopos, deferretur. Ita enim summi pontifices causas, quae forte in ecclesiis Daciae Mediterraneae, Daciae Ripen- sis, Moesiae, etc., oborirentur, Thessalonicensi epi- scopo vice sua cognoscendas commiserunt, ut id « salvo earum primatu » fieri vellent, ut Innocen- tius epist. 13, ad Rufum, n. 3, conceptis verbis tes- tatur. Sardicensis autem episcopi, qui Daciae pro- <span class="">PLSection D</span> <span class="note" id="Note8"><span class="noteLabel">Note: </span><sup>a</sup> In Bellovacensi aliisque mss. nulla praemittitur inscriptio seu salutatio. In uno Colb. et altero olim Thuano exstat, <span style="font-style:italic">Ambrosius Theophilo :</span> quibus verbis in priscis Ambrosii editionibus additur <span style="font-style:italic">et Anysio.</span> Hanc autem inscriptionem ab antiquariis adjectam suspicabamur ad imitationem epistolae 56 Ambrosii ad Theophilum. Cum enim ejus causae, quae sedis Antiochenae gratia Evagrium inter et Flavianum in- tercedebat, cognoscendae jus Theophilo atque AEgy- ptiis episcopis a Capuana synodo commissum esse in epistola illa 56 legerent; ad eumdem Theophilum ab eadem synodo delatam esse causae Bonosi cogni- tionem, atque ab Ambrosio ea de re ad illum nunc scribi collegerunt. Sed manifestus eorum error. Nam causae hujus cognitionem Anysio, non Theophilo, commissam esse ex Innocentii epistolis certum est : et Anysio praecipue Macedonas episcopos, non AEgy- ptios, a Capuana synodo in hoc negotio adjunctos esse hac ipsa epistola nos docet. Sane disciplinae ecclesiasticae peritior erat illa synodus, quam ut ju- <span class="">PLSection D</span> dices ab accusati accusatorum ve sede tam remotos, ut erant AEgyptii, daret.</span> <span class="pagebreak" id="index.xml-pb-d30e320">[Page 1176]</span> <span class="">PLSection A</span> vinciae metropolita seu primas erat, causa a Thes- salonicenci episcopo, qui « inter ipsos primates primus, » ut Innocentius loco citato loquitur, fuerat constitutus, cognosci debuit. Hoc igitur Anysii jus integrum servavit Capuana synodus, cum Bonosi causam ad eum detulit. Simul et eadem synodus canonibus, qui episcoporum judices non e remota provincia, sed c vicina eligi volunt, nominatimque 14 Antiocheno et 7 Sardicensi gessit morem. cum « praecipue Macedones » Anysio judices adiungi voluit.</p><p>IX. <span style="font-style:italic">Anysii adversus Bonosiacos judicium</span>.—Anysii quodnam fuerit judicium ex Innocentii epistolis 16 et 17 comperimus. Nempe ita damnavit Bonosum, ut ii qui ab illo fuerant ordinati, si « damnato ejus errore vellent Ecclesiae copulari, libenter reciperen- tur. » Quo ex judicio recte observavit concilium Arelatense <span class="smallcap">II</span>, can. 17, manifestum esse Bonosiacos « in Trinitate baptizari. » Quapropter idem conci- lium licet Photiniacos sive Paulianistas et Bonosia- cos » ex eodem errore venientes » agnoscat, tamen <span class="">PLSection B</span> Photiniacos seu Paulianistas « baptizari oportere; » Bonosiacos vero, « si interrogati fidem nostram ex toto corde confessi fuerint, cum chrismate et manus impositione in Ecclesia recipiendos » decrevit. Tam solemni autem judicio non stans Bonosus, novos clericos undecumque ordinare, immo quosdam jam in Ecclesia catholica ordinatos iterata ordinatione contaminare non destitit; quae novarum perturba- tionum, et epistolarum 16 et 17 Innocentii, ut ibi visuri sumus, causa et occasio fuit. In his forte proli- xiores videbimur : sed opera pretium duximus rem ab eruditis nondum satis extricatam explicare, unde et praedictis Innocentii epistolis lux affulgeat.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:52:43Z.
	       SAXON HE 9.8.0.5.
		 --></address></div></body></html>