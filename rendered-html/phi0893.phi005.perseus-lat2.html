<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Epistles — Machine readable text</title><meta name="author" content="Q. Horatius Flaccus (Horace)" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Epistles — Machine readable text" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Epistles — Machine readable text</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><div class="textpart" id="index.xml-body.1_div.1_div.1_div.1"><h4><span class="headingNumber">1.1.1. </span></h4><div class="l">Prima dicte mihi, summa dicende Camena,</div><div class="l">spectatum satis et donatum iam rude quaeris,</div><div class="l">Maecenas, iterum antiquo me includere ludo.</div><div class="l">non eadem est aetas, non mens. Veianius armis</div><div class="l">Herculis ad postem fixis latet abditus agro, </div><div class="l">ne populum extrema totiens exoret  harena,</div><div class="l">est mihi purgatam crebro qui personet aurem:</div><div class="l">“solve senescentem mature sanus equum, ne</div><div class="l">peccet ad extremum ridendus et ilia ducat.”</div><div class="l">Nunc itaque et versus et cetera ludicra pono; </div><div class="l">quid verum atque decens curo et rogo et omnis in hoc sum;</div><div class="l">condo et compono quae mox depromere possim.</div><div class="l">ac ne forte roges, quo me duce, quo lare tuter:</div><div class="pagebreak" id="index.xml-pb-d30e101">[Page p.252]</div><div class="l">nullius addictus  iurare in verba magistri,</div><div class="l">quo me cumque rapit tempestas, deferor hospes. </div><div class="l">nunc agilis fio et mersor civilibus undis,</div><div class="l">virtutis verae custos rigidusque satelles;</div><div class="l">nunc in Aristippi furtim praecepta relabor</div><div class="l">et  mihi res, non me rebus, subiungere conor.</div><div class="l">Ut nox longa quibus mentitur amica, diesque </div><div class="l">longa videtur opus debentibus, ut piger annus</div><div class="l">pupillis, quos dura premit custodia matrum;</div><div class="l">sic mihi tarda fluunt ingrataque tempora, quae spem</div><div class="l">consiliumque morantur agendi naviter id quod</div><div class="l">aeque pauperibus prodest, locupletibus aeque, </div><div class="l">aeque neglectum pueris senibusque nocebit,</div><div class="l">restat ut his ego me ipse regam solerque elementis,</div><div class="l">non possis oculo  quantum contendere Lynceus,</div><div class="l">non tamen idcirco contemnas lippus inungui;</div><div class="l">nec quia desperes invicti membra Glyconis,</div><div class="l">nodosa corpus nolis prohibere cheragra.</div><div class="l">est quadam  prodire tenus, si non datur ultra.</div><div class="l">Fervet avaritia miseroque cupidine pectus:</div><div class="l">sunt verba et voces, quibus hunc lenire dolorem</div><div class="l">possis et magnam morbi deponere partem. </div><div class="l">laudis amore tumes; sunt certa piacula, quae te</div><div class="l">ter pure lecto poterunt recreare libello.</div><div class="pagebreak" id="index.xml-pb-d30e162">[Page p.254]</div><div class="l">invidus, iracundus, iners, vinosus, amator,</div><div class="l">nemo adeo ferus est, ut non mitescere possit,</div><div class="l">si modo culturae patientem commodet aurem. </div><div class="l">Virtus est vitium fugere et sapientia prima</div><div class="l">stultitia caruisse, vides, quae maxima credis</div><div class="l">esse mala, exiguum censum turpemque repulsam,</div><div class="l">quanto devites animi capitisque labore;</div><div class="l">impiger extremos curris mercator ad Indos, </div><div class="l">per mare pauperiem fugiens, per saxa, per ignis:</div><div class="l">ne cures-ea, quae stulte miraris et optas,</div><div class="l">discere  et audire et meliori credere non vis?</div><div class="l">quis circum pagos et circum compita pugnax</div><div class="l">magna coronari contemnat Olympia, cui spes, </div><div class="l">cui sit condicio dulcis sine pulvere palmae?</div><div class="l">Vilius argentum est auro, virtutibus aurum.</div><div class="l">“o cives, cives, quaerenda pecunia primum est;</div><div class="l">virtus post nummos!” haec Ianus summus ab imo</div><div class="l">prodocet, haec recinunt iuvenes dictata senesque, </div><div class="l">laevo suspensi loculos tabulamque lacerto.</div><div class="l">est animus tibi, sunt mores, est lingua  fidesque,</div><div class="l">sed  quadringentis sex septem milia desunt ; </div><div class="l">plebs eris. at pueri ludentes, <span class="q">‘rex eris,’</span> aiunt,</div><div class="l"><span class="q">‘si recte facies.’</span> hic murus aeneus esto,</div><div class="l">nil conscire sibi, nulla pallescere culpa.</div><div class="pagebreak" id="index.xml-pb-d30e229">[Page p.256]</div><div class="l">Roscia, dic sodes, melior lex an puerorum est</div><div class="l">nenia, quae regnum recte facientibus offert,</div><div class="l">et maribus Curiis et decantata Camillis?</div><div class="l">isne tibi melius suadet, qui “rem facias, rem, </div><div class="l">si possis, recte, si non, quocumque modo, rem,”</div><div class="l">ut propius spectes lacrimosa poemata Pupi,</div><div class="l">an qui Fortunae te responsare superbae</div><div class="l">liberum et erectum praesens hortatur et aptat ?</div><div class="l">Quod si me populus Romanus forte roget, cur </div><div class="l">non ut porticibus sic iudiciis fruar isdem,</div><div class="l">nec  sequar aut  fugiam quae  diligit ipse vel odit,</div><div class="l">olim quod volpes aegroto cauta leoni</div><div class="l">respondit, referam: “quia me vestigia terrent,</div><div class="l">omnia te adversum spectantia, nulla retrorsum.”</div><div class="l">belua multorum es capitum, nam quid sequar aut quem?</div><div class="l">pars hominum gestit conducere publica; sunt qui</div><div class="l">frustis  et pomis viduas venentur avaras</div><div class="l">excipiantque senes, quos in vivaria mittant;</div><div class="l">multis occulto crescit res faenore. Verum </div><div class="l">esto aliis alios rebus studiisque teneri:</div><div class="l">idem eadem possunt horam durare probantes?</div><div class="l"><span class="q">‘nullus in orbe  sinus Bais praelucet amoenis,’</span></div><div class="l">si dixit dives, lacus et mare sentit amorem</div><div class="l">festinantis eri; cui si vitiosa libido </div><div class="pagebreak" id="index.xml-pb-d30e297">[Page p.258]</div><div class="l">fecerit auspicium, “cras ferramenta Teanum</div><div class="l">tolletis, fabri!” lectus genialis in aula est:</div><div class="l">nil ait esse prius, melius nil caelibe vita;</div><div class="l">si non est, iurat bene solis esse maritis.</div><div class="l">quo teneant voltus mutantem Protea nodo? </div><div class="l">quid pauper? ride: mutat cenacula, lectos,</div><div class="l">balnea, tonsores, conducto navigio aeque</div><div class="l">nauseat ac locuples, quem ducit priva triremis.</div><div class="l">Si curatus inaequali tonsore capillos</div><div class="l">occurri, rides; si forte subucula pexae</div><div class="l">trita subest tunicae, vel si toga dissidet impar,</div><div class="l">rides: quid, mea cum pugnat sententia secum,</div><div class="l">quod petiit spernit, repetit quod nuper omisit,</div><div class="l">aestuat et vitae disconvenit ordine toto,</div><div class="l">diruit, aedificat, mutat quadrata rotundis? </div><div class="l">insanire putas  sollemnia me neque rides,</div><div class="l">nec medici credis nec curatoris egere</div><div class="l">a praetore dati, rerum tutela mearum</div><div class="l">cum sis et prave sectum stomacheris ob unguem</div><div class="l">de te pendentis, te respicientis amici. </div><div class="l">Ad summam: sapiens uno minor est Iove, dives,</div><div class="l">liber, honoratus, pulcher, rex denique regum,</div><div class="l">praecipue sanus, nisi cum pituita molesta est.</div><div class="pagebreak" id="index.xml-pb-d30e351">[Page p.260]</div></div><div class="textpart" id="index.xml-body.1_div.1_div.1_div.2"><h4><span class="headingNumber">1.1.2. </span></h4><div class="l">Troiam belli scriptorem. Maxime Lolli,</div><div class="l">dum tu declamas Romae, Praeneste relegi;</div><div class="l">qui quid sit pulchrum, quid turpe, quid utile, quid non,</div><div class="l">planius  ac melius Chrysippo et Crantore dicit,</div><div class="l">cur ita crediderim, nisi quid te distinet, audi.</div><div class="l">Fabula, qua Paridis propter narratur amorem</div><div class="l">Graecia barbariae lento collisa duello,</div><div class="l">stultorum regum et populorum continet aestus.</div><div class="l">Antenor censet belli  praecidere causam:</div><div class="l">quid  Paris? ut salvus regnet vivatque beatus</div><div class="l">cogi posse negat. Nestor componere litis</div><div class="l">inter Peliden festinat et inter Atriden;</div><div class="l">hunc  amor, ira quidem communiter urit utrumque,</div><div class="l">quidquid delirant reges, plectuntur Achivi.</div><div class="l">seditione, dolis, scelere atque libidine et ira </div><div class="l">Iliacos intra muros peccatur et extra.</div><div class="l">Rursus, quid virtus et quid sapientia possit,</div><div class="l">utile proposuit nobis exemplar Ulixen,</div><div class="pagebreak" id="index.xml-pb-d30e401">[Page p.264]</div><div class="l">qui domitor Troiae multorum providus urbes</div><div class="l">et mores hominum inspexit, latumque per aequor, </div><div class="l">dum sibi, dum sociis reditum parat, aspera multa</div><div class="l">pertulit, adversis rerum immersabilis undis.</div><div class="l">Sirenum voces et Circae pocula nosti;</div><div class="l">quae si cum sociis stultus cupidusque bibisset,</div><div class="l">sub domina meretrice fuisset turpis et excors, </div><div class="l">vixisset canis immundus vel amica luto sus.</div><div class="l">nos numerus sumus et fruges consumere nati,</div><div class="l">sponsi Penelopae nebulones, Alcinoique</div><div class="l">in cute curanda plus aequo operata iuventus,</div><div class="l">cui pulchrum fuit in medios dormire dies et </div><div class="l">ad strepitum citharae cessatum ducere curam.</div><div class="l">Ut iugulent hominem, surgunt de nocte latrones;</div><div class="l">ut te ipsum serves, non expergisceris? atqui </div><div class="l">si noles  sanus, curres  hydropicus; et ni</div><div class="l">posces ante diem librum cum lumine, si non </div><div class="l">intendes animum studiis et rebus honestis,</div><div class="l">invidia vel amore vigil torquebere. nam cur</div><div class="l">quae laedunt oculum  festinas demere; si quid </div><div class="l">est animum, differs curandi tempus in annum?</div><div class="l">dimidium facti qui coepit habet; sapere aude; </div><div class="l">incipe! qui recte vivendi  prorogat horam,</div><div class="l">rusticus exspectat dum defluat amnis; at ille</div><div class="l">labitur et labetur in omne volubilis aevum</div><div class="l">Quaeritur argentum puerisque beata creandis</div><div class="l">uxor, et incultae pacantur vomere silvae: </div><div class="pagebreak" id="index.xml-pb-d30e470">[Page p.266]</div><div class="l">quod satis est cui contingit, nihil amplius optet.</div><div class="l">non domus et fundus, non aeris acervus et auri</div><div class="l">aegroto domini deduxit corpore febris,</div><div class="l">non animo curas; valeat possessor oportet,</div><div class="l">si comportatis rebus bene cogitat uti. </div><div class="l">qui cupit aut metuit, iuvat illum sic domus et res,</div><div class="l">ut lippum pictae tabulae, fomenta  podagram,</div><div class="l">auriculas citharae collecta sorde dolentis.</div><div class="l">sincerum est nisi vas, quodcumque infundis acescit.</div><div class="l">Sperne voluptates; nocet empta dolore voluptas,</div><div class="l">semper avarus eget; certum voto pete finem. </div><div class="l">invidus alterius macrescit rebus opimis;</div><div class="l">invidia Siculi non invenere tyranni</div><div class="l">maius tormentum, qui non moderabitur irae, </div><div class="l">infectum volet esse, dolor quod suaserit et mens,</div><div class="l">dum poenas odio per vim festinat inulto,</div><div class="l">ira furor brevis est: animum rege; qui nisi paret</div><div class="l">imperat; hunc frenis, hunc tu compesce catena.</div><div class="l">Fingit equum tenera docilem cervice magister</div><div class="l">ire viam qua  monstret eques; venaticus, ex quo</div><div class="l">tempore cervinam pellem latravit in aula,</div><div class="l">militat in silvis catulus, nunc adhibe puro</div><div class="l">pectore verba puer, nunc te melioribus offer,</div><div class="l">quo semel est imbuta recens, servabit odorem</div><div class="l">testa diu. quod si cessas aut strenuus anteis, </div><div class="l">nec tardum opperior nec praecedentibus insto.</div><div class="pagebreak" id="index.xml-pb-d30e535">[Page p.268]</div></div><div class="textpart" id="index.xml-body.1_div.1_div.1_div.3"><h4><span class="headingNumber">1.1.3. </span></h4><div class="l">Iuli Flore, quibus terrarum militet oris</div><div class="l">Claudius Augusti privignus, scire laboro.</div><div class="l">Thracane  vos Hebrusque nivali compede vinctus,</div><div class="l">an freta vicinas inter currentia turris,</div><div class="l">an pingues Asiae campi collesque morantur? </div><div class="l">Quid studiosa cohors operum struit? hoc quoque curo.</div><div class="l">quis sibi res gestas Augusti scribere sumit?</div><div class="l">bella quis et paces longum diffundit in aevum?</div><div class="l">quid Titius, Romana brevi venturus in ora?</div><div class="l">Pindarici fontis qui non expalluit haustus, </div><div class="l">fastidire lacus et rivos ausus apertos, ut valet?</div><div class="l">ut meminit nostri? fidibusne Latinis</div><div class="l">Thebanos aptare modos studet auspice Musa,</div><div class="l">an tragica desaevit et ampullatur in arte?</div><div class="l">quid mihi Celsus agit? monitus multumque monendus, </div><div class="l">privatas ut quaerat opes et tangere vitet</div><div class="pagebreak" id="index.xml-pb-d30e573">[Page p.272]</div><div class="l">scripta Palatinus quaecumque recepit Apollo,</div><div class="l">ne, si forte suas repetitum venerit olim</div><div class="l">grex avium plumas, moveat cornicula  risum</div><div class="l">furtivis nudata coloribus, ipse quid audes? </div><div class="l">quae circumvolitas agilis thyma? non tibi parvum</div><div class="l">ingenium, non incultum est et  turpiter hirtum.</div><div class="l">seu linguam causis acuis seu civica iura</div><div class="l">respondere  paras seu condis amabile carmen,</div><div class="l">prima feres hederae victricis praemia, quod si </div><div class="l">frigida curarum fomenta relinquere posses,</div><div class="l">quo te caelestis sapientia duceret, ires. hoc opus,</div><div class="l">hoc studium parvi properemus et ampli,</div><div class="l">si patriae volumus, si nobis vivere cari.</div><div class="l">Debes hoc etiam rescribere, sit  tibi curae</div><div class="l">quantae conveniat Munatius; an male sarta</div><div class="l">gratia nequiquam coit et rescinditur? at  vos</div><div class="l">seu calidus sanguis seu rerum inscitia vexat</div><div class="l">indomita cervice feros, ubicumque locorum</div><div class="l">vivitis, indigni fraternum rumpere foedus, </div><div class="l">pascitur in vestrum reditum votiva iuvenca.</div><div class="pagebreak" id="index.xml-pb-d30e628">[Page p.274]</div></div><div class="textpart" id="index.xml-body.1_div.1_div.1_div.4"><h4><span class="headingNumber">1.1.4. </span></h4><div class="l">Albi, nostrorum sermonum candide iudex,</div><div class="l">quid nunc te dicam facere in regione Pedana?</div><div class="l">scribere quod Cassi Parmensis opuscula vincat,</div><div class="l">an tacitum silvas inter reptare salubris,</div><div class="l">curantem quidquid dignum sapiente bonoque  est?</div><div class="l">non tu corpus cras sine pectore: di tibi formam,</div><div class="l">di tibi divitias dederunt  artemque fruendi.</div><div class="l">quid voveat dulci nutricula maius alumno,</div><div class="l">qui  sapere et fari possit quae sentiat, et cui</div><div class="l">gratia, fama, valetudo contingat abunde, </div><div class="l">et mundus  victus non deficiente crumina?</div><div class="l">Inter spem curamque, timores inter et iras </div><div class="l">omnem crede diem tibi diluxisse supremum,</div><div class="l">grata superveniet, quae non sperabitur hora.</div><div class="l">me pinguem et nitidum bene curata cute vises, </div><div class="l">cum ridere voles, Epicuri de  grege porcum.</div></div><div class="textpart" id="index.xml-body.1_div.1_div.1_div.5"><h4><span class="headingNumber">1.1.5. </span></h4><div class="l">Si potes Archiacis conviva recumbere lectis</div><div class="l">nec modica cenare times holus omne patella,</div><div class="l">supremo te sole domi, Torquate, manebo,</div><div class="l">vina bibes iterum Tauro diffusa palustris</div><div class="l">inter Minturnas Sinuessanumque Petrinum. </div><div class="l">si melius quid habes, arcesse, vel imperium fer.</div><div class="l">iamdudum splendet focus et tibi munda supellex,</div><div class="l">mitte levis spes et certamina divitiarum</div><div class="l">et Moschi causam: cras nato Caesare festus</div><div class="l">dat veniam somnumque dies; impune licebit </div><div class="l">aestivam  sermone benigno tendere noctem.</div><div class="l">Quo mihi fortunam, si non conceditur uti?</div><div class="l">parcus ob heredis curam nimiumque severus</div><div class="l">adsidet insano, potare et spargere flores</div><div class="l">incipiam, patiarque vel inconsultus haberi. </div><div class="l">quid non ebrietas dissignat ? operta recludit,</div><div class="pagebreak" id="index.xml-pb-d30e714">[Page p.282]</div><div class="l">spes iubet esse ratas, ad proelia trudit inertem,</div><div class="l">sollicitis animis onus eximit, addocet  artes.</div><div class="l">fecundi  calices quem non fecere disertum?</div><div class="l">contracta quem non in paupertate solutum? </div><div class="l">Haec ego procurare et idoneus imperor et non</div><div class="l">invitus, ne turpe toral, ne sordida mappa</div><div class="l">corruget naris, ne non et cantharus et lanx</div><div class="l">ostendat tibi te, ne fidos inter amicos</div><div class="l">sit qui dicta foras eliminet, ut  coeat par</div><div class="l">iungaturque pari. Butram tibi Septiciumque,</div><div class="l">et nisi cena prior potiorque puella Sabinum</div><div class="l">detinet, adsumam. locus est et pluribus umbris:</div><div class="l">sed nimis arta premunt olidae convivia caprae,</div><div class="l">tu quotus esse velis rescribe et rebus omissis </div><div class="l">atria servantem postico falle clientem.</div></div><div class="textpart" id="index.xml-body.1_div.1_div.1_div.6"><h4><span class="headingNumber">1.1.6. </span></h4><div class="l">Nil admirari prope res est una, Numici,</div><div class="l">solaque quae possit facere et servare beatum,</div><div class="l">hunc solem et stellas et decedentia certis</div><div class="l">tempora momentis sunt qui formidine nulla</div><div class="l">imbuti spectent: quid censes munera terrae, </div><div class="l">quid maris extremos Arabas ditantis et Indos,</div><div class="l">ludicra quid, plausus et amici dona Quiritis,</div><div class="l">quo spectanda modo, quo sensu credis et ore?</div><div class="l">Qui timet his adversa, fere miratur eodem</div><div class="l">quo cupiens pacto: pavor est utrobique molestus, </div><div class="l">improvisa simul species exterret utrumque.</div><div class="l">gaudeat an doleat, cupiat metuatne, quid ad rem,</div><div class="l">si, quicquid vidit melius peiusve  sua spe,</div><div class="l">defixis oculis animoque et corpore torpet?</div><div class="l">insani sapiens nomen ferat, aequus iniqui, </div><div class="l">ultra quam satis est Virtutem si petat  ipsam.</div><div class="l">I nunc, argentum et marmor vetus aeraque et artes</div><div class="l">suspice, cum gemmis Tyrios mirare colores;</div><div class="l">gaude quod spectant  oculi te mille loquentem;</div><div class="l">navus mane forum et vespertinus pete tectum, </div><div class="l">ne plus frumenti dotalibus emetat agris</div><div class="l">Mutus et (indignum, quod sit peioribus ortus)</div><div class="l">hic tibi sit potius quam tu mirabilis illi.</div><div class="l">quidquid sub terra est, in apricum proferet  aetas,</div><div class="l">defodiet condetque nitentia, cum bene notum </div><div class="l">porticus Agrippae, via te  conspexerit Appi,</div><div class="l">ire tamen restat Numa quo devenit et Ancus.</div><div class="l">Si latus aut renes morbo temptantur acuto,</div><div class="l">quaere fugam morbi, vis recte vivere: quis non?</div><div class="l">si Virtus hoc una potest dare, fortis omissis </div><div class="l">hoc age deliciis. Virtutem verba putas  et</div><div class="l">lucum ligna: cave ne portus occupet alter,</div><div class="l">ne Cibyratica, ne Bithyna negotia perdas;</div><div class="l">mille talenta rotundentur, totidem altera, porro et </div><div class="l">tertia succedant et quae pars quadret  acervum.</div><div class="l">scilicet uxorem cum dote fidemque et amicos</div><div class="l">et genus et formam regina Pecunia donat,</div><div class="l">ac bene nummatum decorat Suadela Venusque,</div><div class="l">mancupiis locuples eget aeris Cappadocum rex:</div><div class="l">ne  fueris hic tu. chlamydes Lucullus, ut aiunt,</div><div class="l">si posset centum scaenae praebere rogatus,</div><div class="l"><span class="q">‘qui possum tot?’</span> ait; “tamen et quaeram et quot habebo</div><div class="l">mittam:” post paulo scribit sibi milia quinque</div><div class="l">esse domi chlamydum; partem vel tolleret omnis,</div><div class="l">exilis domus est, ubi non et multa supersunt </div><div class="l">et dominum fallunt et prosunt furibus. ergo</div><div class="pagebreak" id="index.xml-pb-d30e875">[Page p.290]</div><div class="l">si res sola potest facere et servare beatum,</div><div class="l">hoc primus  repetas opus, hoc postremus omittas.</div><div class="l">Si fortunatum species et gratia praestat,</div><div class="l">mercemur servum, qui dictet nomina, laevum </div><div class="l">qui fodicet latus et cogat trans pondera  dextram</div><div class="l">porrigere: “hic  multum in Fabia valet, ille Velina;</div><div class="l">cui libet hic fasces dabit eripietque curule</div><div class="l">cui volet importunus ebur.” <span class="q">‘frater,’</span> <span class="q">‘pater’</span> adde:</div><div class="l">ut cuique est aetas, ita quemque facetus adopta.</div><div class="l">Si bene qui cenat bene vivit, lucet, eamus</div><div class="l">quo ducit gula; piscemur, venemur, ut olim</div><div class="l">Gargilius, qui mane plagas, venabula, servos</div><div class="l">differtum transire  forum populumque  iubebat,</div><div class="l">unus ut e multis populo spectante referret </div><div class="l">emptum mulus aprum, crudi tumidique lavemur,</div><div class="l">quid deceat, quid non, obliti, Caerite cera</div><div class="l">digni, remigium vitiosum Ithacensis Ulixei,</div><div class="l">cui potior patria  fuit interdicta voluptas.</div><div class="l">si, Mimnermus uti censet, sine amore iocisque </div><div class="l">nil est iucundum, vivas in amore iocisque?.</div><div class="l">Vive, vale! si quid novisti rectius istis,</div><div class="l">candidus imperti; si nil, his utere mecum.</div><div class="pagebreak" id="index.xml-pb-d30e946">[Page p.292]</div></div><div class="textpart" id="index.xml-body.1_div.1_div.1_div.7"><h4><span class="headingNumber">1.1.7. </span></h4><div class="l">Quinque dies tibi pollicitus me rure futurum,</div><div class="l">Sextilem totum mendax desideror. atque </div><div class="l">si me vivere vis sanum recteque valentem,</div><div class="l">quam mihi das aegro, dabis aegrotare timenti,</div><div class="l">Maecenas, veniam, dum ficus prima calorque </div><div class="l">dissignatorem decorat lictoribus atris,</div><div class="l">dum pueris omnis pater et matercula pallet,</div><div class="l">officiosaque sedulitas et opella forensis</div><div class="l">adducit  febris et testamenta resignat.</div><div class="l">quod si bruma nives Albanis illinet agris, </div><div class="l">ad mare descendet vates tuus et sibi parcet</div><div class="l">contractusque leget; te, dulcis amice, reviset</div><div class="l">cum Zephyris, si concedes, et hirundine prima.</div><div class="l">Non quo more piris vesci Calaber iubet hospes,</div><div class="l">tu me fecisti locupletem. <span class="q">‘vescere, sodes.’</span></div><div class="l"><span class="q">‘iam satis est.’</span> <span class="q">‘at tu quantum vis tolle.’</span> <span class="q">‘benigne.’</span></div><div class="l"><span class="q">‘non invisa feres pueris munuscula parvis.’</span></div><div class="l"><span class="q">‘tam teneor dono, quam si dimittar onustus.’</span></div><div class="l"><span class="q">‘ut libet; haec porcis hodie comedenda relinques.’</span></div><div class="pagebreak" id="index.xml-pb-d30e1017">[Page p.296]</div><div class="l">prodigus et stultus donat quae spernit et odit; </div><div class="l">haec seges ingratos  tulit et feret omnibus annis,</div><div class="l">vir bonus et sapiens dignis ait esse paratus,</div><div class="l">nec tamen ignorat quid distent aera lupinis.</div><div class="l">dignum praestabo me etiam pro laude merentis.</div><div class="l">quod si me noles usquam discedere, reddes </div><div class="l">forte latus, nigros angusta fronte capillos,</div><div class="l">reddes dulce loqui, reddes ridere decorum et</div><div class="l">inter vina fugam Cinarae maerere protervae.</div><div class="l">Forte per angustam tenuis volpecula  rimam</div><div class="l">repserat in cumeram  frumenti, pastaque rursus</div><div class="l">ire foras pleno tendebat corpore frustra;</div><div class="l">cui mustela procul, <span class="q">‘si vis,’</span> ait, “effugere istinc,</div><div class="l">macra cavum repetes artum, quem macra subisti.”</div><div class="l">hac ego si compellor imagine, cuncta resigno;</div><div class="l">nec somnum plebis laudo satur altilium nec </div><div class="l">otia divitiis Arabum Uberrima muto.</div><div class="l">saepe verecundum laudasti, rexque paterque</div><div class="l">audisti coram nec verbo parcius absens:</div><div class="l">inspice si possum donata reponere laetus.</div><div class="l">haud  male Telemachus, proles parientis  Ulixei:</div><div class="l">“non est aptus equis Ithace locus, ut neque planis</div><div class="pagebreak" id="index.xml-pb-d30e1077">[Page p.298]</div><div class="l">porrectus spatiis nec multae prodigus herbae:</div><div class="l">Atride, magis apta tibi tua dona relinquam.”</div><div class="l">parvum parva decent: mihi iam non regia Roma,</div><div class="l">sed vacuum Tibur placet aut imbelle Tarentum. </div><div class="l">Strenuus et fortis causisque Philippus agendis</div><div class="l">clarus, ab officiis octavam circiter horam</div><div class="l">dum redit atque Foro nimium distare Carinas</div><div class="l">iam grandis natu queritur, conspexit, ut aiunt,</div><div class="l">adrasum quendam vacua tonsoris in umbra </div><div class="l">cultello proprios  purgantem  leniter unguis.</div><div class="l"><span class="q">‘Demetri,’</span> (puer hic non laeve iussa Philippi</div><div class="l">accipiebat) “abi, quaere et refer, unde domo, quis,</div><div class="l">cuius fortunae, quo sit patre quove patrono.”</div><div class="l">it, redit et narrat, Voltcium nomine Menam,</div><div class="l">praeconem, tenui censu, sine crimine, notum</div><div class="l">et properare loco  et cessare et quaerere et uti,</div><div class="l">gaudentem parvisque sodalibus et lare certo </div><div class="l">et ludis et post decisa negotia Campo.</div><div class="l">“scitari libet ex ipso quodcumque refers: dic </div><div class="l">ad cenam veniat.” non sane credere Mena,</div><div class="l">mirari secum tacitus, quid multa? <span class="q">‘benigne,’</span></div><div class="l">respondet. <span class="q">‘neget  ille mihi?’</span> “negat improbus et te</div><div class="l">neglegit aut horret.” Volteium mane Philippus</div><div class="l">vilia vendentem tunicato scruta popello </div><div class="l">occupat et salvere iubet prior, ille Philippo</div><div class="l">excusare laborem et mercennaria vincla,</div><div class="pagebreak" id="index.xml-pb-d30e1155">[Page p.300]</div><div class="l">quod non mane domum venisset, denique quod non</div><div class="l">providisset  eum. “sic ignovisse putato</div><div class="l">me tibi, si cenas hodie mecum.” <span class="q">‘ut libet.’</span> “ergo</div><div class="l">post nonam venies: nunc i, rem strenuus auge.”</div><div class="l">ut ventum ad cenam est, dicenda tacenda locutus</div><div class="l">tandem dormitum dimittitur. Hic ubi saepe</div><div class="l">occultum visus decurrere piscis ad hamum,</div><div class="l">mane cliens et iam certus conviva, iubetur </div><div class="l">rura suburbana indictis comes ire Latinis,</div><div class="l">impositus mannis arvum caelumque Sabinum</div><div class="l">non cessat laudare, videt ridetque Philippus,</div><div class="l">et sibi dum requiem, dum risus undique quaerit,</div><div class="l">dum septem donat sestertia, mutua septem </div><div class="l">promittit, persuadet uti mercetur agellum.</div><div class="l">mercatur. ne  te longis ambagibus  ultra</div><div class="l">quam satis est morer, ex nitido fit rusticus atque</div><div class="l">sulcos et vineta crepat mera, praeparat ulmos,</div><div class="l">immoritur studiis et amore senescit habendi. </div><div class="l">verum ubi oves furto, morbo periere capellae,</div><div class="l">spem mentita seges, bos est enectus arando,</div><div class="l">offensus damnis media de nocte caballum</div><div class="l">arripit iratusque Philippi tendit ad aedis. </div><div class="l">quem simul aspexit scabrum intonsumque Philippus,</div><div class="l"><span class="q">‘durus,’</span> ait, “Voltei, nimis attentusque videris</div><div class="l">esse mihi.” “pol, me miserum, patrone, vocares,</div><div class="l">si velles,” inquit, “verum mihi ponere  nomen.</div><div class="pagebreak" id="index.xml-pb-d30e1226">[Page p.302]</div><div class="l">quod te per Genium dextramque deosque Penatis</div><div class="l">obsecro et obtestor, vitae me redde priori!”</div><div class="l">Qui semel  aspexit, quantum dimissa petitis</div><div class="l">praestent, mature redeat repetatque relicta.</div><div class="l">metiri se quemque suo modulo ae pede verum est.</div><div class="pagebreak" id="index.xml-pb-d30e1240">[Page p.304]</div></div><div class="textpart" id="index.xml-body.1_div.1_div.1_div.8"><h4><span class="headingNumber">1.1.8. </span></h4><div class="l">Celso gaudere et bene rem gerere Albinovano</div><div class="l">Musa rogata refer, comiti scribaeque Neronis,</div><div class="l">si quaeret  quid agam, dic multa et pulchra minantem</div><div class="l">vivere nec recte nec suaviter; haud  quia grando</div><div class="l">contuderit vitis oleamque  momorderit aestus,</div><div class="l">nec quia longinquis armentum aegrotet in agris;</div><div class="l">sed quia mente minus validus quam corpore toto</div><div class="l">nil audire velim, nil discere, quod levet aegrum;</div><div class="l">fidis offendar medicis, irascar amicis,</div><div class="l">cur me  funesto properent arcere  veterno;</div><div class="l">quae nocuere sequar, fugiam quae profore credam;</div><div class="l">Romae Tibur amem ventosus, Tibure Romam.</div><div class="l">Post haec, ut valeat, quo pacto rem gerat et se,</div><div class="l">ut placeat iuveni percontare utque cohorti,</div><div class="l">si dicet, <span class="q">‘recte,’</span> primum gaudere, subinde</div><div class="l">praeceptum auriculis hoc instillare memento:</div><div class="l"><span class="q">‘ut tu fortunam, sic nos te, Celse, feremus.’</span></div><div class="pagebreak" id="index.xml-pb-d30e1295">[Page p.308]</div></div><div class="textpart" id="index.xml-body.1_div.1_div.1_div.9"><h4><span class="headingNumber">1.1.9. </span></h4><div class="l">Septimius, Claudi, nimirum intellegit unus,</div><div class="l">quanti me facias, nam cum rogat et prece cogit</div><div class="l">scilicet ut tibi se laudare et tradere coner,</div><div class="l">dignum mente domoque legentis honesta Neronis,</div><div class="l">munere cum fungi propioris censet amici, </div><div class="l">quid possim videt ac novit  me valdius ipso.</div><div class="l">multa quidem dixi cur excusatus abirem;</div><div class="l">sed timui mea ne  finxisse minora putarer,</div><div class="l">dissimilator opis propriae, mihi commodus uni.</div><div class="l">sic ego, maioris fugiens opprobria culpae, </div><div class="l">frontis ad urbanae descendi praemia, quod si</div><div class="l">depositum laudas ob amici iussa pudorem,</div><div class="l">scribe tui gregis hunc et fortem crede bonumque.</div><div class="pagebreak" id="index.xml-pb-d30e1328">[Page p.312]</div></div><div class="textpart" id="index.xml-body.1_div.1_div.1_div.10"><h4><span class="headingNumber">1.1.10. </span></h4><div class="l">Urbis amatorem Fuscum salvere iubemus</div><div class="l">ruris amatores, hac in re scilicet una</div><div class="l">multum dissimiles, at  cetera paene gemelli</div><div class="l">fraternis animis (quidquid  negat alter, et alter)</div><div class="l">adnuimus pariter vetuli notique columbi.</div><div class="l">Tu nidum servas; ego laudo ruris amoeni</div><div class="l">rivos et musco circumlita saxa nemusque.</div><div class="l">quid quaeris? vivo et regno, simul ista reliqui</div><div class="l">quae vos ad caelum effertis  rumore secundo,</div><div class="l">utque sacerdotis fugitivus liba recuso; </div><div class="l">pane egeo iam mellitis potiore placentis.</div><div class="l">Vivere Naturae si  convenienter oportet,</div><div class="l">ponendaeque  domo quaerenda est area primum,</div><div class="l">novistine locum potiorem rure beato?</div><div class="l">est ubi plus tepeant hiemes, ubi gratior aura </div><div class="l">leniat et rabiem Canis et momenta Leonis,</div><div class="l">cum semel accepit Solem furibundus acutum?</div><div class="l">est ubi divellat  somnos minus invida Cura?</div><div class="l">deterius Libycis olet aut nitet herba lapillis?</div><div class="pagebreak" id="index.xml-pb-d30e1383">[Page p.316]</div><div class="l">purior in vicis aqua tendit rumpere plumbum, </div><div class="l">quam quae per pronum trepidat cum murmure rivum?</div><div class="l">nempe inter varias nutritur silva columnas,</div><div class="l">laudaturque domus longos quae prospicit agros.</div><div class="l">Naturam expelles  furca, tamen usque recurret,</div><div class="l">et mala perrumpet furtim fastidia  victrix.</div><div class="l">Non, qui Sidonio contendere callidus ostro</div><div class="l">nescit Aquinatem potantia vellera fucum,</div><div class="l">certius accipiet damnum propiusve  medullis,</div><div class="l">quam qui non poterit vero distinguere falsum,</div><div class="l">quem res plus nimio delectavere secundae, </div><div class="l">mutatae quatient. si quid mirabere, pones</div><div class="l">invitus, fuge magna: Meet sub paupere tecto</div><div class="l">reges et regum vita praecurrere amicos.</div><div class="l">Cervus equum pugna melior communibus herbis</div><div class="l">pellebat, donec minor in certamine longo </div><div class="l">imploravit opes hominis frenum que recepit;</div><div class="l">sed postquam victor violens  discessit ab hoste,</div><div class="l">non equitem dorso, non frenum depulit ore.</div><div class="l">sic qui pauperiem veritus potiore metallis</div><div class="l">libertate caret, dominum vehet  improbus atque</div><div class="l">serviet aeternum, quia parvo nesciet uti.</div><div class="l">cui non conveniet sua res, ut  calceus olim,</div><div class="l">si pede maior erit, subvertet, si minor, uret.</div><div class="pagebreak" id="index.xml-pb-d30e1447">[Page p.318]</div><div class="l">Laetus sorte tua vives sapienter, Aristi,</div><div class="l">nec me dimittes  incastigatum, ubi plura</div><div class="l">cogere quam satis est ac non cessare videbor,</div><div class="l">imperat aut servit collecta pecunia cuique,</div><div class="l">tortum digna sequi potius quam ducere funem.</div><div class="l">Haec tibi dictabam post fanum putre Vacunae,</div><div class="l">excepto quod non simul esses, cetera laetus. </div><div class="pagebreak" id="index.xml-pb-d30e1464">[Page p.320]</div></div><div class="textpart" id="index.xml-body.1_div.1_div.1_div.11"><h4><span class="headingNumber">1.1.11. </span></h4><div class="l">Quid tibi visa Chios, Bullati, notaque Lesbos,</div><div class="l">quid concinna Samos, quid Croesi regia Sardis,</div><div class="l">Zmyrna quid et Colophon? maiora minorave  fama,</div><div class="l">cunctane  prae Campo et Tiberino flumine sordent?</div><div class="l">an venit in votum Attalicis ex urbibus una, </div><div class="l">an Lebedum laudas odio maris atque viarum?</div><div class="l">scis Lebedus quid sit: Gabiis desertior atque</div><div class="l">Fidenis vicus; tamen illic vivere vellem,</div><div class="l">oblitusque meorum, obliviscendus et illis,</div><div class="l">Neptunum procul e  terra spectare furentem.</div><div class="l">Sed neque qui Capua Romam petit, imbre lutoque</div><div class="l">aspersus, volet in caupona vivere; nec qui</div><div class="l">frigus collegit, furnos et balnea laudat</div><div class="l">ut  fortunatam plene praestantia vitam;</div><div class="l">nec si te validus iactaverit Auster in alto, </div><div class="l">idcirco navem trans Aegaeum mare vendas.</div><div class="l">Incolumi Rhodos et Mytilene pulchra facit quod</div><div class="l">paenula solstitio, campestre nivalibus auris,</div><div class="l">per brumam Tiberis, Sextili mense caminus.</div><div class="pagebreak" id="index.xml-pb-d30e1513">[Page p.324]</div><div class="l">dum licet ac voltum servat Fortuna benignum, </div><div class="l">Romae laudetur Samos et Chios et Rhodos absens,</div><div class="l">tu quamcumque deus tibi fortunaverit horam</div><div class="l">grata sume manu, neu dulcia differ in annum;</div><div class="l">ut  quocumque loco fueris vixisse libenter</div><div class="l">te dicas, nam si ratio et prudentia curas, </div><div class="l">non locus effusi late maris arbiter aufert,</div><div class="l">caelum, non animum, mutant, qui trans mare currunt,</div><div class="l">strenua nos exercet inertia: navibus atque</div><div class="l">quadrigis petimus bene vivere, quod petis hic est,</div><div class="l">est Ulubris, animus si te non deficit aequus. </div><div class="pagebreak" id="index.xml-pb-d30e1539">[Page p.326]</div></div><div class="textpart" id="index.xml-body.1_div.1_div.1_div.12"><h4><span class="headingNumber">1.1.12. </span></h4><div class="l">Fructibus Agrippae Siculis, quos colligis, Ieci,</div><div class="l">si recte frueris, non est ut copia maior</div><div class="l">ab Iove donari possit tibi. tolle querellas:</div><div class="l">pauper enim non est, cui rerum suppetit usus,</div><div class="l">si ventri bene, si lateri est pedibusque tuis, nil </div><div class="l">divitiae poterunt regales addere maius.</div><div class="l">si forte in medio positorum abstemius herbis</div><div class="l">vivis et urtica, sic vives protinus, ut te</div><div class="l">confestim liquidus Fortunae rivus inauret,</div><div class="l">vel quia naturam mutare pecunia nescit, </div><div class="l">vel quia cuncta putas una virtute minora.</div><div class="l">Miramur, si Democriti pecus edit agellos</div><div class="l">cultaque, dum peregre est animus sine corpore velox;</div><div class="l">cum tu inter scabiem tantam et contagia lucri</div><div class="l">nil parvum sapias et adhuc sublimia cures: </div><div class="l">quae mare compescant causae, quid temperet  annum,</div><div class="l">stellae sponte sua iussaene vagentur et errent,</div><div class="l">quid premat obscurum lunae, quid proferat orbem,</div><div class="l">quid velit et possit rerum concordia discors,</div><div class="l">Empedocles an Stertinium deliret acumen. </div><div class="l">Verum seu piscis seu porrum et caepe trucidas,</div><div class="pagebreak" id="index.xml-pb-d30e1587">[Page p.330]</div><div class="l">utere Pompeio Grospho et, si quid petet, ultro</div><div class="l">defer; nil Grosphus nisi verum orabit et aequum,</div><div class="l">vilis amicorum est annona, bonis ubi quid deest.</div><div class="l">Ne tamen ignores, quo sit Romana loco res, </div><div class="l">Cantaber Agrippae, Claudi virtute Neronis</div><div class="l">Armenius cecidit; ius imperiumque Phraates</div><div class="l">Caesaris accepit genibus minor; aurea fruges</div><div class="l">Italiae pleno defudit  Copia cornu.</div><div class="pagebreak" id="index.xml-pb-d30e1607">[Page p.332]</div></div><div class="textpart" id="index.xml-body.1_div.1_div.1_div.13"><h4><span class="headingNumber">1.1.13. </span></h4><div class="l">Ut proficiscentem docui te saepe diuque,</div><div class="l">Augusto reddes signata volumina, Vini,</div><div class="l">si validus, si laetus erit, si denique poscet;</div><div class="l">ne studio nostri pecces odiumque libellis</div><div class="l">sedulus importes opera vehemente minister. </div><div class="l">si te forte meae gravis uret  sarcina chartae,</div><div class="l">abicito potius, quam quo perferre iuberis</div><div class="l">clitellas ferus impingas, Asinaeque paternum</div><div class="l">cognomen vertas in risum et fabula fias.</div><div class="l">Viribus uteris per divos, flumina, lamas. </div><div class="l">victor propositi simul ac perveneris illuc,</div><div class="l">sic positum servabis onus, ne forte sub ala</div><div class="l">fasciculum portes librorum ut rusticus agnum,</div><div class="l">ut vinosa glomus  furtivae Pyrria lanae,</div><div class="l">ut cum pilleolo soleas conviva tribulis. </div><div class="l">neu  volgo narres te sudavisse ferendo</div><div class="l">carmina, quae possint oculos aurisque morari</div><div class="l">Caesaris, oratus multa prece, nitere porro,</div><div class="l">vade; vale; cave ne titubes mandataque frangas.</div><div class="pagebreak" id="index.xml-pb-d30e1655">[Page p.336]</div></div><div class="textpart" id="index.xml-body.1_div.1_div.1_div.14"><h4><span class="headingNumber">1.1.14. </span></h4><div class="l">Vilice silvarum et milli me reddentis agelli,</div><div class="l">quem tu fastidis, habitatum quinque focis et</div><div class="l">quinque bonos solitum Variam dimittere patres,</div><div class="l">certemus, spinas animone ego fortius an tu</div><div class="l">evellas agro, et melior sit Horatius an res. </div><div class="l">Me quamvis Lamiae pietas et cura moratur,</div><div class="l">fratrem maerentis, rapto de fratre dolentis</div><div class="l">insolabiliter, tamen istuc mens animusque</div><div class="l">fert et amat spatiis obstantia rumpere claustra,</div><div class="l">rure ego viventem, tu dicis in urbe beatum. </div><div class="l">cui placet alterius, sua nimirum est odio sors.</div><div class="l">stultus uterque locum immeritum causatur inique:</div><div class="l">in culpa est animus, qui se non effugit umquam.</div><div class="l">Tu mediastinus tacita prece rura petebas,</div><div class="l">nunc urbem et ludos et balnea vilicus optas: </div><div class="l">me constare mihi scis et discedere tristem</div><div class="l">quandocumque trahunt invisa negotia Romam,</div><div class="l">non eadem miramur; eo disconvenit inter</div><div class="l">meque et te. nam quae  deserta et inhospita tesqua</div><div class="l">credis, amoena vocat mecum qui sentit, et odit </div><div class="pagebreak" id="index.xml-pb-d30e1701">[Page p.340]</div><div class="l">quae tu pulchra putas, fornix tibi et uncta popina</div><div class="l">incutiunt urbis desiderium, video, et quod</div><div class="l">angulus iste feret piper et tus ocius uva,</div><div class="l">nec vicina subest vinum praebere taberna</div><div class="l">quae possit  tibi, nec meretrix tibicina, cuius</div><div class="l">ad strepitum salias terrae gravis; et tamen urges</div><div class="l">iampridem non tacta ligonibus arva bovemque</div><div class="l">disiunctum curas et strictis frondibus exples;</div><div class="l">addit opus pigro rivus, si decidit imber,</div><div class="l">multa mole docendus aprico parcere prato. </div><div class="l">Nunc age, quid nostrum concentum  dividat audi.</div><div class="l">quem tenues decuere togae nitidique capilli,</div><div class="l">quem scis immunem Cinarae placuisse rapaci,</div><div class="l">quem bibulum liquidi media de luce Falerni,</div><div class="l">cena brevis iuvat et prope rivum somnus in herba; </div><div class="l">nec lusisse pudet, sed non incidere ludum,</div><div class="l">non istic obliquo oculo mea commoda quisquam</div><div class="l">limat, non odio obscuro morsuque venenat:</div><div class="l">rident vicini glaebas et saxa moventem. </div><div class="l">cum servis urbana diaria  rodere mavis;</div><div class="l">horum tu in numerum voto ruis: invidet usum</div><div class="l">lignorum et pecoris tibi calo argutus et horti,</div><div class="l">optat ephippia bos, piger optat arare caballus.</div><div class="l">quam scit uterque libens censebo exerceat artem.</div><div class="pagebreak" id="index.xml-pb-d30e1759">[Page p.342]</div></div><div class="textpart" id="index.xml-body.1_div.1_div.1_div.15"><h4><span class="headingNumber">1.1.15. </span></h4><div class="l">Quae sit hiems Veliae, quod caelum, Vala, Salerni,</div><div class="l">quorum hominum regio et qualis via (nam mihi Baias</div><div class="l">Musa supervacuas Antonius, et tamen illis</div><div class="l">me facit invisum, gelida cum perluor unda</div><div class="l">per medium frigus, sane murteta relinqui </div><div class="l">dictaque cessantem nervis elidere morbum</div><div class="l">sulfura contemni vicus gemit, invidus aegris,</div><div class="l">qui caput et stomachum supponere fontibus audent</div><div class="l">Clusinis  Gabiosque petunt et frigida rura.</div><div class="l">mutandus locus est et deversoria  nota</div><div class="l">praeteragendus equus, “quo tendis? non mihi Cumas</div><div class="l">est iter aut Baias,” laeva stomachosus habena</div><div class="l">dicet  eques; sed equi frenato  est auris in ore);</div><div class="l">maior utrum populum frumenti copia pascat;</div><div class="l">collectosne bibant imbres puteosne perennis </div><div class="l">iugis  aquae (nam vina nihil moror illius orae:</div><div class="l">rure meo possum quidvis perferre patique;</div><div class="l">ad mare cum veni, generosum et lene requiro,</div><div class="l">quod curas abigat, quod cum spe divite manet</div><div class="l">in venas animumque meum, quod verba ministret, </div><div class="l">quod me Lucanae iuvenem commendet  amicae);</div><div class="pagebreak" id="index.xml-pb-d30e1816">[Page p.346]</div><div class="l">tractus uter pluris lepores, uter educet apros;</div><div class="l">utra magis piscis et echinos aequora celent,</div><div class="l">pinguis ut inde domum possim Phaeaxque reverti,</div><div class="l">scribere te nobis, tibi nos accredere par est. </div><div class="l">Maenius, ut rebus maternis atque paternis</div><div class="l">fortiter absumptis urbanus coepit haberi</div><div class="l">scurra vagus, non qui certum praesepe teneret,</div><div class="l">impransus non qui civem dinosceret hoste,</div><div class="l">quaelibet in quemvis opprobria fingere saevus,</div><div class="l">pernicies et tempestas barathrumque macelli,</div><div class="l">quidquid quaesierat, ventri donabat  avaro.</div><div class="l">hic ubi nequitiae fautoribus et timidis nil</div><div class="l">aut paulum abstulerat, patinas cenabat omasi,</div><div class="l">vilis et agninae, tribus ursis quod satis esset;</div><div class="l">scilicet ut ventres lamna candente nepotum</div><div class="l">diceret urendos correctus  Bestius. idem,</div><div class="l">quidquid erat nactus praedae maioris, ubi omne</div><div class="l">verterat  in fumum et cinerem, <span class="q">‘non hercule miror,’</span></div><div class="l">aiebat, “si qui comedunt bona, cum sit obeso </div><div class="l">nil melius turdo, nil vulva pulchrius ampla.”</div><div class="l">Nimirum hic ego sum. nam tuta et parvola laudo,</div><div class="l">cum res deficiunt, satis inter vilia fortis :</div><div class="l">verum ubi quid melius contingit et unctius, idem</div><div class="l">vos sapere et solos aio  bene vivere, quorum</div><div class="l">conspicitur nitidis fundata pecunia villis. </div><div class="pagebreak" id="index.xml-pb-d30e1890">[Page p.348]</div></div><div class="textpart" id="index.xml-body.1_div.1_div.1_div.16"><h4><span class="headingNumber">1.1.16. </span></h4><div class="l">Ne perconteris, fundus meus, optime Quincti,</div><div class="l">arvo pascat erum an bacis opulentet olivae,</div><div class="l">pomisne an pratis  an amicta  vitibus ulmo,</div><div class="l">scribetur tibi forma loquaciter et situs agri.</div><div class="l">Continui montes, ni  dissocientur opaca</div><div class="l">valle, sed ut veniens dextrum latus aspiciat sol,</div><div class="l">laevum discedens  curru  fugiente vaporet.</div><div class="l">temperiem laudes, quid si  rubicunda benigni </div><div class="l">corna vepres et pruna ferant? si  quercus et ilex</div><div class="l">multa fruge pecus, multa dominum iuvet umbra? </div><div class="l">dicas adductum propius frondere Tarentum,</div><div class="l">fons etiam rivo dare nomen idoneus, ut nec</div><div class="l">frigidior Thracam nec purior ambiat Hebrus,</div><div class="l">infirmo capiti fluit utilis, utilis  alvo.</div><div class="l">hae latebrae dulces, etiam, si credis, amoenae, </div><div class="l">incolumem tibi me praestant Septembribus horis.</div><div class="pagebreak" id="index.xml-pb-d30e1942">[Page p.352]</div><div class="l">Tu recte vivis, si curas esse quod audis,</div><div class="l">iactamus iam pridem omnis te Roma beatum;</div><div class="l">sed vereor ne cui de te plus quam tibi credas,</div><div class="l">neve putes alium sapiente bonoque beatum, </div><div class="l">neu, si te populus sanum recteque valentem</div><div class="l">dictitet, occultam febrem sub tempus  edendi</div><div class="l">dissimules, donec manibus tremor incidat unctis.</div><div class="l">stultorum incurata pudor malus ulcera celat.</div><div class="l">Si quis bella tibi terra pugnata marique </div><div class="l">dicat et his verbis vacuas permulceat auris:</div><div class="l">“tene magis salvum populus velit an populum tu,</div><div class="l">servet in ambiguo, qui consulit et tibi et urbi,</div><div class="l">Iuppiter,” Augusti laudes agnoscere possis:</div><div class="l">cum pateris  sapiens emendatusque vocari,</div><div class="l">respondesne tuo, dic sodes, nomine? “nempe</div><div class="l">vir bonus et prudens dici delector ego ac tu.”</div><div class="l">qui dedit hoc hodie, cras, si volet, auferet, ut  si</div><div class="l">detulerit fasces indigno, detrahet  idem.</div><div class="l"><span class="q">‘pone, meum est’</span> inquit: pono tristisque recedo.</div><div class="l">idem si clamet furem, neget esse pudicum,</div><div class="l">contendat laqueo collum pressisse paternum,</div><div class="l">mordear opprobriis falsis mutemque colores?</div><div class="l">falsus honor iuvat et mendax infamia terret</div><div class="l">quem nisi mendosum et medicandum ? Vir bonus est quis?</div><div class="pagebreak" id="index.xml-pb-d30e2006">[Page p.354]</div><div class="l">“qui consulta patrum, qui leges imaque servat,</div><div class="l">quo multae magnaeque secantur iudice lites,</div><div class="l">quo res sponsore  et quo causae teste tenentur.”</div><div class="l">sed videt hunc omnis domus et vicinia tota</div><div class="l">introrsum  turpem, speciosum pelle decora.</div><div class="l"><span class="q">‘nec furtum feci nec fugi,’</span> si mihi dicat </div><div class="l">servus, <span class="q">‘habes pretium, loris non ureris,’</span> aio.</div><div class="l"><span class="q">‘non hominem occidi:’</span> <span class="q">‘non pasces in cruce corvos.’</span></div><div class="l"><span class="q">‘sum bonus et frugi :’</span> renuit negitatque  Sabellus.</div><div class="l">cautus enim metuit foveam lupus accipiterque </div><div class="l">suspectos  laqueos et opertum miluus hamum,</div><div class="l">oderunt peccare boni virtutis amore,</div><div class="l">tu nihil admittes in te formidine poenae:</div><div class="l">sit spes fallendi, miscebis sacra profanis.</div><div class="l">nam de mille fabae modiis cum surripis unum, </div><div class="l">damnum est, non facinus, mihi pacto lenius isto.</div><div class="l">vir bonus, omne forum quem spectat et omne tribunal,</div><div class="l">quandocumque deos vel porco vel bove placat,</div><div class="l"><span class="q">‘Line pater!’</span> clare, clare cum dixit, <span class="q">‘Apollo! ’</span></div><div class="l">labra movet metuens audiri: “pulchra Laverna, </div><div class="l">da mihi fallere, da iusto sanctoque  videri,</div><div class="l">noctem peccatis et fraudibus obice nubem.”</div><div class="l">Qui melior servo, qui  liberior sit avarus,</div><div class="l">in triviis fixum cum se demittit  ob assem,</div><div class="pagebreak" id="index.xml-pb-d30e2094">[Page p.356]</div><div class="l">non video; nam qui cupiet, metuet quoque; porro, </div><div class="l">qui metuens vivet, liber mihi non erit umquam,</div><div class="l">perdidit arma, locum Virtutis deseruit, qui</div><div class="l">semper in augenda festinat et obruitur re.</div><div class="l">vendere cum possis captivum, occidere noli;</div><div class="l">serviet utiliter; sine pascat durus aretque, </div><div class="l">naviget ac mediis hiemet mercator in undis,</div><div class="l">annonae prosit, portet frumenta penusque.</div><div class="l">Vir bonus et sapiens audebit dicere: “Pentheu,</div><div class="l">rector Thebarum, quid me perferre patique </div><div class="l">indignum coges?” <span class="q">‘Adimam bona.’</span> “Nempe pecus, rem,</div><div class="l">lectos, argentum: tollas licet.” “In manicis ot</div><div class="l">compedibus saevo te sub custode tenebo.”</div><div class="l"><span class="q">‘Ipse deus, simul atque volam, me solvet.’</span> opinor,</div><div class="l">hoc sentit <span class="q">‘moriar.’</span> mors ultima linea rerum est.</div><div class="pagebreak" id="index.xml-pb-d30e2136">[Page p.358]</div></div><div class="textpart" id="index.xml-body.1_div.1_div.1_div.17"><h4><span class="headingNumber">1.1.17. </span></h4><div class="l">Quamvis, Scaeva, satis per te tibi consulis et scis,</div><div class="l">quo tandem pacto deceat maioribus uti,</div><div class="l">disce, docendus adhuc quae censet amiculus, ut si</div><div class="l">caecus iter monstrare velit; tamen aspice si quid</div><div class="l">et nos, quod cures proprium fecisse, loquantur. </div><div class="l">Si te grata quies et primam somnus in horam</div><div class="l">delectat, si te pulvis strepitusque rotarum,</div><div class="l">si laedit  caupona, Ferentinum ire iubebo,</div><div class="l">nam neque divitibus contingunt gaudia solis,</div><div class="l">nec vixit male, qui natus moriensque fefellit. </div><div class="l">si prodesse tuis pauloque benignius ipsum</div><div class="l">te tractare voles, accedes siccus ad unctum.</div><div class="l">“Si pranderet holus patienter, regibus uti</div><div class="l">nollet Aristippus.” “si sciret regibus uti,</div><div class="l">fastidiret holus qui me notat.” utrius horum </div><div class="l">verba probes et facta doce, vel iunior audi</div><div class="l">cur sit Aristippi potior sententia, namque</div><div class="l">mordacem Cynicum sic eludebat, ut aiunt:</div><div class="pagebreak" id="index.xml-pb-d30e2178">[Page p.362]</div><div class="l">“scurror ego ipse mihi, populo tu; rectius  hoc et</div><div class="l">splendidius multo est. equus ut me portet, alat rex,</div><div class="l">officium facio; tu poscis vilia, verum </div><div class="l">dante minor, quamvis fers te nullius egentem.”</div><div class="l">omnis Aristippum decuit color et status et res,</div><div class="l">temptantem maiora, fere praesentibus aequum,</div><div class="l">contra, quem duplici panno patientia velat, </div><div class="l">mirabor, vitae via si conversa decebit.</div><div class="l">alter purpureum non exspectabit amictum,</div><div class="l">quidlibet indutus celeberrima per loca  vadet,</div><div class="l">personamque feret non inconcinnus utramque;</div><div class="l">alter Mileti textam cane peius et angui </div><div class="l">vitabit  chlamydem, morietur frigore, si non</div><div class="l">rettuleris pannum. refer et sine vivat ineptus.</div><div class="l">Res gerere et captos ostendere civibus hostis</div><div class="l">attingit solium Iovis et caelestia temptat:</div><div class="l">principibus placuisse viris non ultima laus est. </div><div class="l">non cuivis homini contingit adire Corinthum.</div><div class="l">sedit qui timuit ne non succederet. “Esto.</div><div class="l">quid, qui pervenit, fecitne viriliter?” atqui</div><div class="l">hic est aut nusquam, quod quaerimus, hic onus horret,</div><div class="l">ut parvis animis et parvo corpore maius; </div><div class="pagebreak" id="index.xml-pb-d30e2235">[Page p.364]</div><div class="l">hic subit et perfert, aut virtus nomen inane est,</div><div class="l">aut decus et pretium recte petit experiens vir.</div><div class="l">Coram rege sua  de paupertate tacentes</div><div class="l">plus poscente ferent : distat, sumasne pudenter</div><div class="l">an rapias; atqui rerum caput hoc erat, hic fons. </div><div class="l">“indotata mihi soror est, paupercula mater,</div><div class="l">et fundus nec vendibilis nec pascere firmus,”</div><div class="l">qui dicit, clamat, <span class="q">‘victum date!’</span> succinit alter,</div><div class="l"><span class="q">‘et mihi!’</span> dividuo findetur munere quadra,</div><div class="l">sed tacitus pasci si posset corvus, haberet </div><div class="l">plus dapis et rixae multo minus invidiaeque.</div><div class="l">Brundisium comes aut Surrentum ductus amoenum</div><div class="l">qui queritur salebras et acerbum frigus et imbres,</div><div class="l">aut cistam effractam et subducta viatica plorat,</div><div class="l">nota refert meretricis acumina, saepe catellam, </div><div class="l">saepe periscelidem raptam sibi flentis, uti mox</div><div class="l">nulla fides damnis verisque doloribus adsit,</div><div class="l">nec semel irrisus triviis attollere curat</div><div class="l">fracto crure planum, licet illi plurima manet</div><div class="l">lacrima, per sanctum iuratus dicat Osirim: </div><div class="l"><span class="q">‘credite, non ludo; crudeles, tollite claudum! ’</span></div><div class="l"><span class="q">‘quaere peregrinum,’</span> vicinia rauca reclamat.</div><div class="pagebreak" id="index.xml-pb-d30e2298">[Page p.366]</div></div><div class="textpart" id="index.xml-body.1_div.1_div.1_div.18"><h4><span class="headingNumber">1.1.18. </span></h4><div class="l">Si bene te novi, metues, liberrime Lolli,</div><div class="l">scurrantis speciem praebere, professus amicum</div><div class="l">ut matrona meretrici dispar erit atque</div><div class="l">discolor, infido scurrae distabit amicus,</div><div class="l">est huic diversum vitio vitium prope maius, </div><div class="l">asperitas agrestis et inconcinna gravisque,</div><div class="l">quae se commendat tonsa cute, dentibus atris,</div><div class="l">dum volt libertas dici mera veraque virtus,</div><div class="l">virtus est medium vitiorum et utrimque  reductum.</div><div class="l">alter in obsequium plus aequo pronus et imi </div><div class="l">derisor lecti sic nutum divitis horret,</div><div class="l">sic iterat voces et verba cadentia tollit,</div><div class="l">ut puerum saevo credas dictata magistro</div><div class="l">reddere vel partis mimum tractare secundas.</div><div class="l">alter rixatur  de lana saepe caprina, </div><div class="l">propugnat nugis armatus: “scilicet, ut non</div><div class="l">sit mihi prima fides, et vere quod placet ut non</div><div class="l">acriter elatrem! pretium aetas altera sordet.”</div><div class="pagebreak" id="index.xml-pb-d30e2343">[Page p.370]</div><div class="l">ambigitur quid enim? Castor sciat an Dolichos  plus;</div><div class="l">Brundisium Minuci melius via ducat an Appi. </div><div class="l">Quem damnosa Venus, quem praeceps alea nudat,</div><div class="l">gloria quem supra vires et vestit et unguit,</div><div class="l">quem tenet argenti sitis importuna famesque,</div><div class="l">quem paupertatis pudor et fuga, dives amicus,</div><div class="l">saepe decem vitiis instructior, odit et horret, </div><div class="l">aut, si non odit, regit ac veluti pia mater</div><div class="l">plus quam se sapere et virtutibus esse priorem</div><div class="l">volt et ait prope vera: “meae (contendere noli)</div><div class="l">stultitiam patiuntur opes; tibi parvola res est.</div><div class="l">arta decet sanum comitem toga; desine mecum </div><div class="l">certare.” Eutrapelus, cuicumque nocere volebat,</div><div class="l">vestimenta dabat pretiosa: “beatus enim iam</div><div class="l">cum pulchris tunicis sumet  nova consilia et spes,</div><div class="l">dormiet in lucem, scorto postponet honestum</div><div class="l">officium, nummos alienos pascet, ad imum </div><div class="l">Thraex erit aut holitoris aget  mercede caballum.”</div><div class="l">Arcanum neque tu scrutaberis illius  umquam,</div><div class="l">commissumque teges et vino tortus et ira.</div><div class="l">nec tua laudabis studia aut aliena reprendes, </div><div class="l">nec, cum venari volet ille, poemata panges.</div><div class="l">gratia sic fratrum geminorum, Amphionis atque</div><div class="l">Zethi, dissiluit, donec suspecta severo</div><div class="l">conticuit lyra. fraternis cessisse putatur</div><div class="l">moribus Amphion: tu cede potentis amici</div><div class="pagebreak" id="index.xml-pb-d30e2410">[Page p.372]</div><div class="l">lenibus imperiis, quotiensque educet  in agros</div><div class="l">Aetolis  onerata plagis iumenta canesque,</div><div class="l">surge et inhumanae senium depone Camenae,</div><div class="l">cenes ut pariter pulmenta laboribus empta:</div><div class="l">Romanis sollemne viris opus, utile famae</div><div class="l">vitaeque et membris; praesertim cum valeas et </div><div class="l">vel cursu superare canem vel viribus aprum</div><div class="l">possis, adde virilia quod speciosius arma</div><div class="l">non est qui tractet; scis, quo clamore coronae</div><div class="l">proelia sustineas campestria; denique saevam</div><div class="l">militiam puer et Cantabrica bella tulisti </div><div class="l">sub duce qui templis Parthorum signa refigit</div><div class="l">nunc et, si quid abest. Italis  adiudicat armis.</div><div class="l">Ac ne te retrahas et inexcusabilis absis,</div><div class="l">quamvis nil extra numerum fecisse modumque</div><div class="l">curas, interdum nugaris rure paterno: </div><div class="l">partitur lintres exercitus, Actia pugna</div><div class="l">te duce per pueros hostili more  refertur;</div><div class="l">adversarius est frater, lacus Hadria, donec</div><div class="l">alterutrum velox Victoria fronde coronet,</div><div class="l">consentire suis studiis qui crediderit te, </div><div class="l">fautor utroque tuum laudabit pollice ludum.</div><div class="pagebreak" id="index.xml-pb-d30e2466">[Page p.374]</div><div class="l">Protinus ut moneam (si quid monitoris eges tu)</div><div class="l">quid de quoque viro et cui dicas, saepe videto,</div><div class="l">percontatorem fugito: nam garrulus idem est,</div><div class="l">nec retinent patulae commissa fideliter aures, </div><div class="l">et semel emissum volat irrevocabile verbum,</div><div class="l">non ancilla tuum iecur ulceret ulla puerve</div><div class="l">intra marmoreum venerandi limen amici,</div><div class="l">ne dominus pueri  pulchri caraeve puellae</div><div class="l">munere te parvo beet aut incommodus angat. </div><div class="l">qualem commendes, etiam atque etiam aspice, ne mox</div><div class="l">incutiant aliena tibi peccata pudorem,</div><div class="l">fallimur et quondam non dignum tradimus: ergo</div><div class="l">quem sua culpa premet, deceptus omitte tueri,</div><div class="l">ut penitus notum, si temptent crimina, serves </div><div class="l">tuterisque tuo fidentem  praesidio: qui</div><div class="l">dente Theonino cum circumroditur, ecquid </div><div class="l">ad te post paulo ventura pericula sentis?</div><div class="l">nam tua res agitur, paries cum proximus ardet,</div><div class="l">et neglecta solent incendia sumere vires. </div><div class="l">Dulcis inexpertis cultura potentis amici:</div><div class="l">expertus metuit. tu, dum tua navis in alto est,</div><div class="l">hoc age, ne mutata retrorsum te ferat aura.</div><div class="l">oderunt hilarem tristes tristemque iocosi,</div><div class="l">sedatum celeres, agilem navumque remissi; </div><div class="l">potores <span class="strikethrough">bibuli media de nocte Falerni </span></div><div class="l"><span class="strikethrough">oderunt</span> porrecta negantem pocula, quamvis</div><div class="l">nocturnos iures te formidare tepores.</div><div class="pagebreak" id="index.xml-pb-d30e2537">[Page p.376]</div><div class="l">deme supercilio nubem: plerumque modestus</div><div class="l">occupat obscuri speciem, taciturnus acerbi. </div><div class="l">Inter cuncta leges et percontabere doctos,</div><div class="l">qua ratione queas traducere leniter aevum,</div><div class="l">num te semper inops agitet vexetque cupido,</div><div class="l">num  pavor et rerum mediocriter utilium spes,</div><div class="l">virtutem doctrina paret Naturane donet, </div><div class="l">quid minuat curas, quid te tibi reddat amicum,</div><div class="l">quid pure tranquillet, honos an dulce lucellum,</div><div class="l">an secretum iter et fallentis semita vitae.</div><div class="l">Me quotiens reficit gelidus Digentia rivus,</div><div class="l">quem Mandela bibit, rugosus frigore pagus, </div><div class="l">quid sentire putas? quid credis, amice, precari?</div><div class="l">sit mihi quod nunc est, etiam minus, et  mihi vivam</div><div class="l">quod superest aevi, si quid superesse volunt di;</div><div class="l">sit bona  librorum et provisae frugis in annum</div><div class="l">copia, neu fluitem dubiae spe pendulus horae.</div><div class="l">Sed satis est orare Iovem, qui  ponit  et aufert,</div><div class="l">det vitam, det opes; aequum mi animum ipse parabo.</div><div class="pagebreak" id="index.xml-pb-d30e2590">[Page p.378]</div></div><div class="textpart" id="index.xml-body.1_div.1_div.1_div.19"><h4><span class="headingNumber">1.1.19. </span></h4><div class="l">Prisco si credis, Maecenas docte, Cratino,</div><div class="l">nulla placere diu nec vivere carmina possunt,</div><div class="l">quae scribuntur aquae potoribus.  ut male sanos</div><div class="l">adscripsit Liber Satyris Faunisque poetas,</div><div class="l">vina fere dulces oluerunt mane Camenae. </div><div class="l">laudibus arguitur vini vinosus Homerus;</div><div class="l">Ennius ipse pater numquam nisi potus ad arma</div><div class="l">prosiluit dicenda. “Forum Putealque Libonis</div><div class="l">mandabo siccis, adimam cantare severis :”</div><div class="l">hoc simul edixi, non cessavere poetae</div><div class="l">nocturno certare mero, putere diurno,</div><div class="l">quid? si quis voltu torvo ferus et pede nudo</div><div class="l">exiguaeque togae simulet textore  Catonem,</div><div class="l">virtutemne repraesentet moresque Catonis?</div><div class="l">rupit Iarbitam Timagenis aemula lingua,</div><div class="l">dum studet urbanus tenditque disertus haberi.</div><div class="pagebreak" id="index.xml-pb-d30e2633">[Page p.382]</div><div class="l">decipit exemplar vitiis imitabile: quod si</div><div class="l">pallorem  casu, biberent exsangue cuminum.</div><div class="l">o imitatores, servum pecus, ut mihi saepe</div><div class="l">bilem, saepe iocum vestri movere tumultus! </div><div class="l">Libera per vacuum posui vestigia princeps,</div><div class="l">non aliena meo pressi pede. qui sibi fidet, </div><div class="l">dux reget  examen. Parios  ego primus iambos</div><div class="l">ostendi Latio, numeros animosque secutus</div><div class="l">Archilochi, non res et agentia verba Lycamben. </div><div class="l">ac ne me foliis ideo brevi oribus ornes,</div><div class="l">quod timui mutare modos et carminis artem,</div><div class="l">temperat Archilochi Musam pede mascula Sappho,</div><div class="l">temperat Alcaeus, sed rebus et ordine dispar,</div><div class="l">nec socerum quaerit, quem versibus oblinat  atris,</div><div class="l">nec sponsae laqueum famoso carmine nectit,</div><div class="l">hunc ego, non alio dictum prius ore, Latinus </div><div class="l">volgavi fidicen. iuvat immemorata ferentem</div><div class="l">ingenuis  oculisque legi manibusque teneri.</div><div class="l">Scire velis, mea cur ingratus opuscula lector </div><div class="l">laudet ametque domi, premat extra limen iniquus:</div><div class="l">non ego ventosae plebis suffragia venor</div><div class="l">impensis cenarum et tritae munere vestis;</div><div class="l">non ego, nobilium scriptorum auditor  et ultor,</div><div class="pagebreak" id="index.xml-pb-d30e2696">[Page p.384]</div><div class="l">grammaticas ambire tribus et pulpita dignor. </div><div class="l">hinc illae lacrimae. “spissis indigna theatris</div><div class="l">scripta pudet recitare et nugis addere pondus,”</div><div class="l">si dixi, <span class="q">‘rides,’</span> ait, “et Iovis auribus ista</div><div class="l">servas: fidis enim manare poetica mella</div><div class="l">te solum, tibi pulcher.” ad haec ego naribus uti </div><div class="l">formido et, luctantis acuto ne secer ungui,</div><div class="l"><span class="q">‘displicet iste  locus,’</span> clamo et diludia posco,</div><div class="l">ludus enim genuit trepidum certamen et iram,</div><div class="l">ira truces inimicitias et funebre bellum.</div><div class="pagebreak" id="index.xml-pb-d30e2726">[Page p.386]</div></div><div class="textpart" id="index.xml-body.1_div.1_div.1_div.20"><h4><span class="headingNumber">1.1.20. </span></h4><div class="l">Vertumnum Ianumque, liber, spectare videris,</div><div class="l">scilicet ut  prostes Sosiorum pumice mundus.</div><div class="l">odisti clavis et grata sigilla pudico;</div><div class="l">paucis ostendi gemis et communia laudas,</div><div class="l">non ita nutritus, fuge quo descendere gestis. </div><div class="l">non erit emisso reditus tibi. “quid miser egi?</div><div class="l">quid volui?” dices, ubi quis  te laeserit, et scis</div><div class="l">in breve te cogi, cum plenus languet amator.</div><div class="l">Quod si non odio peccantis desipit augur,</div><div class="l">carus eris Romae, donec te deserat  aetas;</div><div class="l">contrectatus ubi manibus sordeseere volgi</div><div class="l">coeperis, aut tineas pasees taciturnus inertis</div><div class="l">aut fugies Uticam aut vinctus mitteris Ilerdam.</div><div class="l">ridebit monitor non exauditus, ut ille</div><div class="l">qui male parentem in rupes protrusit  asellum</div><div class="l">iratus: quis enim invitum servare laboret?</div><div class="l">hoc quoque te manet, ut pueros elementa docentem</div><div class="l">occupet extremis in vicis balba  senectus.</div><div class="l">Cum tibi sol tepidus pluris admoverit auris,</div><div class="l">me libertino natum patre et in tenui re </div><div class="l">maiores pinnas nido extendisse loqueris,</div><div class="l">ut quantum generi demas virtutibus addas;</div><div class="l">me primis urbis belli placuisse domique,</div><div class="l">corporis exigui, praecanum. solibus aptum,</div><div class="l">irasci celerem, tamen ut placabilis essem. </div><div class="l">forte meum si quis te percontabitur aevum,</div><div class="l">me quater undenos sciat implevisse Decembris,</div><div class="l">collegam Lepidum quo duxit  Lollius anno.</div><div class="pagebreak" id="index.xml-pb-d30e2800">[Page p.392]</div></div></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><div class="textpart" id="index.xml-body.1_div.1_div.2_div.1"><h4><span class="headingNumber">1.2.1. </span></h4><div class="l">Cum tot sustineas et tanta negotia solus,</div><div class="l">res Italas armis tuteris, moribus ornes,</div><div class="l">legibus emendes, in publica commoda peccem,</div><div class="l">si longo sermone morer tua tempora, Caesar.</div><div class="l">Romulus et Liber pater et cum Castore Pollux, </div><div class="l">post ingentia facta  deorum in templa recepti,</div><div class="l">dum terras hominumque colunt genus, aspera bella</div><div class="l">componunt, agros assignant, oppida condunt,</div><div class="l">ploravere suis non respondere favorem</div><div class="l">speratum meritis, diram qui contudit hydram </div><div class="l">notaque  fatali portenta labore subegit,</div><div class="l">comperit invidiam supremo fine domari,</div><div class="l">urit enim fulgore suo, qui praegravat artis</div><div class="l">infra se positas; exstinctus amabitur idem.</div><div class="l">praesenti tibi maturos largimur honores, </div><div class="l">iurandasque tuum per numen  ponimus aras,</div><div class="l">nil oriturum alias, nil ortum tale fatentes.</div><div class="l">Sed tuus hic  populus sapiens et iustus in uno,</div><div class="l">te nostris ducibus, te Grais anteferendo,</div><div class="pagebreak" id="index.xml-pb-d30e2850">[Page p.398]</div><div class="l">cetera nequaquam simili ratione modoque </div><div class="l">aestimat et, nisi quae terris semota suisque</div><div class="l">temporibus defuncta videt, fastidit et odit;</div><div class="l">sic fautor veterum, ut tabulas peccare vetantis,</div><div class="l">quas bis quinque viri sanxerunt, foedera regum</div><div class="l">vel Gabiis vel cum rigidis aequata Sabinis, </div><div class="l">pontificum libros, annosa volumina vatum</div><div class="l">dictitet  Albano Musas in monte locutas.</div><div class="l">Si, quia Graiorum  sunt antiquissima quaeque</div><div class="l">scripta vel optima, Romani pensantur eadem</div><div class="l">scriptores trutina, non est quod multa loquamur: </div><div class="l">nil intra est olea, nil extra est in nuce duri;</div><div class="l">venimus ad summum fortunae, pingimus atque</div><div class="l">psallimus et luctamur Achivis doctius  unctis.</div><div class="l">Si meliora dies, ut vina, poemata reddit,</div><div class="l">scire velim, chartis pretium quotus arroget annus. </div><div class="l">scriptor abhinc annos centum qui decidit, inter</div><div class="l">perfectos veteresque  referri debet an inter</div><div class="l">vilis atque novos? excludat iurgia finis.</div><div class="l"><span class="q">‘est vetus atque probus, centum qui perficit annos.’</span></div><div class="l">quid, qui deperiit minor uno mense vel anno, </div><div class="l">inter quos referendus erit? veteresne poetas,</div><div class="l">an quos et praesens et postera respuat  aetas?</div><div class="pagebreak" id="index.xml-pb-d30e2914">[Page p.400]</div><div class="l">“iste quidem veteres inter ponetur honeste,</div><div class="l">qui vel mense brevi vel toto est iunior anno.”</div><div class="l">utor permisso, caudaeque pilos ut equinae </div><div class="l">paulatim vello et demo unum, demo etiam  unum,</div><div class="l">dum cadat  elusus ratione ruentis acervi,</div><div class="l">qui redit in  fastos  et virtutem aestimat annis</div><div class="l">miraturque nihil nisi quod Libitina sacravit.</div><div class="l">Ennius et sapiens et fortis et alter Homerus, </div><div class="l">ut critici dicunt, leviter curare videtur,</div><div class="l">quo promissa cadant et somnia Pythagorea.</div><div class="l">Naevius in manibus non est et mentibus haeret</div><div class="l">paene recens? adeo sanctum est vetus omne poema,</div><div class="l">ambigitur quotiens, uter utro sit prior, aufert </div><div class="l">Pacuvius docti famam senis, Accius alti,</div><div class="l">dicitur Afrani toga convenisse Menandro,</div><div class="l">Plautus ad exemplar Siculi properare Epicharmi,</div><div class="l">vincere Caecilius gravitate, Terentius arte.</div><div class="pagebreak" id="index.xml-pb-d30e2959">[Page p.402]</div><div class="l">hos ediscit  et hos arto stipata theatro</div><div class="l">spectat Roma potens; habet hos numeratque poetas</div><div class="l">ad nostrum tempus Livi scriptoris ab aevo.</div><div class="l">Interdum volgus rectum videt, est ubi peccat,</div><div class="l">si veteres ita miratur laudatque poetas,</div><div class="l">ut nihil anteferat, nihil illis comparet, errat. </div><div class="l">si quaedam nimis antique, si pleraque dure</div><div class="l">dicere credit eos, ignave multa fatetur,</div><div class="l">et sapit et mecum facit et Iove iudicat aequo,</div><div class="l">non equidem insector delendave  carmina Livi </div><div class="l">esse reor, memini quae plagosum mihi parvo </div><div class="l">Orbilium dictare; sed emendata videri</div><div class="l">pulchraque et exactis minimum distantia miror,</div><div class="l">inter quae verbum emicuit si forte decorum, et </div><div class="l">si versus paulo concinnior unus et alter,</div><div class="l">iniuste totum ducit venditque poema. </div><div class="l">Indignor quicquam reprehendi, non quia crasse</div><div class="l">compositum illepideve putetur, sed quia nuper,</div><div class="l">nec veniam antiquis, sed honorem et  praemia posci,</div><div class="l">recte necne  crocum floresque perambulet  Attae</div><div class="l">fabula si dubitem, clament periisse pudorem </div><div class="l">cuncti paene patres, ea cum reprehendere coner,</div><div class="l">quae gravis Aesopus, quae doctus Roscius egit;</div><div class="l">vel quia nil rectum, nisi quod placuit sibi, ducunt,</div><div class="pagebreak" id="index.xml-pb-d30e3023">[Page p.404]</div><div class="l">vel quia turpe putant parere minoribus, et quae</div><div class="l">imberbes  didicere senes perdenda fateri.</div><div class="l">iam Saliare Numae carmen qui laudat et illud,</div><div class="l">quod mecum ignorat, solus volt scire videri,</div><div class="l">ingeniis non ille favet plauditque sepultis,</div><div class="l">nostra sed impugnat, nos nostraque lividus odit.</div><div class="l">Quod si tam Graecis novitas invisa fuisset </div><div class="l">quam nobis, quid nunc esset vetus? aut quid haberet </div><div class="l">quod legeret tereretque viritim  publicus usus?</div><div class="l">Ut primum positis nugari Graecia bellis</div><div class="l">coepit et in vitium fortuna labier aequa,</div><div class="l">nunc athletarum studiis, nunc arsit equorum, </div><div class="l">marmoris aut eboris fabros aut aeris amavit,</div><div class="l">suspendit picta voltum mentemque tabella,</div><div class="l">nunc tibicinibus, nunc  est gavisa tragoedis;</div><div class="l">sub nutrice puella velut si luderet infans,</div><div class="l">quod cupide petiit, mature plena reliquit. </div><div class="l">quid placet aut odio est, quod non mutabile credas?</div><div class="l">hoc paces habuere bonae ventique secundi.</div><div class="l">Romae dulce diu fuit et sollemne reclusa</div><div class="l">mane domo vigilare, clienti promere iura,</div><div class="l">cautos nominibus rectis expendere nummos, </div><div class="l">maiores audire, minori dicere, per quae</div><div class="l">crescere res posset, minui damnosa libido.</div><div class="pagebreak" id="index.xml-pb-d30e3083">[Page p.406]</div><div class="l">mutavit mentem populus levis et calet uno</div><div class="l">scribendi studio; pueri  patresque severi</div><div class="l">fronde comas vincti cenant et carmina dictant. </div><div class="l">ipse ego, qui nullos me adfirmo scribere versus,</div><div class="l">invenior Parthis mendacior, et prius orto</div><div class="l">sole vigil calamum et chartas et scrinia posco,</div><div class="l">navem agere ignarus navis timet; habrotonum aegro</div><div class="l">non audet nisi qui didicit dare; quod medicorum  est</div><div class="l">promittunt medici ; tractant fabrilia fabri:</div><div class="l">scribimus indocti doctique poemata passim.</div><div class="l">Hic error tamen et levis haec insania quantas</div><div class="l">virtutes habeat, sic collige, vatis avarus</div><div class="l">non temere est animus; versus amat, hocstudet unum;</div><div class="l">detrimenta, fugas servorum, incendia ridet; </div><div class="l">non fraudem socio puerove incogitat  ullam</div><div class="l">pupillo; vivit siliquis et pane secundo;</div><div class="l">militiae quamquam piger et malus, utilis urbi,</div><div class="l">si das hoc, parvis quoque rebus magna iuvari. </div><div class="l">os tenerum pueri balbumque poeta figurat,</div><div class="l">torquet ab obscenis iam nunc sermonibus aurem,</div><div class="l">mox etiam pectus praeceptis format amicis,</div><div class="l">asperitatis et invidiae corrector et irae,</div><div class="l">recte facta refert, orientia tempora notis </div><div class="l">instruit exemplis, inopem solatur et aegrum,</div><div class="l">castis cum pueris ignara puella mariti</div><div class="l">disceret unde preces, vatem ni Musa dedisset?</div><div class="l">poscit opem chorus et praesentia numina sentit,</div><div class="l">caelestis implorat aquas docta prece blandus,</div><div class="l">avertit morbos, metuenda pericula pellit,</div><div class="pagebreak" id="index.xml-pb-d30e3154">[Page p.408]</div><div class="l">impetrat et pacem et locupletem frugibus annum,</div><div class="l">carmine di superi placantur, carmine Manes.</div><div class="l">Agricolae prisci, fortes parvoque beati,</div><div class="l">condita post frumenta levantes tempore festo </div><div class="l">corpus et ipsum animum spe finis dura ferentem,</div><div class="l">cum sociis operum et pueris  et coniuge fida.</div><div class="l">Tellurem porco, Silvanum lacte piabant,</div><div class="l">floribus et vino Genium memorem brevis aevi,</div><div class="l">Fescennina per hunc inventa  licentia morem</div><div class="l">versibus alternis opprobria rustica fudit,</div><div class="l">libertasque recurrentis accepta per annos</div><div class="l">lusit amabiliter, donec iam saevus apertam</div><div class="l">in rabiem coepit verti iocus et per honestas</div><div class="l">ire domos impune minax, doluere cruento </div><div class="l">dente lacessiti; fuit intactis quoque cura</div><div class="l">condicione super communi; quin etiam lex</div><div class="l">poenaque lata, malo quae nollet carmine quemquam</div><div class="l">describi: vertere modum, formidine fustis</div><div class="l">ad bene dicendum delectandumque redacti. </div><div class="l">Graecia capta ferum victorem cepit et artis</div><div class="l">intulit agresti Latio, sic horridus ille</div><div class="pagebreak" id="index.xml-pb-d30e3205">[Page p.410]</div><div class="l">defluxit numerus  Saturnius, et grave virus</div><div class="l">munditiae pepulere ; sed in longum tamen aevum</div><div class="l">manserunt hodieque manent vestigia ruris. </div><div class="l">serus enim Graecis admovit acumina chartis</div><div class="l">et post Punica bella quietus quaerere coepit,</div><div class="l">quid Sophocles et Thespis et Aeschylus utile ferrent.</div><div class="l">temptavit quoque rem, si digne vertere posset,</div><div class="l">et placuit sibi, natura sublimis et acer: </div><div class="l">nam spirat tragicum satis et feliciter audet,</div><div class="l">sed turpem putat inscite  metuitque lituram.</div><div class="l">Creditur, ex medio quia res accersit, habere</div><div class="l">sudoris minimum, sed habet Comoedia tanto </div><div class="l">plus oneris, quanto veniae minus, adspice, Plautus</div><div class="l">quo pacto partis tutetur amantis ephebi,</div><div class="l">ut patris attenti, lenonis ut insidiosi,</div><div class="l">quantus sit Dossennus edacibus in parasitis,</div><div class="l">quam non adstricto percurrat pulpita socco.</div><div class="l">gestit enim nummum in loculos demittere, post hoc</div><div class="l">securus cadat an recto stet fabula talo. </div><div class="l">Quem tulit ad scaenam ventoso Gloria curru,</div><div class="pagebreak" id="index.xml-pb-d30e3258">[Page p.412]</div><div class="l">exanimat lentus spectator, sedulus inflat: sic leve,</div><div class="l">sic parvum est, animum quod laudis avarum</div><div class="l">subruit aut reficit. valeat res ludicra, si me </div><div class="l">palma negata macrum, donata reducit opimum.</div><div class="l">Saepe etiam audacem fugat hoc terretque poetam,</div><div class="l">quod numero plures, virtute et honore minores,</div><div class="l">indocti stolidique et depugnare parati,</div><div class="l">si discordet eques, media inter carmina poscunt </div><div class="l">aut ursum aut pugiles: his nam plebecula gaudet.</div><div class="l">verum equitis quoque iam migravit ab aure voluptas</div><div class="l">omnis ad incertos oculos et gaudia vana.</div><div class="l">quattuor aut pluris aulaea premuntur in horas,</div><div class="l">dum fugiunt equitum turmae peditumque catervae;</div><div class="l">mox trahitur manibus regum fortuna retortis, </div><div class="l">esseda festinant, pilenta, petorrita, naves,</div><div class="l">captivum portatur ebur, captiva Corinthus.</div><div class="l">si foret in terris, rideret Democritus, seu</div><div class="l">diversum confusa genus panthera camelo </div><div class="l">sive elephans albus volgi converteret  ora;</div><div class="l">spectaret populum ludis attentius ipsis</div><div class="l">ut sibi praebentem nimio  spectacula plura:</div><div class="l">scriptores autem narrare putaret asello</div><div class="l">fabellam surdo. nam quae pervincere voces </div><div class="l">evaluere sonum, referunt quem nostra theatra?</div><div class="l">Garganum mugire putes nemus aut mare Tuscum;</div><div class="pagebreak" id="index.xml-pb-d30e3317">[Page p.414]</div><div class="l">tanto cum strepitu ludi spectantur et artes</div><div class="l">divitiaeque peregrinae, quibus oblitus actor</div><div class="l">cum stetit in scaena, concurrit dextera laevae.</div><div class="l"><span class="q">‘dixit adhuc aliquid?’</span> <span class="q">‘nil sane.’</span> <span class="q">‘quid placet ergo? ’</span></div><div class="l"><span class="q">‘lana Tarentino violas imitata  veneno.’</span></div><div class="l">ac ne forte putes me, quae facere ipse recusem,</div><div class="l">cum recte tractent alii, laudare maligne,</div><div class="l">ille per extentum  funem mihi posse videtur</div><div class="l">ire poeta, meum qui pectus inaniter angit,</div><div class="l">irritat, mulcet, falsis terroribus implet,</div><div class="l">ut magus, et modo me Thebis, modo ponit Athenis.</div><div class="l">Verum age et his, qui se lectori credere malunt</div><div class="l">quam spectatoris fastidia ferre superbi, </div><div class="l">curam redde brevem, si munus Apolline dignum</div><div class="l">vis complere libris et vatibus addere calcar,</div><div class="l">ut studio maiore petant Helicona virentem.</div><div class="l">Multa quidem nobis facimus mala saepe poetae</div><div class="l">(ut vineta egomet caedam mea), cum tibi librum </div><div class="l">sollicito damus aut fesso; cum laedimur, unum</div><div class="l">si quis amicorum est ausus reprehendere versum;</div><div class="l">cum loca iam recitata revolvimus irrevocati;</div><div class="l">cum lamentamur non apparere labores</div><div class="l">nostros et tenui deducta poemata filo; </div><div class="l">cum speramus eo rem venturam  ut, simul atque</div><div class="l">carmina rescieris nos fingere, commodus ultro</div><div class="l">arcessas  et egere vetes et scribere cogas.</div><div class="pagebreak" id="index.xml-pb-d30e3394">[Page p.416]</div><div class="l">sed tamen est operae pretium cognoscere, qualis</div><div class="l">aedituos habeat belli spectata domique </div><div class="l">Virtus, indigno non committenda poetae.</div><div class="l">gratus Alexandro regi magno fuit ille</div><div class="l">Choerilus, incultis qui versibus et male natis</div><div class="l">rettulit acceptos, regale nomisma, Philippos;</div><div class="l">sed veluti tractata notam labemque remittunt </div><div class="l">atramenta, fere scriptores carmine foedo</div><div class="l">splendida facta linunt, idem rex ille, poema</div><div class="l">qui tam ridiculum tam care prodigus emit,</div><div class="l">edicto vetuit, ne quis se praeter Apellen</div><div class="l">pingeret, aut alius Lysippo duceret aera </div><div class="l">fortis Alexandri voltum simulantia. quod si</div><div class="l">iudicium subtile videndis artibus illud</div><div class="l">ad libros et ad haec Musarum dona vocares,</div><div class="l">Boeotum in crasso iurares aere natum.</div><div class="l">At neque dedecorant tua de se iudicia atque </div><div class="l">munera, quae multa dantis cum laude tulerunt</div><div class="l">dilecti tibi  Vergilius Variusque  poetae,</div><div class="l">nec magis expressi voltus per aenea signa,</div><div class="l">quam per vatis opus mores animique virorum</div><div class="l">clarorum apparent, nec sermones ego mallem </div><div class="l">repentis per humum quam res componere gestas,</div><div class="l">terrarumque situs et flumina dicere, et arces</div><div class="l">montibus impositas et barbara regna, tuisque</div><div class="l">auspiciis totum confecta duclla per orbem,</div><div class="l">claustraque custodem pacis cohibentia Ianum, </div><div class="pagebreak" id="index.xml-pb-d30e3456">[Page p.418]</div><div class="l">et formidatam Parthis te principe Romam,</div><div class="l">si quantum cuperem possem quoque; sed neque parvum</div><div class="l">carmen maiestas recipit tua, nec meus audet</div><div class="l">rem temptare pudor quam vires ferre recusent.</div><div class="l">sedulitas autem stulte quem diligit urget, </div><div class="l">praecipue cum se numeris commendat et arte;</div><div class="l">discit  enim citius meminitque libentius illud</div><div class="l">quod quis deridet, quam quod probat et veneratur.</div><div class="l">nil moror officium quod me gravat, ac neque ficto</div><div class="l">in peius voltu proponi cereus usquam </div><div class="l">nec prave factis decorari versibus opto,</div><div class="l">ne rubeam pingui donatus munere, et una</div><div class="l">cum scriptore meo, capsa porrectus  operta, </div><div class="l">deferar in vicum vendentem tus et odores et piper</div><div class="l">et quidquid chartis amicitur ineptis.</div><div class="pagebreak" id="index.xml-pb-d30e3495">[Page p.420]</div></div><div class="textpart" id="index.xml-body.1_div.1_div.2_div.2"><h4><span class="headingNumber">1.2.2. </span></h4><div class="l">Flore, bono claraque fidelis amice Neroni,</div><div class="l">si quis forte velit puerum tibi vendere natum</div><div class="l">Tibure vel Gabiis, et tecum sic agat: “hic et</div><div class="l">candidus et talos a vertice pulcher ad imos</div><div class="l">fiet eritque tuus nummorum milibus octo, </div><div class="l">verna ministeriis ad nutus aptus erilis,</div><div class="l">litterulis Graecis imbutus, idoneus arti</div><div class="l">cuilibet; argilla quidvis  imitaberis  uda;</div><div class="l">quin etiam canet indoctum sed dulce bibenti.</div><div class="l">multa fidem promissa levant, ubi plenius aequo </div><div class="l">laudat venalis qui volt extrudere  merces,</div><div class="l">res urget me nulla; meo sum pauper in aere.</div><div class="l">nemo hoc mangonum faceret tibi; non temere a me</div><div class="l">quivis ferret idem. semel hic cessavit et, ut fit,</div><div class="l">in scalis latuit metuens pendentis habenae: </div><div class="l">des nummos, excepta nihil te si fuga laedit  :”</div><div class="l">ille ferat pretium poenae securus, opinor,</div><div class="l">prudens emisti vitiosum; dicta tibi est lex :</div><div class="pagebreak" id="index.xml-pb-d30e3544">[Page p.426]</div><div class="l">insequens tamen hunc et lite moraris iniqua?</div><div class="l">dixi me pigrum proficiscenti tibi, dixi </div><div class="l">talibus officiis prope mancum, ne mea saevus</div><div class="l">iurgares ad te quod epistula nulla rediret.</div><div class="l">quid tum profeci, mecum facientia iura</div><div class="l">si tamen attemptas? quereris super hoc etiam, quod</div><div class="l">exspectata tibi non mittam carmina mendax. </div><div class="l">Luculli miles collecta viatica multis</div><div class="l">aerumnis, lassus dum noctu stertit, ad assem</div><div class="l">perdiderat: post hoc vehemens lupus, et sibi et hosti</div><div class="l">iratus pariter, ieiunis dentibus acer,</div><div class="l">praesidium regale loco deiecit, ut aiunt, </div><div class="l">summe munito et multarum divite rerum,</div><div class="l">clarus ob id factum donis ornatur honestis,</div><div class="l">accipit et bis dena super sestertia nummum,</div><div class="l">forte sub hoc tempus castellum evertere praetor</div><div class="l">nescio quod cupiens hortari coepit eundem </div><div class="l">verbis quae timido quoque possent addere mentem:</div><div class="l">“i, bone, quo virtus tua te vocat, i pede fausto,</div><div class="l">grandia laturus meritorum praemia, quid stas? ”</div><div class="l">post haec ille catus, quantumvis rusticus: “ibit,</div><div class="l">ibit eo, quo vis, qui zonam perdidit,” inquit. </div><div class="l">Romae nutriri mihi contigit atque doceri</div><div class="l">iratus Grais quantum nocuisset Achilles.</div><div class="l">adiecere bonae paulo plus artis Athenae,</div><div class="l">scilicet ut vellem  curvo dinoscere rectum</div><div class="l">atque inter silvas Academi quaerere verum. </div><div class="l">dura sed emovere loco me tempora grato</div><div class="pagebreak" id="index.xml-pb-d30e3608">[Page p.428]</div><div class="l">civilisque rudem belli tulit aestus in arma</div><div class="l">Caesaris Augusti non responsura lacertis.</div><div class="l">unde simul primum me dimisere Philippi,</div><div class="l">decisis humilem pennis inopemque paterni </div><div class="l">et laris et fundi, paupertas impulit audax</div><div class="l">ut versus facerem: sed quod non desit  habentem</div><div class="l">quae poterunt umquam satis expurgare cicutae,</div><div class="l">ni melius dormire putem quam scribere versus?</div><div class="l">Singula de nobis anni praedantur euntes; </div><div class="l">eripuere iocos, Venerem, convivia, ludum;</div><div class="l">tendunt extorquere poemata: quid faciam vis?</div><div class="l">denique non omnes eadem mirantur amantque:</div><div class="l">carmine tu gaudes, hic delectatur iambis,</div><div class="l">ille Bioneis sermonibus et sale nigro. </div><div class="l">tres mihi convivae prope dissentire videntur,</div><div class="l">poscentes vario multum diversa palato,</div><div class="l">quid dem? quid non dem? renuis tu, quod  iubet alter;</div><div class="l">quod petis, id sane est invisum acidumque duobus.</div><div class="l">Praeter cetera me Romaene poemata censes </div><div class="l">scribere posse inter tot curas totque labores?</div><div class="l">hic sponsum vocat, hic auditum scripta, relictis</div><div class="l">omnibus officiis; cubat hic in colle Quirini,</div><div class="l">hic extremo in Aventino, visendus uterque;</div><div class="l">intervalla vides humane commoda. “verum </div><div class="l">purae  sunt plateae, nihil ut meditantibus obstet.”</div><div class="pagebreak" id="index.xml-pb-d30e3668">[Page p.430]</div><div class="l">festinat calidus mulis gerulisque redemptor,</div><div class="l">torquet nunc lapidem, nunc ingens machina tignum,</div><div class="l">tristia robustis luctantur funera plaustris,</div><div class="l">hac rabiosa fugit canis, hac lutulenta ruit sus: </div><div class="l">i nunc et versus tecum meditare canoros.</div><div class="l">scriptorum chorus omnis amat nemus et fugit urbem,</div><div class="l">rite cliens Bacchi somno gaudentis et umbra:</div><div class="l">tu me inter strepitus nocturnos atque diurnos</div><div class="l">vis canere et contracta  sequi vestigia vatum?</div><div class="l">ingenium, sibi quod vacuas desumpsit Athenas</div><div class="l">et studiis annos septem dedit insenuitque</div><div class="l">libris et curis, statua taciturnius exit</div><div class="l">plerumque et risu populum quatit: hic ego rerum</div><div class="l">fluctibus in mediis et tempestatibus urbis </div><div class="l">verba lyrae motura sonum conectere digner?</div><div class="l">Frater erat Romae consulti rhetor, ut  alter</div><div class="l">alterius sermone meros audiret honores,</div><div class="l">Gracchus ut hic illi, foret huic ut Mucius ille.</div><div class="l">qui minus argutos vexat furor iste poetas? </div><div class="l">carmina compono, hic elegos. mirabile visu</div><div class="l">caelatumque novem Musis opus! adspice primum,</div><div class="l">quanto cum fastu, quanto molimine circum-spectemus</div><div class="l">vacuam Romanis vatibus aedem!</div><div class="pagebreak" id="index.xml-pb-d30e3723">[Page p.432]</div><div class="l">mox etiam, si forte vacas,  sequere et procul audi,</div><div class="l">quid ferat et qua re sibi nectat uterque coronam.</div><div class="l">caedimur et totidem plagis consumimus hostem</div><div class="l">lento Samnites ad lumina prima duello.</div><div class="l">discedo Alcaeus puncto illius; ille meo quis?</div><div class="l">quis nisi Callimachus? si plus adposcere visus, </div><div class="l">fit Mimnermus et optivo cognomine crescit.</div><div class="l">multa fero, ut placem genus irritabile vatum,</div><div class="l">cum scribo et supplex populi suffragia capto;</div><div class="l">idem finitis studiis et mente recepta</div><div class="l">obturem patulas impune legentibus auris. </div><div class="l">Ridentur mala qui componunt carmina; verum</div><div class="l">gaudent scribentes et se venerantur et ultro,</div><div class="l">si taceas, laudant quidquid scripsere beati.</div><div class="l">at qui legitimum cupiet fecisse poema,</div><div class="l">cum tabulis animum censoris sumet honesti; </div><div class="l">audebit, quaecumque parum splendoris habebunt</div><div class="l">et sine pondere erunt et honore indigna ferentur,</div><div class="l">verba movere loco, quamvis invita recedant</div><div class="l">et versentur adhuc intra  penetralia Vestae;</div><div class="pagebreak" id="index.xml-pb-d30e3771">[Page p.434]</div><div class="l">obscurata diu populo bonus eruet atque </div><div class="l">proferet in lucem speciosa vocabula rerum,</div><div class="l">quae priscis memorata Catonibus atque Cethegis</div><div class="l">nunc situs informis premit et deserta vetustas;</div><div class="l">adsciscet nova, quae genitor produxerit usus.</div><div class="l">vemens et liquidus  puroque simillimus amni</div><div class="l">fundet opes Latiumque beabit divite lingua;</div><div class="l">luxuriantia compescet, nimis aspera sano</div><div class="l">levabit cultu, virtute carenti  tollet,</div><div class="l">ludentis speciem dabit et torquebitur, ut qui</div><div class="l">nunc Satyrum, nunc agrestem Cyclopa movetur. </div><div class="l">Praetulerim scriptor delirus inersque videri,</div><div class="l">dum mea delectent mala me vel denique fallant,</div><div class="l">quam sapere et ringi. fuit haud ignobilis Argis, </div><div class="l">qui se credebat miros audire tragoedos</div><div class="l">in vacuo laetus sessor plausorque theatro; </div><div class="l">cetera qui vitae servaret munia recto</div><div class="l">more, bonus sane vicinus, amabilis hospes,</div><div class="l">comis in uxorem, posset qui ignoscere servis</div><div class="l">et signo laeso non insanire lagoenae,</div><div class="l">posset qui rupem et puteum vitare patentem.</div><div class="l">hic ubi cognatorum opibus curisque refectus</div><div class="l">expulit elleboro morbum bilemque meraco,</div><div class="l">et redit ad sese: “pol, me occidistis, amici,</div><div class="l">non servastis,” ait, “cui sic extorta voluptas</div><div class="l">et demptus per vim mentis gratissimus error.”</div><div class="pagebreak" id="index.xml-pb-d30e3834">[Page p.436]</div><div class="l">Nimirum sapere est abiectis utile nugis,</div><div class="l">et tempestivum pueris concedere ludum,</div><div class="l">ac non verba sequi fidibus modulanda Latinis,</div><div class="l">sed verae numerosque modosque ediscere vitae,</div><div class="l">quocirca mecum loquor haec tacitusque recordor: </div><div class="l">Si tibi nulla sitim finiret copia lymphae,</div><div class="l">narrares medicis: quod, quanto plura parasti,</div><div class="l">tanto plura cupis, nulline faterier audes?</div><div class="l">si volnus tibi monstrata radice vel herba</div><div class="l">non fieret levius, fugeres radice vel herba </div><div class="l">proficiente nihil curarier: audieras, cui</div><div class="l">rem di donarent, illi decedere pravam</div><div class="l">stultitiam; et cum sis nihilo sapientior ex quo</div><div class="l">plenior es, tamen uteris monitoribus isdem?</div><div class="l">At si divitiae prudentem reddere possent, </div><div class="l">si cupidum timidumque minus te, nempe ruberes,</div><div class="l">viveret in terris te si quis avari or uno.</div><div class="l">si proprium est, quod quis libra mercatus  et aere est,</div><div class="l">quaedam, si credis consultis, mancipat usus;</div><div class="l">qui te pascit ager tuus est, et vilicus Orbi, </div><div class="l">cum segetes occat tibi mox frumenta daturas,</div><div class="l">te dominum sentit, das nummos, accipis uvam,</div><div class="l">pullos, ova, cadum temeti: nempe modo isto</div><div class="l">paulatim mercaris agrum, fortasse trecentis</div><div class="l">aut etiam supra nummorum milibus emptum. </div><div class="l">quid refert, vivas numerato nuper an olim?</div><div class="pagebreak" id="index.xml-pb-d30e3893">[Page p.438]</div><div class="l">emptor Aricini quondam  Veientis et arvi</div><div class="l">emptum cenat holus, quamvis aliter putat; emptis</div><div class="l">sub noctem gelidam lignis calefactat aënum;</div><div class="l">sed vocat usque suum, qua  populus adsita certis</div><div class="l">limitibus vicina refugit  iurgia; tamquam</div><div class="l">sit proprium quicquam, puncto quod mobilis horae</div><div class="l">nunc prece, nunc pretio, nunc vi, nunc morte suprema</div><div class="l">permutet dominos et cedat in altera iura.</div><div class="l">sic  quia perpetuus nulli datur usus, et heres</div><div class="l">heredem alterius  velut unda supervenit undam,</div><div class="l">quid vici prosunt aut horrea? quidve Calabris</div><div class="l">saltibus adiecti Lucani, si metit Orcus</div><div class="l">grandia cum parvis, non exorabilis auro?</div><div class="l">Gemmas, marmor, ebur, Tyrrhena sigilla, tabellas,</div><div class="l">argentum, vestes Gaetulo murice tinctas </div><div class="l">sunt qui non habeant, est qui non curat habere,</div><div class="l">cur alter fratrum cessare et ludere et ungui</div><div class="l">praeferat Herodis palmetis pinguibus, alter</div><div class="l">dives et importunus ad umbram lucis ab ortu </div><div class="l">silvestrem flammis et ferro mitiget agrum,</div><div class="l">scit Genius, natale comes qui temperat astrum,</div><div class="l">naturae deus humanae, mortalis in unum</div><div class="l">quodque caput, voltu mutabilis, albus et ater.</div><div class="l">utar et ex modico, quantum res poscet, acervo </div><div class="l">tollam, nec metuam quid de me iudicet heres,</div><div class="l">quod non plura datis invenerit; et tamen idem</div><div class="l">scire volam, quantum simplex hilarisque nepoti</div><div class="pagebreak" id="index.xml-pb-d30e3961">[Page p.490]</div><div class="l">discrepet et quantum discordet parcus avaro. </div><div class="l">distat enim, spargas tua prodigus, an neque sumptum</div><div class="l">invitus facias neque plura parare labores,</div><div class="l">ac potius, puer ut festis Quinquatribus olim,</div><div class="l">exiguo gratoque fruaris tempore raptim,</div><div class="l">pauperies immunda domus  procul absit : ego, utrum</div><div class="l">nave ferar magna an parva, ferar unus et idem. </div><div class="l">non agimur tumidis velis Aquilone secundo:</div><div class="l">non tamen adversis aetatem ducimus Austris,</div><div class="l">viribus, ingenio, specie, virtute, loco, re </div><div class="l">extremi primorum, extremis usque priores. </div><div class="l">Non es avarus: abi. quid? cetera iam simul isto</div><div class="l">cum vitio fugere ? caret tibi pectus inani</div><div class="l">ambitione? caret mortis formidine et ira?</div><div class="l">somnia, terrores magicos, miracula, sagas,</div><div class="l">nocturnos lemures portentaque Thessala rides?</div><div class="l">natalis grate numeras? ignoscis amicis? </div><div class="l">lenior et melior fis  accedente senecta?</div><div class="l">quid te exempta iuvat  spinis de pluribus una?</div><div class="l">vivere si recte nescis, decede peritis,</div><div class="l">lusisti satis, edisti satis atque bibisti:</div><div class="l">tempus abire tibi est, ne potum largius aequo </div><div class="l">rideat et pulset lasciva decentius  aetas.</div></div></div><div class="pagebreak" id="index.xml-pb-d30e4023">[Page p.442]</div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Q. Horatius Flaccus (Horace).
	    Date: 2016-11-16<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:11:17Z.
	       SAXON HE 9.8.0.5.
		 --></address></div></body></html>