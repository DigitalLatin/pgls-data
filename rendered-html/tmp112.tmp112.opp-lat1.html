<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">CANDIDI ARIANI LIBER DE GENERATIONE DIVINA, AD MARIUM VICTORINUM RHETOREM.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">CANDIDI ARIANI LIBER DE GENERATIONE DIVINA, <span class="smallcap">AD MARIUM VICTORINUM RHETOREM</span>.</span></span></h2><p><span class="">PLSection C</span> I. Omnis generatio, o mi dulcis senectus V<span class="smallcap">ICTO- RINE</span>, mutatio quaedam est. Immutabile est autem omne divinum, scilicet Deus. Deus autem qui pater est in omnibus, et omnium prima causa est. Si igi- tur Deus, inversibile et immutabile : quod autem in- versibile et immutabile, neque genitum est neque generat aliquid. Si igitur hoc sic se habet, ingenitus est Deus. Etenim generatio, per conversionem et per mutationem generatio est. Nulla enim neque sub- stantia neque substantialitas, neque existens neque existentitus, neque existentia neque existentialitas, neque potentia, ante Deum esse, fuit. Quis enim po- tentior Deo? Num potentia, aut existentia, aut sub- stantia, aut <span class="foreign" lang="grc">ov</span>? Ista enim omnia, aut ipsum est quod Deus est, aut post ipsum. Ipse enim cuncta praestat. <span class="">PLSection D</span> Sed fuerint prius ista. Et quomodo potuerunt, cum voluerunt, Deum generare? Neque enim erant per- fecta, neque sui ipsa substitutiva. Imperfecta igitur. Quomodo ergo sua et ipsorum potentia aut genuerunt aut fecerunt Deum, imperfecta cum essent, perfec- tum? Si autem Deus imperfectus, sine causa est generare, quod jam fuit. Eadem ratio, si perfecta perfectum genuerunt. Sive igitur perfecta fuerunt, sive imperfecta : Deum generare, aut sine causa, aut per superfluum, aut impossibile. Primo quidem antiquius dicitur, ab omni quod est potentia : sed ad ipsum esse aliquid, sine actu et operatione, non per- venit potentia ipsa per semetipsam; cum sit po- tentia, non actio; non potentificata potentia in gene- <span class="">PLSection C</span> rationem alicujus, nedum in Dei. Manet enim potentia in eo, quod est potentialiter esse, sine actione. Unde igitur natus est Deus?</p><p>II. Videamus igitur, num fortasse substantia, num substantialitas, antequam Deus fuit, fuerit? Num existentia, num existentialitas? Sed enim substantia subjectum cum sit, alteri subjectum est, ei quod in ipso est : et ut alterum est, ab eo quod in ipso est. At vero aliud et aliud non recipitur circa Deum. Non enim in alio, ut aliud est, Deus est. Non enim aliud Deus, aliud Deum esse. Simplex enim quiddam, Deus : non igitur ex praeexistente substantia. Inge- nitus ergo Deus. Magis enim praestat Deus substan- tiam, quam praeexstitit substantia ante Deum : quae quidem est subjectum, et alterius, ut aliud, et ut <span class="">PLSection D</span> receptaculum effecta : illo scilicet potior, cujus est receptaculum, et idcirco posterius adnata. Ista ea- dem oportet intelligere ex existentia et existentia- litate. Differt autem existentia ab existentialitate, quoniam existentia jam in eo est, ut sit jam esse ei : at vero existentialitas potentia est, ut possit esse quod nondum est. Multo magis autem differt exi- stentia a substantia : quoniam existentia ipsum esse est, et solum est; et non in alio esse, aut subjectum esse alterius, sed ipsum unum et solum esse : substantia vero non solum habet esse, sed et quale, et aliquid esse : subjacet enim in se positis qualitatibus; et idcirco dicitur subjectum. Quomodo igitur Deus, praeexistente existentia, aut existen- <span class="pagebreak" id="index.xml-pb-d30e105">[Page 1015]</span> <span class="">PLSection A</span> tialitate, aut potentia existentiali sive ipsa existen- tia, natus est, in solo quod est esse, his existentibus, et non habentibus actionem vel agendi virtutem atque vim?</p><p>III. His ergo, sic se habentibus, neque <span class="foreign" lang="grc">ov</span> ante Deum fuit, neque <span class="foreign" lang="grc">οντότης</span>; multiplica enim est et composita ex substantia et qualitate. Si igitur neque potentia fuit, neque existentia, neque existentia- litas, quae imaginem habent simplicitatis : multo magis <span class="foreign" lang="grc">ov</span> et <span class="foreign" lang="grc">όντόηκ</span>, et substantialitas et substantia. Post genita enim sunt ab existentialitate et ab exi- stentia. Si ista omnia postgenita, genita ergo sunt : si genita ista, aliud fuit a quo genita. Ingenitum igi- tur illud, a quo genita ista omnia. Quid istud, nisi illud ex quo omnia, Deus? Ingenitus igitur Deus : si- <span class="">PLSection B</span> quidem causa horum omnium, Deus. Quid vero esse Deum? qualis? aut qua causa ipsum Deum esse? Etenim prima causa est : et sibi causa; non quae sit altera alterius : sed ipsum hoc quod ipsum est, ad id ut sit, causa est : ipse sibi locus, ipse habita- tor. Non sic ut imaginatio duorum fiat, ipse est unum et solum. Est enim esse solum. Enimvero ipsum esse, ipsum idem est, ipsum vivere et intelligere. Secundum enim quod est, et vivit et intelligit : et secundum quod vivit, et est et intelligit : et secundum quod etiam intelligit, et vivit et est : et secundum unum tria, et secundum tria unum, qualitas simplex et unum simplex. Simplex autem, principium com- positorum : principium autem, sine principio : prae- cedit enim, nullum ante se principium habens, <span class="">PLSection C</span> propter quod est principium. Hoc est autem Deus. Sine ortu igitur, et ingenitus est Deus. Quod autem ingenitum, sine ortu : quod sine ortu, sine fine. Fi- nis enim incipientis est. Si vero ista duo habet, infi- nitum est : si infinitum, incomprehensibile, inco- gnoscibile, invisibile, invertibile, immutabile. Inversio enim et mutatio, principium et finis est : alii quidem principium, alii finis. Sed nihil horum Deus. Inver- sibilis ergo et immutabilis Deus. Si autem ista Deus, neque generat neque generatur. Inversio enim quae- dam et immutatio, generari et generare. Huc accedit, quod generare est dare aliquid ei qui natus est, aut totum aut partem ejus qui generat. Si totum dat, in- terit qui generat, aut minuitur, si partem. Si enim Deus manet semper idem, non igitur generat.</p><p><span class="">PLSection D</span> IV. Hoc idem apparebit, si quis dixerit genera- tionem n Deo secundum istos modos esse : scilicet, juxta effulgentiam, juxta radii emissionem, juxta puncti fluentiam, juxta emissionem, juxta imaginem, juxta characterem, juxta progressum, juxta quod superplenum est, juxta motum, juxta actionem, juxta voluntatem, juxta nominatum typum : aut si quis alius fuerit ad istud modus. Sine inversionem enim, et nihil horum talium est. Primum quidem refulgentia, et motus est, et assignat tempus, et re- cessionem quamdam secedentem in propriam sub- stantiam. Quae refulgentia etiam si semper manet, discernibilis pars a toto est. Si autem non vana ge- neratio est, ab eo quod semper est, in id est quod <span class="pagebreak" id="index.xml-pb-d30e131">[Page 1016]</span> <span class="">PLSection A</span> non semper est. Quid deinde? Non est inversio, ef- fulgentia? A substantia enim luminali, quasi fugiens et eructatus splendor. Refulgentia enim substantialis, non substantia. Et si substantia, non eadem substan- tia. Jam ergo inversio prioris, quod secundum.</p><p>V. Videamus igitur generationem juxta radii emis- sionem. Est igitur connexus radius, et connectitur illi a quo progressus est radius. Nihilominus inversus est, si est genitus : aut non est generatio, si radius semper in ipso manet. Si juxta puncti fluentum gene ratio ibi, quomodo? immobile enim punctum et ter- minus lineamenti, quod neque partem habet neque alterius pars est. Si ergo illud sic est, non procedet a semetipso : si enim procedit, jam non punctum, sed jam lineamentum. Immutatur ergo. Sed enim <span class="">PLSection B</span> Deus, invisibile (1) est. Non igitur Deus, quod punctum. Si autem manet punctum, non ab ipso lineamentum. Immobile enim punctum : in motu autem vel a motu, lineamentum : et juxta istum modum nulla in Deo generatio, nec a Deo. Quid deinde juxta emissionem? quemadmodum secundum eam in Deo generatio? Si enim emittitur a semetipso, aliquid primum minui- tur : aut ergo in substantia, aut in divinitate, aut in actione. Deinde, id quod emittitur, aut ipsius poten- tiae est, aut non ipsius. Si ipsius, et quomodo duo dii et aequales? et ut quid duo, si aequales? Quod autem potest unus, hoc idem et alter : et non est necesse multiplicari perfectam plenitudinem in uno. Si autem non ejusdem potentiae quod progreditur; et immutatur Deus, et a parte totum passus est : quod <span class="">PLSection C</span> incongruum Deo est. Nulla igitur generatio in Deo et juxta hoc.</p><p>VI. Similiter autem et juxta imaginem. Multum enim differt imago ab imaginabili : illud ut sub- stantia, istud juxta qualitatem solum adumbra- tum phantasma. In aliquo enim alio substantiam habet imago, et non a se subsistit : neque se- cundum quodpiam est, in quo est. Non ergo imago, id quod genitum a Deo est. Consecutio enim quae- dam, imago est, ejus cujus imago est. Eadem ratio est, si juxta characterem. Character enim signacu- lum est substantiae : et ipse per semet nihil : et est in alio, qui figuretur. Igitur nil tale in Deo. Oportet enim quod generetur a Deo, consubstantiale esse. Character autem non est consubstantiale. Non igitur <span class="">PLSection D</span> juxta characterem generatio in Deo est. Sed an juxta progressum et motum generatio a Deo? Differt autem progressio a motu. Quoniam omnis quippe progres- sio a motu et in motu : non tamen omnis motus est progressio : intus enim motus, non progressio, sed solum motus. Est enim progressus, foras pergens mo- tus. Quid ergo dicimus, juxta progressum generatio- nem esse a Deo? Semel, an saepe, an semper? Si se- mel, qui usus? et si bonum quod progreditur, cur pauper Deus in progressu? Si saepe vel semper, quid novum genuit? Et prima progressio, necessario im- perfecta, si alius fuit indigens in sui perfectione. <span class="note" id="Note1"><span class="noteLabel">Note: </span>(1) An <span style="font-style:italic">indivisibile?</span></span></p><p><span class="pagebreak" id="index.xml-pb-d30e150">[Page 1017]</span> <span class="">PLSection A</span> VII. Ex quibus apparet quoniam neque consub- stantiale est quod generatur, neque sine conversione generatio a Deo. Si autem hoc incongruens Deo, nulla ergo generatio a Deo. Magis autem incongruum nobis apparet, si juxta motum generatio. Aut enim intus motus est, aut progrediens : si intus, nulla ge- neratio : si progrediens, eadem. Immutatio ergo. Et si motus progrediens, non consubstantialis. Deinde si progrediens, in suam substantiam processit, aut in alicujus effectionem. Primum si passus est Deus, mo- tus in motum; et hoc inversio est. Deinde si in suam substantiam processit, substantiam non habuit : si in alterius substantiam, aliud fuit a Deo quod operatum fuit a Deo : et magis effectum, quam generatio a Deo. Non consubstantiale igitur, et conversio prioris in <span class="">PLSection B</span> id quod secundum est. Nulla igitur a Deo generatio. Dicunt autem quidam, quod juxta superfluum gene- ratio a Deo, superplenum generatio a Deo. Superple- num autem dicunt, sicut fons superbulliens habet quod superabundet, effundens et semper plenus. Sic et a Deo, quemadmodum quod a fonte quod super- est, quod effunditur (1). Et haec generatio a Deo. Sed in eadem rursus recurrit ratio. Si enim superplenum, et semper plenum : semper ergo a Deo generatio : non enim deficit fons. Quod autem crescit, effundi- tur. An manet, quod augetur? Nec non igitur effun- ditur id quod superplenum est : quoniam inconve- niens, non effundi quod superest. Sed effundit, et semper effundit : semper enim superfluit. Ergo et novi angeli, et novi mundi. Inconveniens enim, non <span class="">PLSection C</span> effundi quod semper effluit. Sed si semel superplenum, immutatio ergo Dei et inversio Dei, duplex : sic et istud incongruum : nulla ergo secundum hoc in Deo generatio. Si vero juxta superplenum, insuper nec consubstantiale quod effunditur ipsi Deo : Deus enim superabundans : quod autem effunditur, ipsum effu- sum est tantum, non autem semper abundans. Aliud igitur est quod post illud superabundat : ergo aliud post aliud, et aliud.</p><p>VIII. Dicunt quidam juxta voluntatem generatio- nem, et juxta actionem. Est autem, ista duo idem accipere, voluntatem et actionem, magis in Deo. Si- mul enim agere et velle est in Deo. Attamen et est differentia, etsi in eo quid est velle, et actus Deo : etenim velle in hoc quod est velle, est causa actionis. <span class="">PLSection D</span> Actio enim, effectio voluntatis. Aliud ergo voluntas ab actione : et verbi est, prius est et posterius. Im- possibile, ambo idem. Deo igitur primum voluntas, posterius actio. Non juxta tempus dico, sed juxta ut sit causa alii essendi. Voluntas igitur in confesso est, quoniam substantia non est, nec actio. Deinde aliud quiddam est ab actione et voluntate, ipsum opus. Opus enim, operantis opus : non tamen ipse operator, opus. Opus ergo non consubstantiale ope- ranti : ergo non generatio : neque quod effectum est, genitum est : et opus, non generatio neque filialitas, neque filius, neque unigenitus, neque consubstantia- <span class="note" id="Note2"><span class="noteLabel">Note: </span>(1) <span style="font-style:italic">Quod effund</span>. Relativum delendum videtur.</span> <span class="pagebreak" id="index.xml-pb-d30e168">[Page 1018]</span> <span class="">PLSection A</span> lis; magis autem cum necdum sit ipsa substantia, antequam Deus velit generare aliquid. Effectus nam- que Dei est omnis substantia (1). Non est igitur sub- stantia, Deus. Per Deum enim substantia. Quomodo igi- tur, cum posterius sit substantia, Deum substantiam dicimus? Si enim Deum substantiam dicimus, cogit nos ratio confiteri substantiam esse priorem Deo. Etenim vere substantia subjectum quoddam est. Quod autem subjectum, non est simplex. Simul enim in- tellectus accipit aliquid aliud in subjecto esse, cum dici subjectum audierit. Sed enim simplum quoddam Deus est : insubstantialis ergo Deus. Si ergo insub- stantialis est Deus, consubstantiale nil Deo; etiamsi a Deo appareat nasci aut natum sit.</p><p>IX. Dicunt autem quidam generationem esse <span class="">PLSection B</span> Deo juxta nominatum typum. Deus enim spiritus est. Spiritus autem, cum in naturam suam intendit, in semetipsum residit. Istius modi motum, typum nomi- nant. Quid deinde vero? Ab istius modi motione, fi- lialitas quaedam repente erumpit : et haec generatio a Deo. Quomodo igitur? ut effluentum an ut emissio, aut ut refulgentia, aut aliud quid horum? Quid deinde? An ut pars a toto, an ut a toto totum? At quodcum- que horum, aut imperfectum est, si partem effundit, et diminutio quaedam fit patris, cum pars sit filius, aut vana generatio. Si vero totum a toto apparuit, nulla causa est, ab eodem ipso id ipsum generari. Et si duplex generari necessitas fuit, utrumque ergo imperfectum : et id quod est prius, et id quod est posterius in conversione. Sed enim insurgente in <span class="">PLSection C</span> semetipsum (2), apparuit tantummodo aliud sine ali- qua effulgentia. Id est manifestum, quoniam quod se- cundum est, ex iis est quae aliquando non fuerunt. Factum est ergo, non natum, et idcirco non consub- stantiale. A Deo igitur nulla est generatio.</p><p>X. Quid autem ex istis omnibus colligitur, mi dul- cis Victorine? Quoniam Dominus Jesus Christus (<span style="font-style:italic">Joan.</span> <span class="smallcap">I</span>, 1, 3), qui est <span class="foreign" lang="grc">Ιόγος</span> apud Deum, per quem effecta sunt omnia, et sine quo nihil factum est : ne- que generatione a Deo, sed operatione a Deo, est primum opus et principale Dei : <span style="font-style:italic">cui dedit nomen quod est super omne nomen</span> (<span style="font-style:italic">Philipp.</span> <span class="smallcap">II</span>, 9), filium eum appellans et unigenitum, quod solum opera sua fecit. Effecit autem ex iis quae non sunt : quoniam (<span style="font-style:italic">Rom.,</span> <span class="smallcap">IV</span>, 17) potentia Dei, quod non est, adducit ut sit. <span class="">PLSection D</span> Hoc autem et Jesus per quem facta sunt omnia : hoc est ex iis quae non sunt, ea quae sunt effecit. Sed isto distat quod Deus facit, ut sit perfectum omnimodis : Jesus autem alia, non eodem modo, etsi perfecta ef- fecit. In quo igitur Jesus est effector eorum quae sunt, ex iis quae non sunt, secundum operationem? Et in patre ipse est, et in ipso pater (<span style="font-style:italic">Joan.</span> <span class="smallcap">XIV</span>, 9, 11) : et ambo unum sunt (<span style="font-style:italic">Joan.,</span> <span class="smallcap">X</span>, 30). In quo autem non idem potest, alter accipitur. Non enim aliud om- nimodis perfectum operari potest. Sed neque propria operatione operatur, neque propria voluntate; sed <span class="note" id="Note3"><span class="noteLabel">Note: </span>(1) <span style="font-style:italic">Dei est omnis subst</span>. Heic incipit Mabill. editio in <span style="font-style:italic">Analect.,</span> pag. 21, fol.</span> <span class="note" id="Note4"><span class="noteLabel">Note: </span>(2) <span style="font-style:italic">In semetipsum</span>. Mabillon., <span style="font-style:italic">in se spiritu</span>.</span> <span class="pagebreak" id="index.xml-pb-d30e238">[Page 1019]</span> <span class="">PLSection A</span> eadem vult quae pater. Et ipse etiam (1) habet volunta- tem; dicit tamen : <span style="font-style:italic">Non sicut ego volo, sed sicut tu</span> (<span style="font-style:italic">Matth</span>. <span class="smallcap">XXVI</span>, 39). Et multa in voluntate patris (2) non scit : sicut judicii diem (<span style="font-style:italic">Marc.</span> <span class="smallcap">XIII</span>, 32). Et iste pas- sibilis est, ille vero impassibilis : et ille est qui mi- sit, iste vero qui missus est : et alia istius modi, ut quia iste induit carnem (3), in eo quod mortuus est, in eo quod resurrexit a mortuis : quae omnia Filio con- tigerunt. Patri autem incongruum, operi autem ejus non incongruum : quod cum sit opus in substantia (4), quae quidem receptrix est diversarum qualitatum et magis contrariorum.</p><p>XI. Quod autem Deus fecerit Jesum Christum, sa- cra lectio dicit in Actibus Apostolorum : <span style="font-style:italic">Certissime au- tem sciat omnis domus Israel, quoniam fecit nobis</span> <span class="">PLSection B</span> <span style="font-style:italic">Deus Dominum Jesum Christum, quem vos crucifixistis</span> (<span style="font-style:italic">Act.</span> <span class="smallcap">II</span>, 36). Item apud Salomonem : <span style="font-style:italic">Fecisti me</span> <span class="note" id="Note5"><span class="noteLabel">Note: </span>(1) <span style="font-style:italic">Etiam</span>. Mabillon., <span style="font-style:italic">etiam si</span>.</span> <span class="note" id="Note6"><span class="noteLabel">Note: </span>(2) <span style="font-style:italic">In voluntate patris</span>. Sic recte Mabillon. Deest vox <span style="font-style:italic">patris</span> in Orthodox. Jo. Heroldi, pag. 461, edit. Basil. 1555, qua utimur.</span> <span class="note" id="Note7"><span class="noteLabel">Note: </span>(3) <span style="font-style:italic">Ut quia iste ind</span>. Mabillon., <span style="font-style:italic">in eo quod ind</span>.</span> <span class="note" id="Note8"><span class="noteLabel">Note: </span>(4) <span style="font-style:italic">Quod cum sit op</span>. Mabill., <span style="font-style:italic">Sit opus</span>. Legendum forte, <span style="font-style:italic">quippe cum sit opus</span>.</span> <span class="pagebreak" id="index.xml-pb-d30e318">[Page 1020]</span> <span class="">PLSection A</span> <span style="font-style:italic">praepositum ad omnes vias</span> (<span style="font-style:italic">Prov</span>. <span class="smallcap">VIII</span>, 22). Hoc au- tem significat et in Evangelio secundum Joannem, cum dicit : <span style="font-style:italic">Et quod est effectum, in ipso vita fuit</span> (<span style="font-style:italic">Joan.</span> <span class="smallcap">I</span>, 3, 4). Si in ipso ergo aliquid factum, et ipse factus est; magis autem, si ipse vita est. Nullus igitur velut insuave accipiat, Jesum Chri- stum esse opus Dei, omnimodis perfectum Dei vir- tute : Deum vero ingenitum, Spiritum ingenitum, super omnes spiritus : unigenitum vero, operatione, potentia, filium substantiam factum, non de substan- tia. Etenim omnis et prima substantia, Jesus : omnis actio, omnis <span class="foreign" lang="grc">λόγο;</span>, initium et finis omnium quae sunt, corporeorum, aut incorporeorum, intellectibilium ac intellectualium, intelligentium ac intellectorum, sen- sibilium ac sensuum : praeprincipium, praecausa, <span class="">PLSection B</span> praestatio, effector, capacitas, plenitudo : per quem effecta sunt omnia, et sine quo nihil : Salvator noster, universorum emendator (1) : ut servus in nostram salutem, Dominus autem in peccatorum et impiorum punitionem : gloria vero et corona justorum atque sanctorum. Amen. <span class="note" id="Note9"><span class="noteLabel">Note: </span>(1) <span style="font-style:italic">Emendator</span>. Mabill., <span style="font-style:italic">emendatio</span>.</span></p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:51:24Z.
	       SAXON HE 9.8.0.5.
		 --></address></div></body></html>