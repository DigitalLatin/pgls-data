<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>De Senectute — Machine readable text</title><meta name="author" content="M. Tullius Cicero" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="De Senectute — Machine readable text" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">De Senectute — Machine readable text</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a lang="lat" class="toc toc_0" href="#index.xml-body.1_div.1">Cato Maior: de Senectute</a><ul class="toc"></ul></li></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span><span class="head">Cato Maior: de Senectute</span></h2><div class="pagebreak" id="index.xml-pb-d30e81">[Page p.8]</div><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><p><span class="">chapter 1</span> </p><blockquote class="blockquote"><div class="l">O Tite, si quid ego adiuero curamve levasso</div> <div class="l">quae nunc te coquit et versat in pectore fixa,</div> <div class="l">ecquid erit praemi?</div></blockquote><p> <span class="reg">licet</span> enim mihi versibus isdem affari te, Attice, quibus affatur Flamininum </p><blockquote class="blockquote"><div class="l">ille vir haud magna cum re, sed plenus fidei,</div></blockquote><p> quamquam certo scio non, ut Flamininum, </p><blockquote class="blockquote"><div class="l">sollicitari te, Tite, sic noctesque diesque,</div></blockquote><p> novi enim moderationem animi tui et aequitatem, teque non cognomen solum Athenis deportasse, sed humanitatem et prudentiam intellego. <span class="reg">et</span> tamen te suspicor isdem rebus quibus me ipsum interdum gravius commoveri, quarum consolatio et maior est et in aliud tempus differenda.</p><div class="pagebreak" id="index.xml-pb-d30e118">[Page p.10]</div><p><span class="reg">nunc</span> autem visum est mihi de senectute aliquid ad te conscribere,</p></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><p>hoc enim onere, quod mihi commune tecum est, aut iam urgentis aut certe adventantis senectutis et te et me ipsum levari volo; etsi te quidem id modice ac sapienter, sicut omnia, et ferre et laturum esse certo scio. <span class="reg">sed</span> mihi, cum de senectute vellem aliquid scribere, tu occurrebas dignus eo munere, quo uterque nostrum communiter uteretur. <span class="reg">mihi</span> quidem ita iucunda huius libri confectio fuit, ut non modo omnis absterserit senectutis molestias, sed effecerit mollem etiam et iucundam senectutem. <span class="reg">numquam</span> igitur laudari satis digne philosophia poterit, cui qui pareat omne tempus aetatis sine molestia possit degere.</p></div><div class="textpart" id="index.xml-body.1_div.1_div.3"><h3><span class="headingNumber">1.3. </span></h3><p><span class="reg">sed</span> de ceteris et diximus multa et saepe dicemus: hunc librum ad te de senectute misimus. <span class="reg">omnem</span> autem sermonem tribuimus non Tithono, ut Aristo Cius, parum enim esset auctoritatis in fabula, sed M. Catoni seni, quo maiorem auctoritatem haberet oratio; apud quem Laelium et Scipionem facimus admirantis, quod is tam facile senectutem ferat, eisque eum respondentem; qui si eruditius videbitur disputare quam consuevit ipse in suis libris, attribuito litteris Graecis, quarum constat eum perstudiosum fuisse in senectute. <span class="reg">sed</span> quid opus est plura? <span class="reg">iam</span> enim ipsius Catonis sermo explicabit nostram omnem de senectute sententiam.</p><div class="pagebreak" id="index.xml-pb-d30e151">[Page p.12]</div></div><div class="textpart" id="index.xml-body.1_div.1_div.4"><h3><span class="headingNumber">1.4. </span></h3><p><span class="">chapter 2</span>SCIPIO. Saepe numero admirari soleo cum hoc C. Laelio cum ceterarum rerum tuam excellentem, M. Cato, perfectamque sapientiam, tum vel maxime quod numquam tibi senectutem gravem esse senserim, quae plerisque senibus sic odiosa est, ut onus se Aetna gravius dicant sustinere.</p><p>CATO. Rem haud sane, Scipio et Laeli, difficilem admirari videmini. <span class="reg">quibus</span> enim nihil est in ipsis opis ad bene beateque vivendum, eis omnis aetas gravis est; qui autem omnia bona a se ipsi petunt, eis nihil potest malum videri quod naturae necessitas afferat. <span class="reg">quo</span> in genere est in primis senectus, quam ut adipiscantur omnes optant, eandem accusant adeptam<span class="note" id="Note1"><span class="noteLabel">Note: </span>adeptam <span class="italics">other MSS.</span>; adepti <span class="italics">LE, Bait., Müller.</span></span> ; tanta est stultitiae inconstantia atque perversitas. <span class="reg">obrepere</span> aiunt eam citius quam putassent. <span class="reg">primum</span> quis coegit eos falsum putare? <span class="reg">qui</span> enim citius adulescentiae senectus quam pueritiae adulescentia obrepit? <span class="reg">deinde</span> qui minus gravis esset eis senectus, si octingentesimum annum agerent, quam si octogesimum? <span class="reg">praeterita</span> enim aetas quamvis longa, cum effluxisset, nulla consolatione<span class="note" id="Note2"><span class="noteLabel">Note: </span>consolatione <span class="italics">EI, Halm.;</span> consolatio <span class="italics">LP, Momms., Bait.</span></span> permulcere posset stultam senectutem.</p></div><div class="textpart" id="index.xml-body.1_div.1_div.5"><h3><span class="headingNumber">1.5. </span></h3><p><span class="reg">quocirca</span> si sapientiam meam admirari soletis, quae utinam digna esset opinione vestra nostroque cognomine, in hoc sumus sapientes, quod naturam optimam ducem tamquam deum sequimur eique paremus; a qua non veri simile est, cum ceterae partes aetatis bene discriptae sint, extremum actum <span class="pagebreak" id="index.xml-pb-d30e205">[Page p.14]</span> tamquam ab inerti poeta esse neglectum. <span class="reg">sed</span> tamen necesse fuit esse aliquid extremum et, tamquam in arborum bacis terraeque fructibus, maturitate tempestiva quasi vietum et caducum, quod ferendum est molliter sapienti. <span class="reg">quid</span> est enim aliud gigantum modo bellare cum dis nisi naturae repugnare?</p></div><div class="textpart" id="index.xml-body.1_div.1_div.6"><h3><span class="headingNumber">1.6. </span></h3><p>LAELIUS. Atqui, Cato, gratissimum nobis, ut etiam pro Scipione pollicear, feceris, si, quoniam speramus, volumus quidem certe, senes fieri, multo ante a te didicerimus quibus facillime rationibus ingravescentem aetatem ferre possimus.</p><p>CATO. Faciam vero, Laeli, praesertim si utrique vestrum, ut dicis, gratum futurum est.</p><p>LAELIUS. Volumus sane, nisi molestum est, Cato, tamquam longam aliquam viam confeceris, quam nobis quoque ingrediendum sit, istuc, quo pervenisti, videre quale sit.</p></div><div class="textpart" id="index.xml-body.1_div.1_div.7"><h3><span class="headingNumber">1.7. </span></h3><p><span class="">chapter 3</span>CATO. Faciam ut potero, Laeli. <span class="reg">saepe</span> enim interfui querellis aequalium meorum, pares autem vetere proverbio cum paribus facillime congregantur, quae C. Salinator, quae Sp. Albinus, homines consulares, nostri fere aequales, deplorare solebant, tum quod voluptatibus carerent, sine quibus vitam nullam putarent, tum quod spernerentur ab eis, a quibus essent coli soliti; qui mihi non id videbantur <span class="pagebreak" id="index.xml-pb-d30e228">[Page p.16]</span> accusare, quod esset accusandum. <span class="reg">nam</span> si id culpa senectutis accideret, eadem mihi usu venirent reliquisque omnibus maioribus natu, quorum ego multorum cognovi senectutem sine querella, qui se et libidinum vinculis laxatos esse non moleste ferrent nec a suis despicerentur. <span class="reg">sed</span> omnium istius modi querellarum in moribus est culpa, non in aetate. <span class="reg">moderati</span> enim et nec difficiles nec inhumani senes tolerabilem senectutem agunt, importunitas autem et inhumanitas omni aetati molesta est.</p></div><div class="textpart" id="index.xml-body.1_div.1_div.8"><h3><span class="headingNumber">1.8. </span></h3><p>LAELIUS. Est, ut dicis, Cato; sed fortasse dixerit quispiam tibi propter opes et copias et dignitatem tuam tolerabiliorem senectutem videri, id autem non posse multis contingere.</p><p>CATO. Est istuc quidem, Laeli, aliquid, sed nequaquam in isto sunt omnia; ut Themistocles fertur Seriphio cuidam in iurgio respondisse, cum ille dixisset non eum sua, sed patriae gloria splendorem assecutum: <span class="quote">‘nec hercule,’</span> inquit, <span class="quote">‘si ego Seriphius essem, nec tu, si Atheniensis,<span class="note" id="Note3"><span class="noteLabel">Note: </span><span class="italics">LE add</span> esses <span class="italics">after</span> Atheniensis.</span> clarus umquam fuisses.’</span> <span class="reg">quod</span> eodem modo de senectute dici potest; nec enim in summa inopia levis esse senectus potest, ne sapienti quidem, nec insipienti etiam in summa copia non gravis.</p></div><div class="textpart" id="index.xml-body.1_div.1_div.9"><h3><span class="headingNumber">1.9. </span></h3><p><span class="reg">aptissima</span> omnino sunt, Scipio et Laeli, arma senectutis artes exercitationesque virtutum, quae in omni aetate cultae, cum diu multumque vixeris, <span class="pagebreak" id="index.xml-pb-d30e269">[Page p.18]</span> mirificos ecferunt fructus, non solum quia numquam deserunt, ne extremo quidem tempore aetatis, quamquam id quidem maximum est, verum etiam quia conscientia bene actae vitae multorumque bene factorum recordatio iucundissima est.</p></div><div class="textpart" id="index.xml-body.1_div.1_div.10"><h3><span class="headingNumber">1.10. </span></h3><p><span class="">chapter 4</span> <span class="reg">ego</span> Q. Maximum, eum qui Tarentum recepit, senem adulescens ita dilexi, ut aequalem. <span class="reg">erat</span> enim in illo viro comitate condita gravitas, nec senectus mores mutaverat. <span class="reg">quamquam</span> eum colere coepi non admodum grandem natu, sed tamen iam aetate provectum. <span class="reg">anno</span> enim post consul primum fuerat quam ego natus sum, cumque eo quartum consule adulescentulus miles ad Capuam profectus sum quintoque anno post ad Tarentum. <span class="reg">quaestor</span> deinde quadriennio post factus sum, quem magistratum gessi consulibus Tuditano et Cethego, cum quidem ille admodum senex suasor legis Cinciae de donis et muneribus fuit. <span class="reg">hic</span> et bella gerebat ut adulescens, cum plane grandis esset, et Hannibalem iuveniliter exsultantem patientia sua molliebat; de quo praeclare familiaris noster Ennius: </p><blockquote class="blockquote"><div class="l">unus homo nobis cunctando restituit rem;</div> <div class="l">noenum<span class="note" id="Note4"><span class="noteLabel">Note: </span>noenum <span class="italics">Lachmann;</span> non enim <span class="italics">MSS.</span></span> rumores ponebat ante salutem;</div> <div class="l">ergo plusque<span class="note" id="Note5"><span class="noteLabel">Note: </span>plusque <span class="italics">Bernays;</span> postque <span class="italics">MSS.</span></span> magisque viri nunc gloria claret.</div></blockquote></div><div class="textpart" id="index.xml-body.1_div.1_div.11"><h3><span class="headingNumber">1.11. </span></h3><p>Tarentum vero qua vigilantia, quo consilio recepit! <span class="reg">cum</span> quidem me audiente Salinatori, qui amisso <span class="pagebreak" id="index.xml-pb-d30e332">[Page p.20]</span> oppido fugerat in arcem, glorianti atque ita dicenti, <span class="quote">‘mea opera, Q. Fabi, Tarentum recepisti’</span>; <span class="quote">‘certe,’</span> inquit ridens, <span class="quote">‘nam nisi tu amisisses, numquam recepissem.’</span> <span class="reg">nec</span> vero in armis praestantior quam in toga; qui consul iterum, Sp. Carvilio collega quiescente, C. Flaminio tribuno plebis, quoad potuit, restitit agrum Picentem et Gallicum viritim contra senatus auctoritatem dividenti; augurque cum esset, dicere ausus est optimis auspiciis ea geri, quae pro rei publicae salute gererentur; quae contra rem publicam ferrentur, contra auspicia ferri.</p></div><div class="textpart" id="index.xml-body.1_div.1_div.12"><h3><span class="headingNumber">1.12. </span></h3><p><span class="reg">multa</span> in eo viro praeclara cognovi, sed nihil admirabilius quam quo modo ille mortem fili tulit, clari viri et consularis. <span class="reg">est</span> in manibus laudatio, quam cum legimus, quem philosophum non contemnimus? <span class="reg">nec</span> vero ille in luce modo atque in oculis civium magnus, sed intus domique praestantior. <span class="reg">qui</span> sermo, quae praecepta! <span class="reg">quanta</span> notitia antiquitatis, scientia iuris auguri! <span class="reg">multae</span> etiam, ut in homine Romano, litterae: omnia memoria tenebat non domestica solum, sed etiam externa bella. <span class="reg">cuius</span> sermone ita tum cupide fruebar, quasi iam divinarem, id quod evenit, illo exstincto fore unde discerem neminem.</p></div><div class="textpart" id="index.xml-body.1_div.1_div.13"><h3><span class="headingNumber">1.13. </span></h3><p><span class="">chapter 5</span> <span class="reg">quorsum</span> <span class="note" id="Note6"><span class="noteLabel">Note: </span>quorsum <span class="italics">other Mss.;</span> quorsum <span class="italics">L.</span></span> igitur haec tam multa de Maximo? <span class="pagebreak" id="index.xml-pb-d30e389">[Page p.22]</span> Quia profecto videtis nefas esse dictu miseram fuisse talem senectutem. <span class="reg">nec</span> tamen omnes possunt esse Scipiones aut Maximi, ut urbium expugnationes, ut pedestris navalisve pugnas, ut bella a se gesta, ut triumphos recordentur. <span class="reg">est</span> etiam quiete et pure atque eleganter actae aetatis placida ac lenis senectus, qualem accepimus Platonis, qui uno et octogesimo anno scribens est mortuus, qualem Isocratis, qui eum librum, qui Panathenaicus inscribitur, quarto nonagesimo anno scripsisse dicit vixitque quinquennium postea; cuius magister Leontinus Gorgias centum et septem complevit annos, neque umquam in suo studio atque opere cessavit. <span class="reg">qui</span>, cum ex eo quaereretur cur tam diu vellet esse in vita, <span class="quote">‘nihil habeo,’</span> inquit, <span class="quote">‘quod accusem senectutem.’</span></p></div><div class="textpart" id="index.xml-body.1_div.1_div.14"><h3><span class="headingNumber">1.14. </span></h3><p><span class="reg">praeclarum</span> responsum et docto homine dignum!</p><p><span class="reg">sua</span> enim vitia insipientes et suam culpam in senectutem conferunt, quod non faciebat is, cuius modo mentionem feci, Ennius: </p><blockquote class="blockquote"><div class="l">sic ut fortis equus, spatio qui saepe supremo</div> <div class="l">vicit Olympia, nunc senio confectus quiescit.</div></blockquote><p> <span class="reg">equi</span> fortis et victoris senectuti comparat suam; quem quidem probe meminisse potestis; anno enim undevicesimo post eius mortem hi consules, T. Flamininus et M'. Acilius, facti sunt; ille autem Caepione et Philippo iterum consulibus mortuus est, cum ego quinque et sexaginta annos natus legem <span class="pagebreak" id="index.xml-pb-d30e430">[Page p.24]</span> Voconiam magna voce et bonis lateribus suasissem.<span class="note" id="Note7"><span class="noteLabel">Note: </span>suasissem <span class="italics">other Mss.;</span> suasisset <span class="italics">P;</span> suasi sed <span class="italics">Forch., Müller.</span></span> Annos septuaginta natus, tot enim vixit Ennius, ita ferebat duo quae maxima putantur onera, paupertatem et senectutem, ut eis paene delectari videretur.</p></div><div class="textpart" id="index.xml-body.1_div.1_div.15"><h3><span class="headingNumber">1.15. </span></h3><p><span class="reg">etenim</span>, cum complector animo, quattuor reperio causas cur senectus misera videatur: unam, quod avocet a rebus gerendis; alteram, quod corpus faciat infirmius; tertiam, quod privet omnibus fere voluptatibus; quartam, quod haud procul absit a morte. <span class="reg">earum</span>, si placet, causarum quanta quamque sit iusta una quaeque videamus.</p><p><span class="">chapter 6</span>A rebus gerendis senectus abstrahit. <span class="reg">quibus</span>? An eis, quae iuventute geruntur et viribus? <span class="reg">nullaene</span> igitur res sunt seniles, quae vel infirmis corporibus animo et mente administrentur? <span class="reg">nihil</span> ergo agebat Q. Maximus, nihil L. Paulus, pater tuus, socer optimi viri fili mei? <span class="reg">ceteri</span> senes, Fabricii Curii Coruncanii, cum rem publicam consilio et auctoritate defendebant, nihil agebant?</p><p><span class="reg">ad</span> Appi Claudi senectutem accedebat etiam ut caecus esset;</p></div><div class="textpart" id="index.xml-body.1_div.1_div.16"><h3><span class="headingNumber">1.16. </span></h3><p>tamen is, cum sententia senatus inclinaret ad pacem cum Pyrrho foedusque faciendum, non dubitavit dicere illa, quae versibus persecutus est Ennius: </p><blockquote class="blockquote"><div class="l">quo vobis mentes, rectae quae stare solebant</div> <div class="l">antehac, dementis sese flexere viai?</div></blockquote><p> ceteraque gravissime, notum enim vobis carmen est, <span class="pagebreak" id="index.xml-pb-d30e486">[Page p.26]</span> et tamen ipsius Appi exstat oratio. <span class="reg">atque</span> haec ille egit septemdecim annis post alterum consulatum, cum inter duos consulatus anni decem interfuissent censorque ante superiorem consulatum fuisset, ex quo intellegitur Pyrrhi bello grandem sane fuisse, et tamen sic a patribus accepimus.</p></div><div class="textpart" id="index.xml-body.1_div.1_div.17"><h3><span class="headingNumber">1.17. </span></h3><p><span class="reg">nihil</span> igitur afferunt qui in re gerenda versari senectutem negant, similesque sunt ut si qui gubernatorem in navigando nihil agere dicant, cum alii malos scandant, alii per foros cursent, alii sentinam exhauriant, ille clavum tenens quietus sedeat in puppi; non faciat ea, quae iuvenes; at vero multo maiora et meliora facit. <span class="reg">non</span> viribus aut velocitate aut celeritate corporum res magnae geruntur, sed consilio auctoritate sententia, quibus non modo non orbari, sed etiam augeri senectus solet.</p></div><div class="textpart" id="index.xml-body.1_div.1_div.18"><h3><span class="headingNumber">1.18. </span></h3><p><span class="reg">nisi</span> forte ego vobis, qui et miles et tribunus et legatus et consul versatus sum in vario genere bellorum, cessare nunc videor, cum bella non gero. At senatui quae sint gerenda praescribo et quo modo; Carthagini male iam diu cogitanti bellum multo ante denuntio, de qua vereri non ante desinam quam illam excisam esse cognovero. <span class="reg">quam</span> palmam utinam di immortales,</p></div><div class="textpart" id="index.xml-body.1_div.1_div.19"><h3><span class="headingNumber">1.19. </span></h3><p>Scipio, tibi reservent, ut avi relliquias persequare, cuius a morte tertius hic et tricesimus annus est, sed memoriam illius viri omnes <span class="pagebreak" id="index.xml-pb-d30e512">[Page p.28]</span> excipient anni consequentes. <span class="reg">anno</span> ante me censorem mortuus est, novem annis post meum consulatum, cum consul iterum me consule creatus esset. <span class="reg">num</span> igitur, si ad centesimum annum vixisset, senectutis eum suae paeniteret? <span class="reg">nec</span> enim excursione nec saltu, nec eminus hastis aut comminus gladiis uteretur, sed consilio ratione sententia, quae nisi essent in senibus, non summum consilium maiores nostri appellassent senatum. <span class="reg">apud</span> Lacedaemonios quidem ei,</p></div><div class="textpart" id="index.xml-body.1_div.1_div.20"><h3><span class="headingNumber">1.20. </span></h3><p>qui amplissimum magistratum gerunt, ut sunt, sic etiam nominantur, senes. <span class="reg">quod</span> si legere aut audire voletis externa, maximas res publicas ab adulescentibus labefactatas, a senibus sustentatas et restitutas reperietis. </p><blockquote class="blockquote"><div class="l"><span class="reg">cedo</span> qui vestram rem publicam tantam amisistis tam cito?</div></blockquote><p> sic enim percontantur<span class="note" id="Note8"><span class="noteLabel">Note: </span>ut est <span class="italics">after</span> percontantur <span class="italics">in MSS., generally omitted by</span> <span class="italics">editors.</span></span> in Naevi poetae Lupo.<span class="note" id="Note9"><span class="noteLabel">Note: </span>Lupo <span class="italics">Ribbeck, Bennett, Mommsen;</span> Ludo <span class="italics">MSS.</span></span> Respondentur et alia et hoc in primis: </p><blockquote class="blockquote"><div class="l">proveniebant oratores novi, stulti adulescentuli.</div></blockquote><p> <span class="reg">temeritas</span> est videlicet florentis aetatis, prudentia senescentis.</p></div><div class="textpart" id="index.xml-body.1_div.1_div.21"><h3><span class="headingNumber">1.21. </span></h3><p><span class="">chapter 7</span>At memoria minuitur. <span class="reg">credo</span>, nisi eam exerceas, aut etiam si sis natura tardior. Themistocles omnium civium perceperat nomina; num igitur <span class="pagebreak" id="index.xml-pb-d30e581">[Page p.30]</span> censetis eum, cum aetate processisset, qui Aristides esset Lysimachum salutare solitum? <span class="reg">equidem</span> non modo eos novi qui sunt, sed eorum patres etiam et avos, nec sepulcra legens vereor, quod aiunt, ne memoriam perdam; his enim ipsis legendis in memoriam redeo mortuorum. <span class="reg">nec</span> vero quemquam senem audivi oblitum, quo loco thesaurum obruisset. <span class="reg">omnia</span> quae curant meminerunt, vadimonia constituta, quis sibi, cui ipsi debeant.</p></div><div class="textpart" id="index.xml-body.1_div.1_div.22"><h3><span class="headingNumber">1.22. </span></h3><p><span class="reg">quid</span> iuris consulti, quid pontifices, quid augures, quid philosophi senes? <span class="reg">quam</span> multa meminerunt! <span class="reg">manent</span> ingenia senibus, modo permaneat studium et industria, neque ea solum claris et honoratis viris, sed in vita etiam privata et quieta. Sophocles ad summam senectutem tragoedias fecit; quod propter studium cum rem neglegere familiarem videretur, a filiis in iudicium vocatus est, ut, quem ad modum nostro more male rem gerentibus patribus bonis interdici solet, sic illum quasi desipientem a re familiari removerent iudices. <span class="reg">tum</span> senex dicitur eam fabulam quam in manibus habebat et proxime scripserat, Oedipum Coloneum, recitasse iudicibus quaesisseque num illud carmen desipientis videretur,</p></div><div class="textpart" id="index.xml-body.1_div.1_div.23"><h3><span class="headingNumber">1.23. </span></h3><p>quo recitato sententiis iudicum est liberatus. <span class="reg">num</span> igitur hunc, num Homerum Hesiodum Simo- <span class="pagebreak" id="index.xml-pb-d30e614">[Page p.32]</span> niden Stesichorum, num quos ante dixi Isocraten Gorgian, num philosophorum principes, Pythagoram Democritum, num Platonem Xenocraten, num postea Zenonem Cleanthem, aut eum, quem vos etiam vidistis Romae, Diogenem Stoicum coegit in suis studiis obmutescere senectus? An in omnibus studiorum agitatio vitae aequalis fuit?</p></div><div class="textpart" id="index.xml-body.1_div.1_div.24"><h3><span class="headingNumber">1.24. </span></h3><p>Age, ut ista divina studia omittamus, possum nominare ex agro Sabino rusticos Romanos, vicinos et familiaris meos, quibus absentibus numquam fere ulla in agro maiora opera fiunt, non serendis, non percipiendis, non condendis fructibus. <span class="reg">quamquam</span> in aliis minus hoc mirum est, nemo enim est tam senex qui se annum non putet posse vivere; sed idem in eis elaborant, quae sciunt nihil ad se omnino pertinere: </p><blockquote class="blockquote"><div class="l">serit arbores, quae alteri saeclo prosint,</div></blockquote><p> ut ait Statius noster in Synephebis.</p></div><div class="textpart" id="index.xml-body.1_div.1_div.25"><h3><span class="headingNumber">1.25. </span></h3><p><span class="reg">nec</span> vero dubitat agricola, quamvis sit senex, quaerenti cui serat respondere: <span class="quote">‘dis immortalibus, qui me non accipere modo haec a maioribus voluerunt, sed etiam posteris prodere.’</span></p><p><span class="">chapter 8</span> <span class="reg">et</span> melius Caecilius de sene alteri saeculo prospiciente, quam illud idem: </p><blockquote class="blockquote"><div class="l">edepol, senectus, si nil quicquam aliud viti</div> <div class="l">adportes tecum, cum advenis, unum id sat est,</div> <div class="l">quod diu vivendo multa quae non volt videt.</div></blockquote><p> <span class="pagebreak" id="index.xml-pb-d30e656">[Page p.34]</span> Et multa fortasse quae volt, atque in ea, quae non volt, saepe etiam adulescentia incurrit. <span class="reg">illud</span> vero idem Caecilius vitiosius: </p><blockquote class="blockquote"><div class="l">tum equidem in senecta hoc deputo miserrimum,</div> <div class="l">sentire ea aetate eumpse esse odiosum alteri.</div></blockquote><p> <span class="reg">iucundum</span> potius quam odiosum!</p></div><div class="textpart" id="index.xml-body.1_div.1_div.26"><h3><span class="headingNumber">1.26. </span></h3><p><span class="reg">ut</span> enim adulescentibus bona indole praeditis sapientes senes delectantur, leviorque fit senectus eorum qui a iuventute coluntur et diliguntur, sic adulescentes senum praeceptis gaudent, quibus ad virtutum studia ducuntur; nec minus intellego me vobis quam mihi vos esse iucundos. <span class="reg">sed</span> videtis, ut senectus non modo languida atque iners non sit, verum etiam sit operosa et semper agens aliquid et moliens, tale scilicet, quale cuiusque studium in superiore vita fuit. <span class="reg">quid</span>, qui etiam addiscunt aliquid, ut et Solonem versibus gloriantem videmus, qui se cotidie aliquid addiscentem dicit senem fieri. <span class="reg">et</span> ego feci, qui litteras Graecas senex didici, quas quidem sic avide arripui quasi diuturnam sitim explere cupiens, ut ea ipsa mihi nota essent, quibus me nunc exemplis uti videtis. <span class="reg">quod</span> cum fecisse Socratem in fidibus audirem, vellem equidem etiam illud, discebant enim fidibus antiqui, sed in litteris certe elaboravi.</p></div><div class="textpart" id="index.xml-body.1_div.1_div.27"><h3><span class="headingNumber">1.27. </span></h3><p><span class="">chapter 9</span> <span class="reg">ne</span> nunc quidem viris desidero adulescentis, <span class="pagebreak" id="index.xml-pb-d30e700">[Page p.36]</span> is enim erat locus alter de vitiis senectutis, non plus quam adulescens tauri aut elephanti desiderabam. <span class="reg">quod</span> est, eo decet uti et quidquid agis<span class="note" id="Note10"><span class="noteLabel">Note: </span>agis <span class="italics">Reid;</span> agas <span class="italics">MSS.</span></span> agere pro viribus. <span class="reg">quae</span> enim vox potest esse contemptior quam Milonis Crotoniatae? <span class="reg">qui</span> cum iam senex esset athletasque se exercentis in curriculo videret, aspexisse lacertos suos dicitur illacrimansque dixisse, <span class="quote">‘at hi quidem mortui iam sunt.’</span> <span class="reg">non</span> vero tam isti, quam tu ipse, nugator, neque enim ex te umquam es nobilitatus, sed ex lateribus et lacertis tuis. <span class="reg">nihil</span> Sex. Aelius tale, nihil multis annis ante Ti. Coruncanius, nihil modo P. Crassus, a quibus iura civibus praescribebantur, quorum usque ad extremum spiritum est provecta prudentia.</p></div><div class="textpart" id="index.xml-body.1_div.1_div.28"><h3><span class="headingNumber">1.28. </span></h3><p>Orator metuo ne languescat senectute, est enim munus eius non ingeni solum, sed laterum etiam et virium. <span class="reg">omnino</span> canorum illud in voce splendescit etiam nescio quo pacto in senectute, quod equidem adhuc non amisi, et videtis annos. <span class="reg">sed</span> tamen est decorus seni sermo quietus et remissus, facitque persaepe ipsa<span class="note" id="Note11"><span class="noteLabel">Note: </span>persaepe ipsa <span class="italics">other Mss.;</span> per se ipsa <span class="italics">L,Müller.</span></span> sibi audientiam diserti senis composita<span class="note" id="Note12"><span class="noteLabel">Note: </span>composita <span class="italics">edd.;</span> compta <span class="italics">MSS., Müller.</span></span> et mitis oratio, quam si ipse exsequi nequeas, possis tamen Scipioni praecipere et Laelio. <span class="reg">quid</span> enim est iucundius senectute stipata studiis iuventutis?</p></div><div class="textpart" id="index.xml-body.1_div.1_div.29"><h3><span class="headingNumber">1.29. </span></h3><p>An ne illas quidem viris senectuti relinquimus,<span class="note" id="Note13"><span class="noteLabel">Note: </span>relinquimus <span class="italics">other Mss.;</span> relinquemus <span class="italics">L, Müller.</span></span> ut <span class="pagebreak" id="index.xml-pb-d30e772">[Page p.38]</span> adulescentis doceat, instituat, ad omne offici munus instruat? <span class="reg">quo</span> quidem opere quid potest esse praeclarius? <span class="reg">mihi</span> vero et Cn. et P. Scipiones et avi tui duo L. Aemilius et P. Africanus comitatu nobilium iuvenum fortunati videbantur, nec ulli bonarum artium magistri non beati putandi, quamvis consenuerint vires atque defecerint.</p><p><span class="reg">etsi</span> ipsa ista defectio virium adulescentiae vitiis efficitur saepius quam senectute; libidinosa enim et intemperans adulescentia effetum corpus tradit senectuti.</p></div><div class="textpart" id="index.xml-body.1_div.1_div.30"><h3><span class="headingNumber">1.30. </span></h3><p><span class="note" id="Note14"><span class="noteLabel">Note: </span>senectuti <span class="italics">Reid;</span> senectutis <span class="italics">Mss.</span></span> Cyrus quidem apud Xenophontem eo sermone, quem moriens habuit, cum admodum senex esset, negat se umquam sensisse senectutem suam imbecilliorem factam quam adulescentia fuisset. <span class="reg">ego</span> L. Metellum memini puer, qui, cum quadriennio post alterum consulatum pontifex maximus factus esset, viginti et duos annos ei sacerdotio praefuit, ita bonis esse viribus extremo tempore aetatis, ut adulescentiam non requireret. <span class="reg">nihil</span> necesse est mihi de me ipso dicere, quamquam est id quidem senile aetatique nostrae conceditur.</p></div><div class="textpart" id="index.xml-body.1_div.1_div.31"><h3><span class="headingNumber">1.31. </span></h3><p><span class="">chapter 10</span> <span class="reg">videtisne</span>, ut apud Homerum saepissime Nestor de virtutibus suis praedicet? Tertiam enim aetatem hominum videbat, nec erat ei verendum ne vera praedicans de se nimis videretur aut insolens aut loquax. <span class="quote">‘<span class="reg">etenim</span>,’</span> ut ait Homerus, <span class="quote">‘ex eius lingua melle dulcior fluebat oratio;’</span> quam ad suavitatem nullis egebat corporis <span class="pagebreak" id="index.xml-pb-d30e820">[Page p.40]</span> viribus. <span class="reg">et</span> tamen dux ille Graeciae nusquam optat ut Aiacis similis habeat decem, sed ut Nestoris, quod si sibi acciderit, non dubitat quin brevi sit Troia peritura.</p></div><div class="textpart" id="index.xml-body.1_div.1_div.32"><h3><span class="headingNumber">1.32. </span></h3><p><span class="reg">sed</span> redeo ad me. <span class="reg">quartum</span> ago annum et octogesimum: vellem equidem idem posse gloriari quod Cyrus, sed tamen hoc queo dicere, non me quidem eis esse viribus, quibus aut miles bello Punico aut quaestor eodem bello aut consul in Hispania fuerim aut quadriennio post, cum tribunus militaris depugnavi apud Thermopylas M'. Glabrione consule; sed tamen, ut vos videtis, non plane me enervavit, non afflixit senectus: non curia viris meas desiderat, non rostra, non amici, non clientes, non hospites. <span class="reg">nec</span> enim umquam sum assensus veteri illi laudatoque proverbio, quod monet mature fieri senem, si diu velis senex esse. <span class="reg">ego</span> vero me minus diu senem esse mallem quam esse senem ante quam essem. <span class="reg">itaque</span> nemo adhuc convenire me voluit cui fuerim occupatus.</p></div><div class="textpart" id="index.xml-body.1_div.1_div.33"><h3><span class="headingNumber">1.33. </span></h3><p>At minus habeo virium quam vestrum utervis. <span class="reg">ne</span> vos quidem T. Ponti centurionis viris habetis: num idcirco est ille praestantior? <span class="reg">moderatio</span> modo virium adsit et tantum quantum potest quisque nitatur, ne ille non magno desiderio tenebitur virium. <span class="reg">olympiae</span> per stadium ingressus esse Milo dicitur, cum umeris sustineret bovem: utrum igitur has corporis an Pythagorae tibi malis viris ingeni dari? <span class="pagebreak" id="index.xml-pb-d30e857">[Page p.42]</span> Denique isto bono utare, dum adsit, cum absit, ne requiras: nisi forte adulescentes pueritiam, paulum aetate progressi adulescentiam debent requirere. <span class="reg">cursus</span> est certus aetatis et una via naturae eaque simplex, suaque cuique parti aetatis tempestivitas est data, ut et infirmitas puerorum et ferocitas iuvenum et gravitas iam constantis aetatis et senectutis maturitas naturale quiddam habet, quod suo tempore percipi debeat.</p></div><div class="textpart" id="index.xml-body.1_div.1_div.34"><h3><span class="headingNumber">1.34. </span></h3><p><span class="reg">audire</span> te arbitror, Scipio, hospes tuus avitus Masinissa quae faciat hodie nonaginta natus annos: cum ingressus iter pedibus sit, in equum omnino non ascendere; cum autem equo, ex equo non descendere; nullo imbri, nullo frigore adduci ut capite operto sit; summam esse in eo corporis siccitatem, itaque omnia exsequi regis officia et munera. Potest igitur exercitatio et temperantia etiam in senectute conservare aliquid pristini roboris.</p><p><span class="">chapter 11</span> <span class="reg">ne</span> sint<span class="note" id="Note15"><span class="noteLabel">Note: </span>ne sint <span class="italics">R, Reid;</span> non sunt <span class="italics">LBIS, Müller.</span></span> in senectute vires: ne postulantur quidem vires a senectute. <span class="reg">ergo</span> et legibus et institutis vacat aetas nostra muneribus eis quae non possunt sine viribus sustineri. <span class="reg">itaque</span> non modo quod non possumus, sed ne quantum possumus quidem cogimur.</p></div><div class="textpart" id="index.xml-body.1_div.1_div.35"><h3><span class="headingNumber">1.35. </span></h3><p>At multi ita sunt imbecilli senes, ut nullum offici aut omnino vitae munus exsequi <span class="pagebreak" id="index.xml-pb-d30e893">[Page p.44]</span> possint. At id quidem non proprium senectutis vitium est, sed commune valetudinis. <span class="reg">quam</span> fuit imbecillus P. Africani filius, is qui te adoptavit, quam tenui aut nulla potius valetudine! <span class="reg">quod</span> ni ita fuisset, alterum illud exstitisset lumen civitatis; ad paternam enim magnitudinem animi doctrina uberior accesserat. <span class="reg">quid</span> mirum igitur in senibus, si infirmi sunt aliquando, cum id ne adulescentes quidem effugere possint?</p><p><span class="reg">resistendum</span>, Laeli et Scipio, senectuti est eiusque vitia diligentia compensanda sunt, pugnandum tamquam contra morbum<span class="note" id="Note16"><span class="noteLabel">Note: </span>morbum <span class="italics">Mss.;</span> morborum <span class="italics">Müller.</span></span> sic contra senectutem, habenda ratio valetudinis,</p></div><div class="textpart" id="index.xml-body.1_div.1_div.36"><h3><span class="headingNumber">1.36. </span></h3><p>utendum exercitationibus modicis, tantum cibi et potionis adhibendum, ut reficiantur vires, non opprimantur. <span class="reg">nec</span> vero corpori solum subveniendum est, sed menti atque animo multo magis. <span class="reg">nam</span> haec quoque, nisi tamquam lumini oleum instilles, exstinguuntur senectute. <span class="reg">et</span> corpora quidem exercitationum defetigatione ingravescunt, animi autem exercitando<span class="note" id="Note17"><span class="noteLabel">Note: </span>exercitando <span class="italics">other Mss.;</span> exercendo <span class="italics">LER</span>.</span> levantur. <span class="reg">nam</span> quos ait Caecilius <span class="quote">‘comicos stultos senes,’</span> hos significat credulos obliviosos dissolutos, quae vitia sunt non senectutis, sed inertis ignavae somniculosae senectutis. <span class="reg">ut</span> petulantia, ut libido magis est adulescentium quam senum, nec tamen omnium adulescentium, sed non proborum, sic ista senilis stultitia, quae deliratio appellari solet, senum levium est, non omnium.</p></div><div class="textpart" id="index.xml-body.1_div.1_div.37"><h3><span class="headingNumber">1.37. </span></h3><p><span class="reg">quattuor</span> robustos filios, quinque filias, tantam <span class="pagebreak" id="index.xml-pb-d30e955">[Page p.46]</span> domum, tantas clientelas Appius regebat et caecus et senex; intentum enim animum tamquam arcum habebat nec languescens succumbebat senectuti. <span class="reg">tenebat</span> non modo auctoritatem, sed etiam imperium in suos: metuebant servi, verebantur liberi, carum omnes habebant; vigebat in illa domo mos patrius et disciplina. <span class="note" id="Note18"><span class="noteLabel">Note: </span>in illa domo patrius mos et disciplina <span class="italics">Müller;</span> in illo animus patrius et disciplina <span class="italics">Reid, Moore.</span></span></p></div><div class="textpart" id="index.xml-body.1_div.1_div.38"><h3><span class="headingNumber">1.38. </span></h3><p>Ita enim senectus honesta est, si se ipsa defendit, si ius suum retinet, si nemini emancipata est, si usque ad ultimum spiritum dominatur in suos. <span class="reg">ut</span> enim adulescentem in quo est senile aliquid, sic senem in quo est aliquid adulescentis probo, quod qui sequitur, corpore senex esse poterit, animo numquam erit.</p><p><span class="reg">septimus</span> mihi liber Originum est in manibus; omnia antiquitatis monumenta colligo; causarum illustrium, quascunque defendi, nunc cum maxime conficio orationes; ius augurium pontificium civile tracto; multum etiam Graecis litteris utor; Pythagoriorumque more, exercendae memoriae gratia, quid quoque die dixerim audierim egerim commemoro vesperi. <span class="reg">hae</span> sunt exercitationes ingeni, haec curricula mentis; in his desudans atque elaborans corporis viris non magno opere desidero. <span class="reg">adsum</span> amicis, venio in senatum frequens ultroque affero res multum et diu cogitatas easque tueor animi, non <span class="pagebreak" id="index.xml-pb-d30e986">[Page p.48]</span> corporis viribus. <span class="reg">quas</span> si exsequi nequirem, tamen me lectulus meus oblectaret ea ipsa cogitantem, quae iam agere non possem; sed ut possim facit acta vita. Semper enim in his studiis laboribusque viventi non intellegitur quando obrepat senectus: ita sensim sine sensu aetas senescit nec subito frangitur, sed diuturnitate exstinguitur.</p></div><div class="textpart" id="index.xml-body.1_div.1_div.39"><h3><span class="headingNumber">1.39. </span></h3><p><span class="">chapter 12</span> <span class="reg">sequitur</span> tertia vituperatio senectutis, quod eam carere dicunt voluptatibus. O praeclarum munus aetatis, si quidem id aufert a nobis, quod est in adulescentia vitiosissimum! <span class="reg">accipite</span> enim, optimi adulescentes, veterem orationem Archytae Tarentini, magni in primis et praeclari viri, quae mihi tradita est cum essem adulescens Tarenti cum Q. Maximo. <span class="reg">nullam</span> capitaliorem pestem quam voluptatem corporis hominibus dicebat a natura datam, cuius voluptatis avidae libidines temere et effrenate ad potiendum incitarentur.</p></div><div class="textpart" id="index.xml-body.1_div.1_div.40"><h3><span class="headingNumber">1.40. </span></h3><p><span class="reg">hinc</span> patriae proditiones, hinc rerum publicarum eversiones, hinc cum hostibus clandestina colloquia nasci; nullum denique scelus, nullum malum facinus esse, ad quod suscipiendum non libido voluptatis impelleret; stupra vero et adulteria et omne tale flagitium nullis excitari aliis illecebris nisi voluptatis; cumque homini sive natura sive quis deus nihil mente praestabilius dedisset, huic divino muneri ac dono nihil tam esse inimicum <span class="pagebreak" id="index.xml-pb-d30e1011">[Page p.50]</span> quam voluptatem.</p></div><div class="textpart" id="index.xml-body.1_div.1_div.41"><h3><span class="headingNumber">1.41. </span></h3><p><span class="reg">nec</span> enim lubidine dominante temperantiae locum esse, neque omnino in voluptatis regno virtutem posse consistere.</p><p><span class="reg">quod</span> quo magis intellegi posset, fingere animo iubebat tanta incitatum aliquem voluptate corporis, quanta percipi posset maxima; nemini censebat fore dubium quin tam diu, dum ita gauderet, nihil agitare mente, nihil ratione, nihil cogitatione consequi posset. <span class="reg">quocirca</span> nihil esse tam detestabile tamque pestiferum quam voluptatem, si quidem ea, cum maior esset atque longior, omne animi lumen exstingueret. <span class="reg">haec</span> cum C. Pontio Samnite, patre eius, a quo Caudino proelio Sp. Postumius T. Veturius consules superati sunt, locutum Archytam Nearchus Tarentinus hospes noster, qui in amicitia populi Romani permanserat, se a maioribus natu accepisse dicebat, cum quidem ei sermoni interfuisset Plato Atheniensis, quem Tarentum venisse L. Camillo Ap. Claudio consulibus reperio.</p></div><div class="textpart" id="index.xml-body.1_div.1_div.42"><h3><span class="headingNumber">1.42. </span></h3><p><span class="reg">quorsus</span> hoc? <span class="reg">ut</span> intellegeretis, si voluptatem aspernari ratione et sapientia non possemus, magnam esse habendam senectuti gratiam, quae efficeret ut id non liberet quod non oporteret. <span class="reg">impedit</span> enim consilium voluptas, rationi inimica est, mentis ut ita dicam praestringit oculos, nec habet ullum cum virtute commercium.</p><p><span class="reg">invitus</span> feci ut fortissimi viri T. Flaminini fratrem L. Flamininum e senatu eicerem septem annis post <span class="pagebreak" id="index.xml-pb-d30e1047">[Page p.52]</span> quam consul fuisset, sed notandam putavi libidinem. <span class="reg">ille</span> enim cum esset consul in Gallia exoratus in convivio a scorto est ut securi feriret aliquem eorum qui in vinculis essent, damnati rei capitalis. <span class="reg">hic</span> Tito fratre suo censore, qui proximus ante me fuerat, elapsus est, mihi vero et Flacco neutiquam probari potuit tam flagitiosa et tam perdita libido, quae cum probro privato coniungeret imperi dedecus.</p></div><div class="textpart" id="index.xml-body.1_div.1_div.43"><h3><span class="headingNumber">1.43. </span></h3><p><span class="">chapter 13</span> <span class="reg">saepe</span> audivi e maioribus natu, qui se porro pueros a senibus audisse dicebant, mirari solitum C. Fabricium quod, cum apud regem Pyrrhum legatus esset, audisset a Thessalo Cinea esse quendam Athenis qui se sapientem profiteretur, eumque dicere omnia quae faceremus ad voluptatem esse referenda. <span class="reg">quod</span> ex eo audientis M'. Curium et Ti. Coruncanium optare solitos ut id Samnitibus ipsique Pyrrho persuaderetur, quo facilius vinci possent cum se voluptatibus dedissent. <span class="reg">vixerat</span> M'. Curius cum P. Decio, qui quinquennio ante eum consulem se pro re publica quarto consulatu devoverat: norat eundem Fabricius, norat Coruncanius, qui cum ex sua vita tum ex eius quem dico Deci facto iudicabant esse profecto aliquid natura pulchrum atque praeclarum, quod sua sponte expeteretur<span class="note" id="Note19"><span class="noteLabel">Note: </span>expeteretur <span class="italics">Reid;</span> peteretur <span class="italics">MSS.</span></span> quodque <span class="pagebreak" id="index.xml-pb-d30e1080">[Page p.54]</span> spreta et contempta voluptate optimus quisque sequeretur.</p></div><div class="textpart" id="index.xml-body.1_div.1_div.44"><h3><span class="headingNumber">1.44. </span></h3><p><span class="reg">quorsum</span> igitur tam multa de voluptate? <span class="reg">quia</span> non modo vituperatio nulla, sed etiam summa laus senectutis est, quod ea voluptates nullas magno opere desiderat. <span class="reg">caret</span> epulis exstructisque mensis et frequentibus poculis. <span class="reg">caret</span> ergo etiam vinulentia et cruditate et insomniis. <span class="reg">sed</span> si aliquid dandum est voluptati, quoniam eius blanditiis non facile obsistimus, divine enim Plato <span class="quote">‘escam malorum’</span> appellat voluptatem quod ea videlicet homines capiantur ut pisces, quamquam immoderatis epulis caret senectus, modicis tamen conviviis delectari potest. C. Duellium M. F., qui Poenos classe primus devicerat, redeuntem a cena senem saepe videbam puer; delectabatur cereo<span class="note" id="Note20"><span class="noteLabel">Note: </span>cereo <span class="italics">Manutius, Mommsen;</span> crebro <span class="italics">MSS.</span></span> funali et tibicine, quae sibi nullo exemplo privatus sumpserat: tantum licentiae dabat gloria.</p></div><div class="textpart" id="index.xml-body.1_div.1_div.45"><h3><span class="headingNumber">1.45. </span></h3><p><span class="reg">sed</span> quid ego alios? <span class="reg">ad</span> me ipsum iam revertar. <span class="reg">primum</span> habui semper sodalis—sodalitates autem me quaestore constitutae sunt sacris Idaeis Magnae Matris acceptis—epulabar igitur cum sodalibus, omnino modice, sed erat quidam fervor aetatis, qua progrediente omnia fiunt in dies mitiora. <span class="reg">neque</span> enim ipsorum conviviorum delectationem volup- <span class="pagebreak" id="index.xml-pb-d30e1128">[Page p.56]</span> tatibus corporis magis quam coetu amicorum et sermonibus metiebar; bene enim maiores accubitionem epularem amicorum, quia vitae coniunctionem haberet, <span class="quote">‘convivium’</span> nominaverunt, melius quam Graeci, qui hoc idem tum <span class="quote">‘compotationem,’</span> tum <span class="quote">‘concenationem’</span> vocant, ut, quod in eo genere minimum est, id maxime probare videantur.</p></div><div class="textpart" id="index.xml-body.1_div.1_div.46"><h3><span class="headingNumber">1.46. </span></h3><p><span class="">chapter 14</span> <span class="reg">ego</span> vero propter sermonis delectationem tempestivis quoque conviviis delector, nec cum aequalibus solum, qui pauci admodum restant, sed cum vestra etiam aetate atque vobiscum, habeoque senectuti magnam gratiam, quae mihi sermonis aviditatem auxit, potionis et cibi sustulit. <span class="reg">quod</span> si quem etiam ista delectant, ne omnino bellum indixisse videar voluptati, cuius est fortasse quidam naturalis modus, non intellego ne in istis quidem ipsis voluptatibus carere sensu senectutem. <span class="reg">me</span> vero et magisteria delectant a maioribus instituta et is sermo, qui more maiorum a summo adhibetur in poculo, et pocula, sicut in Symposio Xenophontis est, minuta atque rorantia, et refrigeratio aestate et vicissim aut sol aut ignis hibernus. <span class="reg">quae</span> quidem etiam in Sabinis persequi soleo conviviumque vicinorum cotidie compleo, quod ad multam noctem quam maxime possumus vario sermone producimus.</p><div class="pagebreak" id="index.xml-pb-d30e1157">[Page p.58]</div></div><div class="textpart" id="index.xml-body.1_div.1_div.47"><h3><span class="headingNumber">1.47. </span></h3><p>At non est voluptatum tanta quasi titillatio in senibus. <span class="reg">credo</span>, sed ne desideratio quidem; nihil autem est molestum quod non desideres. <span class="reg">bene</span> Sophocles, cum ex eo quidam iam affecto aetate quaereret, utereturne rebus veneriis, <span class="quote">‘di meliora!’</span> inquit; <span class="quote">‘ego vero<span class="note" id="Note21"><span class="noteLabel">Note: </span>ego vero <span class="italics">PL</span>2<span class="italics">, Halm, Bait.;</span> libenter vero <span class="italics">L</span>1<span class="italics">BIRS,</span> <span class="italics">Müller.</span></span> istinc sicut a domino agresti ac furioso profugi.’</span> <span class="reg">cupidis</span> enim rerum talium odiosum fortasse et molestum est carere, satiatis vero et expletis iucundius est carere quam frui; quamquam non caret is, qui non desiderat; ergo hoc non desiderare dico esse iucundius.</p></div><div class="textpart" id="index.xml-body.1_div.1_div.48"><h3><span class="headingNumber">1.48. </span></h3><p><span class="reg">quod</span> si istis ipsis voluptatibus bona aetas fruitur libentius, primum parvulis fruitur rebus, ut diximus, deinde eis, quibus senectus, etiam si non abunde potitur, non omnino caret. <span class="reg">ut</span> Turpione Ambivio magis delectatur qui in prima cavea spectat, delectatur tamen etiam qui in ultima, sic adulescentia voluptates propter intuens magis fortasse laetatur, sed delectatur etiam senectus, procul eas spectans, tantum quantum sat est.</p></div><div class="textpart" id="index.xml-body.1_div.1_div.49"><h3><span class="headingNumber">1.49. </span></h3><p>At illa quanti sunt, animum tamquam emeritis stipendiis libidinis ambitionis, contentionum inimicitiarum, cupiditatum omnium secum esse secumque, ut dicitur, vivere! <span class="reg">si</span> vero habet aliquod tamquam <span class="pagebreak" id="index.xml-pb-d30e1209">[Page p.60]</span> pabulum studi atque doctrinae, nihil est otiosa senectute iucundius. <span class="reg">videbamus</span> <span class="note" id="Note22"><span class="noteLabel">Note: </span>mori <span class="italics">before</span> videbamus <span class="italics">in the MSS., omitted by most editors. For</span> mori <span class="italics">Bennett conjectured</span> exerceri, <span class="italics">cf. infra</span> § 50.</span> in studio dimetiendi paene caeli atque terrae Gallum familiarem patris tui, Scipio. <span class="reg">quotiens</span> illum lux noctu aliquid describere ingressum, quotiens nox oppressit cum mane coepisset! <span class="reg">quam</span> delectabat eum defectiones solis et lunae multo ante nobis praedicere!</p></div><div class="textpart" id="index.xml-body.1_div.1_div.50"><h3><span class="headingNumber">1.50. </span></h3><p><span class="reg">quid</span> in levioribus studiis, sed tamen acutis? <span class="reg">quam</span> gaudebat Bello suo Punico Naevius, quam Truculento Plautus, quam Pseudolo! <span class="reg">vidi</span> etiam senem Livium, qui, cum sex annis ante quam ego natus sum fabulam docuisset Centone Tuditanoque consulibus, usque ad adulescentiam meam processit aetate.</p><p><span class="reg">quid</span> de P. Licini Crassi et pontifici et civilis iuris studio loquar aut de huius P. Scipionis, qui his paucis diebus pontifex maximus factus est? <span class="reg">atque</span> eos omnis, quos commemoravi, his studiis flagrantis senes vidimus. M. vero Cethegum, quem recte <span class="quote">‘suadae medullam’</span> dixit Ennius, quanto studio exerceri in dicendo videbamus etiam senem! <span class="reg">quae</span> sunt igitur epularum aut ludorum aut scortorum voluptates cum his voluptatibus comparandae? <span class="reg">atque</span> haec quidem studia doctrinae, quae quidem prudentibus et bene institutis pariter cum aetate crescunt, ut honestum illud Solonis sit, quod ait versiculo <span class="pagebreak" id="index.xml-pb-d30e1266">[Page p.62]</span> quodam, ut ante dixi, senescere se multa in dies addiscentem, qua voluptate animi nulla certe potest esse maior.</p></div><div class="textpart" id="index.xml-body.1_div.1_div.51"><h3><span class="headingNumber">1.51. </span></h3><p><span class="">chapter 15</span> <span class="reg">venio</span> nunc ad voluptates agricolarum, quibus ego incredibiliter delector, quae nec ulla impediuntur senectute et mihi ad sapientis vitam proxime videntur accedere. <span class="reg">habent</span> enim rationem cum terra, quae numquam recusat imperium nec umquam sine usura reddit quod accepit, sed alias minore, plerumque maiore cum faenore; quamquam me quidem non fructus modo, sed etiam ipsius terrae vis ac natura delectat. <span class="reg">quae</span> cum gremio mollito ac subacto sparsum semen excepit, primum id occaecatum cohibet, ex quo occatio quae hoc efficit nominata est; deinde tepefactum vapore et compressu suo diffundit et elicit herbescentem ex eo viriditatem, quae nixa fibris stirpium sensim adolescit culmoque erecta geniculato vaginis iam quasi pubescens includitur; e quibus cum emersit, fundit frugem spici ordine structam et contra avium minorum morsus munitur vallo aristarum.</p></div><div class="textpart" id="index.xml-body.1_div.1_div.52"><h3><span class="headingNumber">1.52. </span></h3><p><span class="reg">quid</span> ego vitium ortus satus incrementa commemorem? <span class="reg">satiari</span> delectatione non possum, ut meae senectutis requietem<span class="note" id="Note23"><span class="noteLabel">Note: </span>requiem <span class="italics">L;</span> requietem <span class="italics">other Mss.</span></span> oblectamentumque noscatis. <span class="reg">omitto</span> enim vim ipsam omnium quae generantur e terra, quae ex fici tantulo grano aut ex acini vinaceo <span class="pagebreak" id="index.xml-pb-d30e1303">[Page p.64]</span> aut ex ceterarum frugum aut stirpium minutissimis seminibus tantos truncos ramosque procreet; malleoli plantae sarmenta viviradices propagines nonne efficiunt ut quemvis cum admiratione delectent? <span class="reg">vitis</span> quidem quae natura caduca est et, nisi fulta est, fertur ad terram, eadem, ut se erigat, claviculis suis quasi manibus quidquid est nacta complectitur, quam serpentem multiplici lapsu et erratico, ferro amputans coercet ars agricolarum, ne silvescat sarmentis et in omnis partis nimia fundatur.</p></div><div class="textpart" id="index.xml-body.1_div.1_div.53"><h3><span class="headingNumber">1.53. </span></h3><p><span class="reg">itaque</span> ineunte vere in eis quae relicta sunt exsistit tamquam ad articulos sarmentorum ea quae gemma dicitur, a qua oriens uva se ostendit, quae et suco terrae et calore solis augescens primo est peracerba gustatu, dein maturata dulcescit vestitaque pampinis nec modico tepore caret et nimios solis defendit ardores. <span class="reg">qua</span> quid potest esse cum fructu laetius, tum aspectu pulchrius?</p><p><span class="reg">cuius</span> quidem non utilitas me solum, ut ante dixi, sed etiam cultura et natura ipsa delectat: adminiculorum ordines, capitum iugatio, religatio et propagatio vitium, sarmentorum ea, quam dixi, aliorum amputatio, aliorum immissio.</p><p><span class="reg">quid</span> ego irrigationes, quid fossiones agri repastinationesque proferam, quibus fit multo terra fecundior? <span class="reg">quid</span> de utilitate loquar stercorandi? <span class="reg">dixi</span> in eo libro, quem de rebus rusticis scripsi.</p></div><div class="textpart" id="index.xml-body.1_div.1_div.54"><h3><span class="headingNumber">1.54. </span></h3><p>De qua doctus Hesiodus ne verbum quidem fecit, cum <span class="pagebreak" id="index.xml-pb-d30e1338">[Page p.66]</span> de cultura agri scriberet. At Homerus, qui multis ut mihi videtur, ante saeculis fuit, Laertam lenientem desiderium, quod capiebat e filio, colentem agrum et eum stercorantem facit. <span class="reg">nec</span> vero segetibus solum et pratis et vineis et arbustis res rusticae laetae sunt, sed hortis etiam et pomariis, tum pecudum pastu, apium examinibus, florum omnium varietate. <span class="reg">nec</span> consitiones modo delectant, sed etiam insitiones, quibus nihil invenit agri cultura sollertius.</p></div><div class="textpart" id="index.xml-body.1_div.1_div.55"><h3><span class="headingNumber">1.55. </span></h3><p><span class="">chapter 16</span> <span class="reg">possum</span> persequi permulta oblectamenta rerum rusticarum, sed ea<span class="note" id="Note24"><span class="noteLabel">Note: </span>ea <span class="italics">other Mss.;</span> haec L.</span> ipsa quae dixi sentio fuisse longiora. <span class="reg">ignoscetis</span> autem, nam et studio rerum rusticarum provectus sum, et senectus est natura loquacior, ne ab omnibus eam vitiis videar vindicare. <span class="reg">ergo</span> in hac vita M'. Curius, cum de Samnitibus, de Sabinis, de Pyrrho triumphavisset, consumpsit extremum tempus aetatis; cuius quidem ego villam contemplans, abest enim non longe a me, admirari satis non possum vel hominis ipsius continentiam vel temporum disciplinam.</p></div><div class="textpart" id="index.xml-body.1_div.1_div.56"><h3><span class="headingNumber">1.56. </span></h3><p><span class="reg">curio</span> ad focum sedenti magnum auri pondus Samnites cum attulissent, repudiati sunt; non enim aurum habere praeclarum sibi videri dixit, sed eis qui haberent aurum imperare. <span class="reg">poteratne</span> tantus animus efficere non iucundam senectutem?</p><p><span class="reg">sed</span> venio ad agricolas, ne a me ipso recedam. <span class="reg">in</span> agris erant tum senatores, id est senes—si quidem aranti L. Quinctio Cincinnato nuntiatum est eum dictatorem esse factum, cuius dictatoris iussu magister <span class="pagebreak" id="index.xml-pb-d30e1383">[Page p.68]</span> equitum C. Servilius Ahala Sp. Maelium regnum appetentem occupatum interemit. A villa in senatum arcessebatur et Curius et ceteri senes, ex quo qui eos arcessebant viatores nominati sunt. <span class="reg">num</span> igitur horum senectus miserabilis fuit, qui se agri cultione oblectabant? <span class="reg">mea</span> quidem sententia haud scio an nulla beatior possit esse, neque solum officio, quod hominum generi universo cultura agrorum est salutaris, sed et delectatione quam dixi, et saturitate copiaque rerum omnium, quae ad victum hominum, ad cultum etiam deorum pertinent, ut, quoniam haec quidam desiderant, in gratiam iam cum voluptate redeamus. Semper enim boni assiduique domini referta cella vinaria, olearia, etiam penaria est, villaque tota locuples est, abundat porco haedo agno gallina, lacte caseo melle. <span class="reg">iam</span> hortum ipsi agricolae <span class="quote">‘succidiam alteram’</span> appellant. <span class="reg">conditiora</span> facit haec supervacaneis etiam operis aucupium atque venatio.</p></div><div class="textpart" id="index.xml-body.1_div.1_div.57"><h3><span class="headingNumber">1.57. </span></h3><p><span class="reg">quid</span> de pratorum viriditate aut arborum ordinibus aut vinearum olivetorumve specie plura dicam? <span class="reg">brevi</span> praecidam. <span class="reg">agro</span> bene culto nihil potest esse nec usu uberius nec specie ornatius, ad quem fruendum non modo non retardat, verum etiam invitat atque allectat senectus. <span class="reg">ubi</span> enim potest illa aetas <span class="pagebreak" id="index.xml-pb-d30e1416">[Page p.70]</span> aut calescere vel apricatione melius vel igni, aut vicissim umbris aquisve refrigerari salubrius? <span class="reg">sibi</span> habeant igitur arma,</p></div><div class="textpart" id="index.xml-body.1_div.1_div.58"><h3><span class="headingNumber">1.58. </span></h3><p>sibi equos, sibi hastas, sibi clavam et pilam, sibi natationes<span class="note" id="Note25"><span class="noteLabel">Note: </span>natationes <span class="italics">Mss.;</span> venationes <span class="italics">Reid.</span></span> atque cursus; nobis senibus ex lusionibus multis talos relinquant et tesseras; id ipsum ut<span class="note" id="Note26"><span class="noteLabel">Note: </span>ut <span class="italics">Reid, Bennett;</span> utrum <span class="italics">codd., Müller, Moore;</span> unum P</span> lubebit, quoniam sine eis beata esse senectus potest.</p></div><div class="textpart" id="index.xml-body.1_div.1_div.59"><h3><span class="headingNumber">1.59. </span></h3><p><span class="">chapter 17</span> <span class="reg">multas</span> ad res perutiles Xenophontis libri sunt, quos legite, quaeso, studiose, ut facitis. <span class="reg">quam</span> copiose ab eo agri cultura laudatur in eo libro, qui est de tuenda re familiari, qui Oeconomicus inscribitur! <span class="reg">atque</span> ut intellegatis nihil ei tam regale videri quam studium agri colendi, Socrates in eo libro loquitur cum Critobulo Cyrum minorem, Persarum regem, praestantem ingenio atque imperi gloria, cum Lysander Lacedaemonius, vir summae virtutis, venisset ad eum Sardis eique dona a sociis attulisset, et ceteris in rebus communem erga Lysandrum atque humanum fuisse et ei quendam consaeptum agrum diligenter consitum ostendisse. <span class="reg">cum</span> autem admiraretur Lysander et proceritates arborum et directos in quincuncem ordines et humum subactam atque puram et suavitatem odorum qui afflarentur ex floribus, tum eum dixisse mirari se non modo diligentiam sed etiam sollertiam eius a quo essent illa dimensa atque discripta; et Cyrum respondisse: <span class="quote">‘atqui ego ista sum omnia dimensus, mei sunt ordines, mea discriptio; multae etiam istarum arborum mea manu sunt satae.’</span> <span class="reg">tum</span> <span class="pagebreak" id="index.xml-pb-d30e1467">[Page p.72]</span> Lysandrum, intuentem purpuram eius et nitorem corporis ornatumque Persicum multo auro multisque gemmis, dixisse: <span class="quote">‘recte vero te, Cyre, beatum ferunt, quoniam virtuti tuae fortuna coniuncta est!’</span></p></div><div class="textpart" id="index.xml-body.1_div.1_div.60"><h3><span class="headingNumber">1.60. </span></h3><p><span class="reg">hac</span> igitur fortuna frui licet senibus, nec aetas impedit quo minus et ceterarum rerum et in primis agri colendi studia teneamus usque ad ultimum tempus senectutis. M. quidem Valerium Corvinum accepimus ad centesimum annum perduxisse, cum esset acta iam aetate in agris eosque coleret, cuius inter primum et sextum consulatum sex et quadraginta anni interfuerunt. <span class="reg">ita</span> quantum spatium aetatis maiores ad senectutis initium esse voluerunt, tantus illi cursus honorum fuit; atque huius extrema aetas hoc beatior quam media, quod auctoritatis habebat plus, laboris minus.</p></div><div class="textpart" id="index.xml-body.1_div.1_div.61"><h3><span class="headingNumber">1.61. </span></h3><p><span class="reg">apex</span> est autem senectutis auctoritas. <span class="reg">quanta</span> fuit in L. Caecilio Metello, quanta in A. Atilio Calatino! <span class="reg">in</span> quem illud elogium: </p><blockquote class="blockquote"><div class="l">hunc unum plurimae consentiunt gentes</div> <div class="l">populi primarium fuisse virum.</div></blockquote><p> <span class="reg">notum</span> est totum carmen<span class="note" id="Note27"><span class="noteLabel">Note: </span>totum carmen <span class="italics">LBV; other MSS. omit</span> totum.</span> incisum in sepulcro. <span class="reg">iure</span> igitur gravis, cuius de laudibus omnium esset fama consentiens. <span class="reg">quem</span> virum nuper P. Crassum, pontificem maximum, quem postea M. Lepidum eodem sacerdotio praeditum vidimus! <span class="reg">quid</span> de Paulo aut <span class="pagebreak" id="index.xml-pb-d30e1521">[Page p.74]</span> Africano loquar, aut, ut iam ante, de Maximo? <span class="reg">quorum</span> non in sententia solum, sed etiam in nutu residebat auctoritas. <span class="reg">habet</span> senectus, honorata praesertim, tantam auctoritatem, ut ea pluris sit quam omnes adulescentiae voluptates.</p></div><div class="textpart" id="index.xml-body.1_div.1_div.62"><h3><span class="headingNumber">1.62. </span></h3><p><span class="">chapter 18</span> <span class="reg">sed</span> in omni orationemementote eam me senectutem laudare, quae fundamentis adulescentiae constituta sit. <span class="reg">ex</span> quo efficitur id, quod ego magno quondam cum assensu omnium dixi, miseram esse senectutem quae se oratione defenderet. <span class="reg">non</span> cani nec rugae repente auctoritatem arripere possunt, sed honeste acta superior actas fructus capit auctoritatis extremos.</p></div><div class="textpart" id="index.xml-body.1_div.1_div.63"><h3><span class="headingNumber">1.63. </span></h3><p><span class="reg">haec</span> enim ipsa sunt honorabilia, quae videntur levia atque communia—salutari appeti decedi assurgi deduci reduci consuli, quae et apud nos et in aliis civitatibus, ut quaeque optime morata est, ita diligentissime observantur. Lysandrum Lacedaemonium, cuius modo feci mentionem, dicere aiunt solitum Lacedaemonem esse honestissimum domicilium senectutis; nusquam enim tantum tribuitur aetati, nusquam est senectus honoratior. <span class="reg">quin</span> etiam memoriae proditum est, cum Athenis ludis quidam in theatrum grandis natu venisset, magno consessu locum nusquam ei datum a suis civibus, cum autem ad Lacedaemonios accessisset, qui, legati cum essent, certo in loco considerant, consurrexisse omnes illi dicuntur et senem sessum recepisse; <span class="pagebreak" id="index.xml-pb-d30e1553">[Page p.76]</span></p></div><div class="textpart" id="index.xml-body.1_div.1_div.64"><h3><span class="headingNumber">1.64. </span></h3><p>quibus cum a cuncto consessu plausus esset multiplex datus, dixisse ex eis quendam Atheniensis scire quae recta essent, sed facere nolle.</p><p><span class="reg">multa</span> in nostro<span class="note" id="Note28"><span class="noteLabel">Note: </span>nostro <span class="italics">BS, Reid, Bennett,;</span> vestro <span class="italics">L</span>2, <span class="italics">Müller, Mommsen.</span></span> collegio praeclara, sed hoc, de quo agimus, in primis, quod, ut quisque aetate antecedit, ita sententiae principatum tenet, neque solum honore antecedentibus, sed eis etiam, qui cum imperio sunt, maiores natu augures anteponuntur. <span class="reg">quae</span> sunt igitur voluptates corporis cum auctoritatis praemiis comparandae? <span class="reg">quibus</span> qui splendide usi sunt, ei mihi videntur fabulam aetatis peregisse nec tamquam inexercitati histriones in extremo actu corruisse.</p></div><div class="textpart" id="index.xml-body.1_div.1_div.65"><h3><span class="headingNumber">1.65. </span></h3><p>At sunt morosi et anxii et iracundi et difficiles senes. <span class="reg">si</span> quaerimus, etiam avari; sed haec morum vitia sunt, non senectutis. <span class="reg">ac</span> morositas tamen et ea vitia, quae dixi, habent aliquid excusationis, non illius quidem iustae, sed quae probari posse videatur: contemni se putant, despici, illudi; praeterea in fragili corpore odiosa omnis offensio est; quae tamen omnia dulciora fiunt et moribus bonis et artibus, idque cum in vita tum in scaena intellegi potest ex eis fratribus qui in Adelphis sunt. <span class="reg">quanta</span> in altero diritas, in altero comitas! Sic se res habet: ut enim non omne vinum, sic non omnis natura vetustate coacescit. <span class="reg">severitatem</span> in senectute probo, sed <span class="pagebreak" id="index.xml-pb-d30e1597">[Page p.78]</span> eam, sicut alia, modicam; acerbitatem nullo modo; avaritia vero senilis quid sibi velit, non intellego.</p></div><div class="textpart" id="index.xml-body.1_div.1_div.66"><h3><span class="headingNumber">1.66. </span></h3><p>Potest enim quicquam esse absurdius quam, quo viae minus restet, eo plus viatici quaerere?</p><p><span class="">chapter 19</span> <span class="reg">quarta</span> restat causa, quae maxime angere atque sollicitam habere nostram aetatem videtur, appropinquatio mortis, quae certe a senectute non potest esse longe. O miserum senem, qui mortem contemnendam esse in tam longa aetate non viderit! <span class="reg">quae</span> aut plane neglegenda est, si omnino exstinguit animum, aut etiam optanda, si aliquo eum deducit ubi sit futurus aeternus. <span class="reg">atqui</span> tertium certe nihil inveniri potest.</p></div><div class="textpart" id="index.xml-body.1_div.1_div.67"><h3><span class="headingNumber">1.67. </span></h3><p><span class="reg">quid</span> igitur timeam, si aut non miser post mortem, aut beatus etiam futurus sum? <span class="reg">quamquam</span> quis est tam stultus, quamvis sit adulescens, cui sit exploratum se ad vesperum esse victurum? <span class="reg">quin</span> etiam aetas illa multo pluris quam nostra casus mortis habet: facilius in morbos incidunt adulescentes, gravius aegrotant, tristius curantur. <span class="reg">itaque</span> pauci veniunt ad senectutem; quod ni ita accideret, melius et prudentius viveretur. <span class="reg">mens</span> enim et ratio et consilium in senibus est, qui si nulli fuissent, nullae omnino civitates fuissent.</p><p><span class="reg">sed</span> redeo ad mortem impendentem. <span class="reg">quod</span> est istud crimen senectutis, cum id ei videatis cum adulescentia esse commune?</p></div><div class="textpart" id="index.xml-body.1_div.1_div.68"><h3><span class="headingNumber">1.68. </span></h3><p><span class="reg">sensi</span> ego in optimo <span class="pagebreak" id="index.xml-pb-d30e1647">[Page p.80]</span> filio, tu in exspectatis ad amplissimam dignitatem fratribus, Scipio, mortem omni aetati esse communem. At sperat adulescens diu se victurum, quod sperare idem senex non potest. <span class="reg">insipienter</span> sperat; quid enim stultius quam incerta pro certis habere, falsa pro veris? At senex ne quod speret quidem habet. At est eo meliore condicione quam adulescens, quioniam<span class="note" id="Note29"><span class="noteLabel">Note: </span>quoniam <span class="italics">Reid;</span> cum <span class="italics">Mss.;</span> quod <span class="italics">Lambinus, Müller.</span></span> id quod ille sperat hic consecutus est: ille volt diu vivere, hic diu vixit.</p></div><div class="textpart" id="index.xml-body.1_div.1_div.69"><h3><span class="headingNumber">1.69. </span></h3><p><span class="reg">quamquam</span>, o di boni, quid est in hominis natura diu? <span class="reg">da</span> enim supremum tempus; exspectemus Tartessiorum regis aetatem—fuit enim, ut scriptum video, Arganthonius quidam Gadibus, qui octoginta regnaverat annos, centum viginti vixerat—sed mihi ne diuturnum quidem quicquam videtur, in quo est aliquid extremum; cum enim id advenit, tum illud, quod praeteriit, effluxit; tantum remanet, quod virtute et recte factis consecutus sis. <span class="reg">horae</span> quidem cedunt et dies et menses et anni, nec praeteritum tempus umquam revertitur nec quid sequatur sciri potest. <span class="reg">quod</span> cuique temporis ad vivendum datur, eo debet esse contentus.</p></div><div class="textpart" id="index.xml-body.1_div.1_div.70"><h3><span class="headingNumber">1.70. </span></h3><p><span class="reg">neque</span> enim histrioni, ut placeat, peragenda fabula est, modo in quocunque fuerit actu probetur; neque sapientibus usque ad <span class="quote">‘plaudite’</span> veniendum est, breve enim tempus aetatis satis longum est ad <span class="pagebreak" id="index.xml-pb-d30e1688">[Page p.82]</span> bene honesteque vivendum; sin processerit longius, non magis dolendum est, quam agricolae dolent praeterita verni temporis suavitate aestatem autumnumque venisse. <span class="reg">ver</span> enim tamquam adulescentia significat ostenditque fructus futuros; reliqua autem tempora demetendis fructibus et percipiendis accommodata sunt.</p></div><div class="textpart" id="index.xml-body.1_div.1_div.71"><h3><span class="headingNumber">1.71. </span></h3><p><span class="reg">fructus</span> autem senectutis est, ut saepe dixi, ante partorum bonorum memoria et copia. <span class="reg">omnia</span> autem, quae secundum naturam fiunt, sunt habenda in bonis; quid est autem tam secundum naturam quam senibus emori? <span class="reg">quod</span> idem contingit adulescentibus adversante et repugnante natura. <span class="reg">itaque</span> adulescentes mihi mori sic videntur, ut cum aquae multitudine flammae vis opprimitur, senes autem sic, ut cum sua sponte, nulla adhibita vi, consumptus ignis exstinguitur, et quasi poma ex arboribus, cruda si sunt, vix<span class="note" id="Note30"><span class="noteLabel">Note: </span>vix <span class="italics">edd.;</span> vi <span class="italics">most Mss.</span></span> evelluntur, si matura et cocta, decidunt, sic vitam adulescentibus vis aufert, senibus maturitas; quae quidem mihi tam iucunda est, ut, quo propius ad mortem accedam, quasi terram videre videar aliquandoque in portum ex longa navigatione esse venturus.</p></div><div class="textpart" id="index.xml-body.1_div.1_div.72"><h3><span class="headingNumber">1.72. </span></h3><p><span class="">chapter 20</span> <span class="reg">senectutis</span> autem nullus est certus terminus, recteque in ea vivitur, quoad munus offici exsequi et tueri possit mortemque contemnere, ex quo fit ut animosior etiam senectus sit quam adulescentia et fortior. <span class="reg">hoc</span> illud est, quod Pisistrato tyranno a <span class="pagebreak" id="index.xml-pb-d30e1728">[Page p.84]</span> Solone responsum est, cum illi quaerenti qua tandem re fretus sibi tam audaciter obsisteret respondisse dicitur <span class="quote">‘senectute.’</span> <span class="reg">sed</span> vivendi est finis optimus, cum integra mente certisque sensibus opus ipsa suum eadem quae coagmentavit natura dissolvit. <span class="reg">ut</span> navem, ut aedificium idem destruit facillime qui construxit, sic hominem eadem optime quae conglutinavit natura dissolvit. <span class="reg">iam</span> omnis conglutinatio recens aegre, inveterata facile divellitur.</p><p><span class="reg">ita</span> fit ut illud breve vitae reliquum nec avide appetendum senibus nec sine causa deserendum sit;</p></div><div class="textpart" id="index.xml-body.1_div.1_div.73"><h3><span class="headingNumber">1.73. </span></h3><p>vetatque Pythagoras iniussu imperatoris, id est dei, de praesidio et statione vitae decedere. Solonis quidem sapientis est elogium, quo se negat velle suam mortem dolore amicorum et lamentis vacare. <span class="reg">volt</span>, credo, se esse carum suis. <span class="reg">sed</span> haud scio an melius Ennius: </p><blockquote class="blockquote"><div class="l">nemo me lacrumis decoret, neque funera fletu faxit.</div></blockquote><p> <span class="reg">non</span> censet lugendam esse mortem, quam immortalitas consequatur.</p></div><div class="textpart" id="index.xml-body.1_div.1_div.74"><h3><span class="headingNumber">1.74. </span></h3><p><span class="reg">iam</span> sensus moriendi aliquis esse potest, isque ad exiguum tempus, praesertim seni: post mortem quidem sensus aut optandus aut nullus est. <span class="reg">sed</span> hoc meditatum ab adulescentia debet esse, mortem <span class="pagebreak" id="index.xml-pb-d30e1775">[Page p.86]</span> ut neglegamus; sine qua meditatione tranquillo animo esse nemo potest. <span class="reg">moriendum</span> enim certe est, et incertum an hoc ipso die. <span class="reg">mortem</span> igitur omnibus horis impendentem timens qui poterit animo consistere?</p></div><div class="textpart" id="index.xml-body.1_div.1_div.75"><h3><span class="headingNumber">1.75. </span></h3><p>De qua non ita longa disputatione opus esse videtur, cum recordor<span class="note" id="Note31"><span class="noteLabel">Note: </span>recordor <span class="italics">Reid;</span> recorder <span class="italics">Mss.</span></span> non L. Brutum, qui in liberanda patria est interfectus, non duos Decios, qui ad voluntariam mortem cursum equorum incitaverunt, non M. Atilium, qui ad supplicium est profectus ut fidem hosti datam conservaret, non duos Scipiones, qui iter Poenis vel corporibus suis obstruere voluerunt, non avum tuum L. Paulum, qui morte luit collegae in Cannensi ignominia temeritatem, non M. Marcellum, cuius interitum ne crudelissimus quidem hostis honore sepulturae carere passus est, sed legiones nostras, quod scripsi in Originibus, in eum locum saepe profectas alacri animo et erecto, unde se redituras numquam arbitrarentur. <span class="reg">quod</span> igitur adulescentes, et ei quidem non solum indocti sed etiam rustici contemnunt, id docti senes extimescent?</p></div><div class="textpart" id="index.xml-body.1_div.1_div.76"><h3><span class="headingNumber">1.76. </span></h3><p><span class="reg">omnino</span>, ut mihi quidem videtur studiorum<span class="note" id="Note32"><span class="noteLabel">Note: </span>studiorum <span class="italics">LPIS Müller;</span> rerum <span class="italics">ER.</span></span> omnium satietas vitae facit satietatem. <span class="reg">sunt</span> pueritiae studia certa: num igitur ea desiderant adulescentes? <span class="reg">sunt</span> ineuntis adulescentiae: num ea constans iam requirit aetas, quae media dicitur? <span class="reg">sunt</span> etiam eius aetatis: ne ea quidem quaeruntur in senectute. <span class="reg">sunt</span> extrema quaedam studia senectutis: ergo, ut superiorum aetatum studia occidunt, <span class="pagebreak" id="index.xml-pb-d30e1827">[Page p.88]</span> sic occidunt etiam senectutis; quod cum evenit, satietas vitae tempus maturum mortis affert.</p></div><div class="textpart" id="index.xml-body.1_div.1_div.77"><h3><span class="headingNumber">1.77. </span></h3><p><span class="">chapter 21</span> <span class="reg">non</span> enim video, cur, quid ipse sentiam de morte, non audeam vobis dicere, quod eo cernere mihi melius videor, quo ab ea propius absum. <span class="reg">ego</span> vestros patres, P. Scipio tuque, C. Laeli, viros clarissimos mihique amicissimos, vivere arbitror et eam quidem vitam, quae est sola vita nominanda. <span class="reg">nam</span> dum sumus inclusi in his compagibus corporis, munere quodam necessitatis et gravi opere perfungimur; est enim animus caelestis ex altissimo domicilio depressus et quasi demersus in terram, locum divinae naturae aeternitatique contrarium. <span class="reg">sed</span> credo deos immortalis sparsisse animos in corpora humana, ut essent qui terras tuerentur quique caelestium ordinem contemplantes imitarentur eum vitae modo atque constantia. <span class="reg">nec</span> me solum ratio ac disputatio impulit ut ita crederem, sed nobilitas etiam summorum philosophorum et auctoritas.</p></div><div class="textpart" id="index.xml-body.1_div.1_div.78"><h3><span class="headingNumber">1.78. </span></h3><p><span class="reg">audiebam</span> Pythagoram Pythagoriosque, incolas paene nostros, qui essent Italici philosophi quondam nominati, numquam dubitasse quin ex universa mente divina delibatos animos haberemus. <span class="reg">demonstrabantur</span> mihi praeterea quae Socrates supremo vitae die de immortalitate animorum disseruisset, is qui esset omnium sapientissimus oraculo Apollinis iudicatus. <span class="reg">quid</span> multa? Sic mihi persuasi, sic sentio, cum tanta celeritas animorum sit, tanta memoria <span class="pagebreak" id="index.xml-pb-d30e1862">[Page p.90]</span> praeteritorum futurorumque prudentia, tot artes, tantae scientiae, tot inventa, non posse eam naturam, quae res eas contineat, esse mortalem; cumque semper agitetur animus nec principium motus habeat, quia se ipse moveat, ne finem quidem habiturum esse motus, quia numquam se ipse sit relicturus; et cum simplex animi natura esset neque haberet in se quicquam admixtum dispar sui atque dissimile, non posse eum dividi, quod si non posset, non posse interire; magnoque esse argumento homines scire pleraque ante quam nati sint, quod iam pueri, cum artis difficilis discant, ita celeriter res innumerabilis arripiant, ut eas non tum primum accipere videantur, sed reminisci et recordari. <span class="reg">haec</span> Platonis fere.</p></div><div class="textpart" id="index.xml-body.1_div.1_div.79"><h3><span class="headingNumber">1.79. </span></h3><p><span class="">chapter 22</span> <span class="reg">apud</span> Xenophontem autem moriens Cyrus maior haec dicit: “nolite arbitrari, o mihi carissimi filii, me, cum a vobis discessero, nusquam aut nullum fore. <span class="reg">nec</span> enim, dum eram vobiscum, animum meum videbatis, sed eum esse in hoc corpore ex eis rebus quas gerebam intellegebatis. <span class="reg">eundem</span> igitur esse creditote, etiam si nullum videbitis.</p></div><div class="textpart" id="index.xml-body.1_div.1_div.80"><h3><span class="headingNumber">1.80. </span></h3><p><span class="reg">nec</span> vero clarorum virorum post mortem honores permanerent, si nihil eorum ipsorum animi efficerent, quo diutius memoriam sui teneremus. <span class="reg">mihi</span> quidem numquam persuaderi potuit animos dum in corporibus essent mortalibus vivere, cum excessissent ex eis emori; nec vero tum animum esse insipientem cum ex insipienti corpore evasisset, sed cum omni <span class="pagebreak" id="index.xml-pb-d30e1890">[Page p.92]</span> admixtione corporis liberatus purus et integer esse coepisset, tum esse sapientem. <span class="reg">atque</span> etiam, cum hominis natura morte dissolvitur, ceterarum rerum perspicuum est quo quaeque discedat, abeunt enim illuc omnia, unde orta sunt; animus autem solus nec cum adest nec cum discessit apparet. <span class="reg">iam</span> vero videtis nihil esse morti tam simile quam somnum.</p></div><div class="textpart" id="index.xml-body.1_div.1_div.81"><h3><span class="headingNumber">1.81. </span></h3><p><span class="reg">atqui</span> dormientium animi maxime declarant divinitatem suam; multa enim, cum remissi et liberi sunt, futura prospiciunt; ex quo intellegitur quales futuri sint, cum se plane corporis vinculis relaxaverint. <span class="reg">qua</span> re, si haec ita sunt, sic me colitote,” inquit, <span class="quote">‘ut deum, sin una est interiturus animus cum corpore, vos tamen, deos verentes, qui hanc omnem pulchritudinem tuentur et regunt, memoriam nostri pie inviolateque servabitis.’</span> <span class="">chapter 23</span>Cyrus quidem haec moriens; nos, si placet, nostra videamus.</p></div><div class="textpart" id="index.xml-body.1_div.1_div.82"><h3><span class="headingNumber">1.82. </span></h3><p><span class="reg">nemo</span> umquam mihi, Scipio,persuadebit aut patrem tuum Paulum, aut duos avos Paulum et Africanum, aut Africani patrem aut patruum, aut multos praestantis viros, quos enumerare non est necesse, tanta esse conatos quae ad posteritatis memoriam pertinerent, nisi animo cernerent posteritatem ad ipsos pertinere. <span class="reg">anne</span> censes, ut de me ipse aliquid more senum glorier, me tantos labores diurnos nocturnosque domi militiaeque suscepturum fuisse, si isdem finibus gloriam meam quibus vitam essem termina- <span class="pagebreak" id="index.xml-pb-d30e1921">[Page p.94]</span> turus? <span class="reg">nonne</span> melius multo fuisset otiosam et quietam aetatem sine ullo labore et contentione traducere? <span class="reg">sed</span> nescio quo modo animus erigens se posteritatem ita semper prospiciebat, quasi, cum excessisset e vita, tum denique victurus esset. <span class="reg">quod</span> quidem ni ita se haberet ut animi immortales essent, haud optimi cuiusque animus maxime ad immortalitatis gloriam niteretur. <span class="reg">quid</span> quod sapientissimus quisque aequissimo animo moritur,</p></div><div class="textpart" id="index.xml-body.1_div.1_div.83"><h3><span class="headingNumber">1.83. </span></h3><p>stultissimus iniquissimo, nonne vobis videtur is animus, qui plus cernat et longius, videre se ad meliora proficisci, ille autem, cuius obtusior sit acies, non videre?</p><p><span class="reg">equidem</span> efferor studio patres vestros quos colui et dilexi videndi, neque vero eos solum convenire aveo, quos ipse cognovi, sed illos etiam, de quibus audivi et legi et ipse conscripsi; quo quidem me proficiscentem haud sane quid facile retraxerit, nec tamquam Peliam recoxerit. <span class="reg">et</span> si quis deus mihi largiatur ut ex hac aetate repuerascam et in cunis vagiam, valde recusem, nec vero velim quasi decurso spatio ad carceres a calce revocari.</p></div><div class="textpart" id="index.xml-body.1_div.1_div.84"><h3><span class="headingNumber">1.84. </span></h3><p><span class="reg">quid</span> habet enim vita commodi? <span class="reg">quid</span> non potius laboris? <span class="reg">sed</span> habeat sane; habet certe tamen aut satietatem aut modum. <span class="reg">non</span> libet enim mihi deplorare vitam, quod multi et ei docti saepe fecerunt, neque me vixisse paenitet, quoniam ita vixi, ut non frustra <span class="pagebreak" id="index.xml-pb-d30e1962">[Page p.96]</span> me natum existimem, et ex vita ita discedo tamquam ex hospitio, non tamquam e domo; commorandi enim natura devorsorium nobis, non habitandi dedit.</p><p>O praeclarum diem cum in illud divinum animorum concilium coetumque proficiscar cumque ex hac turba et colluvione discedam! <span class="reg">proficiscar</span> enim non ad eos solum viros, de quibus ante dixi, verum etiam ad Catonem meum, quo nemo vir melior natus est, nemo pietate praestantior, cuius a me corpus est crematum, quod contra decuit ab illo meum, animus vero non me deserens sed respectans, in ea profecto loca discessit quo mihi ipsi cernebat esse veniendum. <span class="reg">quem</span> ego meum casum fortiter ferre visus sum, non quo aequo animo ferrem, sed me ipse consolabar existimans non longinquum inter nos digressum et discessum fore.</p></div><div class="textpart" id="index.xml-body.1_div.1_div.85"><h3><span class="headingNumber">1.85. </span></h3><p>His mihi rebus, Scipio, id enim te cum Laelio admirari solere dixisti, levis est senectus, nec solum non molesta, sed etiam iucunda. <span class="reg">quod</span> si in hoc erro, qui animos hominum immortalis esse credam, libenter erro nec mihi hunc errorem, quo delector, dum vivo, extorqueri volo; sin mortuus, ut quidam minuti philosophi censent, nihil sentiam, non vereor ne hunc errorem meum philosophi mortui irrideant. <span class="reg">quod</span> si non sumus immortales futuri, tamen exstingui homini suo tempore optabile est. <span class="reg">nam</span> habet natura, ut aliarum omnium rerum, sic vivendi modum. <span class="reg">senectus</span> autem aetatis est peractio tamquam fabulae, <span class="pagebreak" id="index.xml-pb-d30e1987">[Page p.98]</span> cuius defetigationem<span class="note" id="Note33"><span class="noteLabel">Note: </span>defetigationem <span class="italics">IRS, Reid;</span> defectionem <span class="italics">QE, Müller.</span></span> fugere debemus, praesertim adiuncta satietate.</p><p><span class="reg">haec</span> habui de senectute quae dicerem, ad quam utinam veniatis, ut ea, quae ex me audistis, re experti probare possitis!</p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>M. Tullius Cicero.
	    Date: 2016-11-20<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:18:56Z.
	       SAXON HE 9.8.0.5.
		 --></address></div></body></html>