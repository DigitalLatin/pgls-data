<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Remedy of Love</title><meta name="author" content="P. Ovidius Naso" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Remedy of Love" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Remedy of Love</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a lang="lat" class="toc toc_0" href="#index.xml-body.1_div.1">Remedia amoris</a></li></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span><span class="head">Remedia amoris</span></h2><div class="l">Legerat huius Amor titulum nomenque libelli:</div><div style="text-indent: 5em">'Bella mihi, video, bella parantur' ait.</div><div class="l">'Parce tuum vatem sceleris damnare, Cupido,</div><div style="text-indent: 5em">Tradita qui toties te duce signa tuli.</div><div class="l">Non ego Tydides, a quo tua saucia mater</div><div style="text-indent: 5em">In liquidum rediit aethera Martis equis.</div><div class="l">Saepe tepent alii iuvenes: ego semper amavi,</div><div style="text-indent: 5em">Et si, quid faciam, nunc quoque, quaeris, amo.</div><div class="l">Quin etiam docui, qua posses arte parari,</div><div style="text-indent: 5em">Et quod nunc ratio est, impetus ante fuit.</div><div class="l">Nec te, blande puer, nec nostras prodimus artes,</div><div style="text-indent: 5em">Nec nova praeteritum Musa retexit opus.</div><div class="l">Siquis amat quod amare iuvat, feliciter ardens</div><div style="text-indent: 5em">Gaudeat, et vento naviget ille suo.</div><div class="l">At siquis male fert indignae regna puellae,</div><div style="text-indent: 5em">Ne pereat, nostrae sentiat artis opem.</div><div class="l">Cur aliquis laqueo collum nodatus amator</div><div style="text-indent: 5em">A trabe sublimi triste pependit onus?</div><div class="l">Cur aliquis rigido fodit sua pectora ferro?</div><div style="text-indent: 5em">Invidiam caedis, pacis amator, habes.</div><div class="l">Qui, nisi desierit, misero periturus amore est,</div><div style="text-indent: 5em">Desinat; et nulli funeris auctor eris.</div><div class="l">Et puer es, nec te quicquam nisi ludere oportet:</div><div style="text-indent: 5em">Lude; decent annos mollia regna tuos.</div><div class="l"><span class="strikethrough">Nam poteras uti nudis ad bella sagittis:</span></div><div style="text-indent: 5em"><span class="strikethrough">Sed tua mortifero sanguine tela carent.</span></div><div class="l">Vitricus et gladiis et acuta dimicet hasta,</div><div style="text-indent: 5em">Et victor multa caede cruentus eat:</div><div class="l">Tu cole maternas, tuto quibus utimur, artes,</div><div style="text-indent: 5em">Et quarum vitio nulla fit orba parens.</div><div class="l">Effice nocturna frangatur ianua rixa,</div><div style="text-indent: 5em">Et tegat ornatas multa corona fores:</div><div class="l">Fac coeant furtim iuvenes timidaeque puellae,</div><div style="text-indent: 5em">Verbaque dent cauto qualibet arte viro:</div><div class="l">Et modo blanditias rigido, modo iurgia posti</div><div style="text-indent: 5em">Dicat et exclusus flebile cantet amans.</div><div class="l">His lacrimis contentus eris sine crimine mortis;</div><div style="text-indent: 5em">Non tua fax avidos digna subire rogos.'</div><div class="l">Haec ego: movit Amor gemmatas aureus alas,</div><div style="text-indent: 5em">Et mihi 'propositum perfice' dixit 'opus.' <span style="text-indent: 5em">carte 41</span></div><div class="l">Ad mea, decepti iuvenes, praecepta venite,</div><div style="text-indent: 5em">Quos suus ex omni parte fefellit amor.</div><div class="l">Discite sanari, per quem didicistis amare:</div><div style="text-indent: 5em">Una manus vobis vulnus opemque feret.</div><div class="l">Terra salutares herbas, eademque nocentes</div><div style="text-indent: 5em">Nutrit, et urticae proxima saepe rosa est;</div><div class="l">Vulnus in Herculeo quae quondam fecerat hoste,</div><div style="text-indent: 5em">Vulneris auxilium Pelias hasta tulit.</div><div class="l">Sed quaecumque viris, vobis quoque dicta, puellae,</div><div style="text-indent: 5em">Credite: diversis partibus arma damus,</div><div class="l">E quibus ad vestros siquid non pertinet usus,</div><div style="text-indent: 5em">Attamen exemplo multa docere potest.</div><div class="l">Utile propositum est saevas extinguere flammas,</div><div style="text-indent: 5em">Nec servum vitii pectus habere sui.</div><div class="l">Vixisset Phyllis, si me foret usa magistro,</div><div style="text-indent: 5em">Et per quod novies, saepius isset iter; </div><div class="l">Nec moriens Dido summa vidisset ab arce</div><div style="text-indent: 5em">Dardanias vento vela dedisse rates;</div><div class="l">Nec dolor armasset contra sua viscera matrem,</div><div style="text-indent: 5em">Quae socii damno sanguinis ulta virum est.</div><div class="l">Arte mea Tereus, quamvis Philomela placeret,</div><div style="text-indent: 5em">Per facinus fieri non meruisset avis.</div><div class="l">Da mihi Pasiphaën, iam tauri ponet amorem:</div><div style="text-indent: 5em">Da Phaedram, Phaedrae turpis abibit amor.</div><div class="l">Crede Parim nobis, Helenen Menelaus habebit,</div><div style="text-indent: 5em">Nec manibus Danais Pergama victa cadent.</div><div class="l">Impia si nostros legisset Scylla libellos,</div><div style="text-indent: 5em">Haesisset capiti purpura, Nise, tuo.</div><div class="l">Me duce damnosas, homines, conpescite curas,</div><div style="text-indent: 5em">Rectaque cum sociis me duce navis eat.</div><div class="l">Naso legendus erat tum, cum didicistis amare:</div><div style="text-indent: 5em">Idem nunc vobis Naso legendus erit.</div><div class="l">Publicus assertor dominis suppressa levabo</div><div style="text-indent: 5em">Pectora: vindictae quisque favete suae.</div><div class="l">Te precor incipiens, adsit tua laurea nobis,</div><div style="text-indent: 5em">Carminis et medicae, Phoebe, repertor opis.</div><div class="l">Tu pariter vati, pariter succurre medenti:</div><div style="text-indent: 5em">Utraque tutelae subdita cura tua est. <span style="text-indent: 5em">carte 79</span></div><div class="l">Dum licet, et modici tangunt praecordia motus,</div><div style="text-indent: 5em">Si piget, in primo limine siste pedem.</div><div class="l">Opprime, dum nova sunt, subiti mala semina morbi,</div><div style="text-indent: 5em">Et tuus incipiens ire resistat equus. </div><div class="l">Nam mora dat vires, teneras mora percoquit uvas,</div><div style="text-indent: 5em">Et validas segetes quae fuit herba, facit.</div><div class="l">Quae praebet latas arbor spatiantibus umbras,</div><div style="text-indent: 5em">Quo posita est primum tempore virga fuit;</div><div class="l">Tum poterat manibus summa tellure revelli:</div><div style="text-indent: 5em">Nunc stat in inmensum viribus aucta suis.</div><div class="l">Quale sit id, quod amas, celeri circumspice mente,</div><div style="text-indent: 5em">Et tua laesuro subtrahe colla iugo.</div><div class="l">Principiis obsta; sero medicina paratur,</div><div style="text-indent: 5em">Cum mala per longas convaluere moras.</div><div class="l">Sed propera, nec te venturas differ in horas;</div><div style="text-indent: 5em">Qui non est hodie, cras minus aptus erit:</div><div class="l">Verba dat omnis amor, reperitque alimenta morando;</div><div style="text-indent: 5em">Optima vindictae proxima quaeque dies.</div><div class="l">Flumina pauca vides de magnis fontibus orta:</div><div style="text-indent: 5em">Plurima collectis multiplicantur aquis.</div><div class="l">Si cito sensisses, quantum peccare parares,</div><div style="text-indent: 5em">Non tegeres vultus cortice, Myrrha, tuos.</div><div class="l">Vidi ego, quod fuerat primo sanabile, vulnus</div><div style="text-indent: 5em">Dilatum longae damna tulisse morae.</div><div class="l">Sed quia delectat Veneris decerpere fructum,</div><div style="text-indent: 5em">Dicimus adsidue 'cras quoque fiet idem.'</div><div class="l">Interea tacitae serpunt in viscera flammae,</div><div style="text-indent: 5em">Et mala radices altius arbor agit.</div><div class="l">Si tamen auxilii perierunt tempora primi,</div><div style="text-indent: 5em">Et vetus in capto pectore sedit amor,</div><div class="l">Maius opus superest: sed non, quia serior aegro</div><div style="text-indent: 5em">Advocor, ille mihi destituendus erit.</div><div class="l">Quam laesus fuerat, partem Poeantius heros</div><div style="text-indent: 5em">Certa debuerat praesecuisse manu; </div><div class="l">Post tamen hic multos sanatus creditur annos</div><div style="text-indent: 5em">Supremam bellis imposuisse manum.</div><div class="l">Qui modo nascentes properabam pellere morbos,</div><div style="text-indent: 5em">Admoveo tardam nunc tibi lentus opem. <span style="text-indent: 5em">carte 117</span></div><div class="l">Aut nova, si possis, sedare incendia temptes,</div><div style="text-indent: 5em">Aut ubi per vires procubuere suas:</div><div class="l">Dum furor in cursu est, currenti cede furori;</div><div style="text-indent: 5em">Difficiles aditus impetus omnis habet.</div><div class="l">Stultus, ab obliquo qui cum descendere possit,</div><div style="text-indent: 5em">Pugnat in adversas ire natator aquas.</div><div class="l">Impatiens animus nec adhuc tractabilis artem</div><div style="text-indent: 5em">Respuit, atque odio verba monentis habet.</div><div class="l">Adgrediar melius tum, cum sua vulnera tangi</div><div style="text-indent: 5em">Iam sinet, et veris vocibus aptus erit.</div><div class="l">Quis matrem, nisi mentis inops, in funere nati</div><div style="text-indent: 5em">Flere vetet? non hoc illa monenda loco est.</div><div class="l">Cum dederit lacrimas animumque impleverit aegrum,</div><div style="text-indent: 5em">Ille dolor verbis emoderandus erit.</div><div class="l">Temporis ars medicina fere est: data tempore prosunt,</div><div style="text-indent: 5em">Et data non apto tempore vina nocent.</div><div class="l">Quin etiam accendas vitia inritesque vetando,</div><div style="text-indent: 5em">Temporibus si non adgrediare suis.</div><div class="l">Ergo ubi visus eris nostra medicabilis arte,</div><div style="text-indent: 5em">Fac monitis fugias otia prima meis.</div><div class="l">Haec, ut ames, faciunt; haec, quod fecere, tuentur;</div><div style="text-indent: 5em">Haec sunt iucundi causa cibusque mali.</div><div class="l">Otia si tollas, periere Cupidinis arcus,</div><div style="text-indent: 5em">Contemptaeque iacent et sine luce faces.</div><div class="l">Quam platanus vino gaudet, quam populus unda,</div><div style="text-indent: 5em">Et quam limosa canna palustris humo, </div><div class="l">Tam Venus otia amat; qui finem quaeris amoris,</div><div style="text-indent: 5em">Cedit amor rebus: res age, tutus eris.</div><div class="l">Languor, et inmodici sub nullo vindice somni,</div><div style="text-indent: 5em">Aleaque, et multo tempora quassa mero</div><div class="l">Eripiunt omnes animo sine vulnere nervos:</div><div style="text-indent: 5em">Adfluit incautis insidiosus Amor.</div><div class="l">Desidiam puer ille sequi solet, odit agentes:</div><div style="text-indent: 5em">Da vacuae menti, quo teneatur, opus.</div><div class="l">Sunt fora, sunt leges, sunt, quos tuearis, amici:</div><div style="text-indent: 5em">Vade per urbanae splendida castra togae.</div><div class="l">Vel tu sanguinei iuvenalia munera Martis</div><div style="text-indent: 5em">Suspice: deliciae iam tibi terga dabunt.</div><div class="l">Ecce, fugax Parthus, magni nova causa triumphi,</div><div style="text-indent: 5em">Iam videt in campis Caesaris arma suis:</div><div class="l">Vince Cupidineas pariter Parthasque sagittas,</div><div style="text-indent: 5em">Et refer ad patrios bina tropaea deos.</div><div class="l">Ut semel Aetola Venus est a cuspide laesa,</div><div style="text-indent: 5em">Mandat amatori bella gerenda suo.</div><div class="l">Quaeritur, Aegisthus quare sit factus adulter?</div><div style="text-indent: 5em">In promptu causa est: desidiosus erat.</div><div class="l">Pugnabant alii tardis apud Ilion armis:</div><div style="text-indent: 5em">Transtulerat vires Graecia tota suas.</div><div class="l">Sive operam bellis vellet dare, nulla gerebat:</div><div style="text-indent: 5em">Sive foro, vacuum litibus Argos erat.</div><div class="l">Quod potuit, ne nil illic ageretur, amavit.</div><div style="text-indent: 5em">Sic venit ille puer, sic puer ille manet. <span style="text-indent: 5em">carte 169</span></div><div class="l">Rura quoque oblectant animos studiumque colendi:</div><div style="text-indent: 5em">Quaelibet huic curae cedere cura potest. </div><div class="l">Colla iube domitos oneri supponere tauros,</div><div style="text-indent: 5em">Sauciet ut duram vomer aduncus humum:</div><div class="l">Obrue versata Cerialia semina terra,</div><div style="text-indent: 5em">Quae tibi cum multo faenore reddat ager.</div><div class="l">Aspice curvatos pomorum pondere ramos,</div><div style="text-indent: 5em">Ut sua, quod peperit, vix ferat arbor onus;</div><div class="l">Aspice labentes iucundo murmure rivos;</div><div style="text-indent: 5em">Aspice tondentes fertile gramen oves.</div><div class="l">Ecce, petunt rupes praeruptaque saxa capellae:</div><div style="text-indent: 5em">Iam referent haedis ubera plena suis;</div><div class="l">Pastor inaequali modulatur harundine carmen,</div><div style="text-indent: 5em">Nec desunt comites, sedula turba, canes;</div><div class="l">Parte sonant alia silvae mugitibus altae,</div><div style="text-indent: 5em">Et queritur vitulum mater abesse suum.</div><div class="l">Quid, cum suppositos fugiunt examina fumos,</div><div style="text-indent: 5em">Ut relevent dempti vimina curva favi?</div><div class="l">Poma dat autumnus: formosa est messibus aestas:</div><div style="text-indent: 5em">Ver praebet flores: igne levatur hiems.</div><div class="l">Temporibus certis maturam rusticus uvam</div><div style="text-indent: 5em">Deligit, et nudo sub pede musta fluunt;</div><div class="l">Temporibus certis desectas alligat herbas,</div><div style="text-indent: 5em">Et tonsam raro pectine verrit humum.</div><div class="l">Ipse potes riguis plantam deponere in hortis,</div><div style="text-indent: 5em">Ipse potes rivos ducere lenis aquae.</div><div class="l">Venerit insitio; fac ramum ramus adoptet,</div><div style="text-indent: 5em">Stetque peregrinis arbor operta comis.</div><div class="l">Cum semel haec animum coepit mulcere voluptas,</div><div style="text-indent: 5em">Debilibus pinnis inritus exit Amor.</div><div class="l">Vel tu venandi studium cole: saepe recessit</div><div style="text-indent: 5em">Turpiter a Phoebi victa sorore Venus.</div><div class="l">Nunc leporem pronum catulo sectare sagaci,</div><div style="text-indent: 5em">Nunc tua frondosis retia tende iugis, </div><div class="l">Aut pavidos terre varia formidine cervos,</div><div style="text-indent: 5em">Aut cadat adversa cuspide fossus aper.</div><div class="l">Nocte fatigatum somnus, non cura puellae,</div><div style="text-indent: 5em">Excipit et pingui membra quiete levat.</div><div class="l">Lenius est studium, studium tamen, alite capta</div><div style="text-indent: 5em">Aut lino aut calamis praemia parva sequi,</div><div class="l">Vel, quae piscis edax avido male devoret ore,</div><div style="text-indent: 5em">Abdere sub parvis aera recurva cibis.</div><div class="l">Aut his aut aliis, donec dediscis amare,</div><div style="text-indent: 5em">Ipse tibi furtim decipiendus eris. <span style="text-indent: 5em">carte 213</span></div><div class="l">Tu tantum quamvis firmis retinebere vinclis,</div><div style="text-indent: 5em">I procul, et longas carpere perge vias;</div><div class="l">Flebis, et occurret desertae nomen amicae,</div><div style="text-indent: 5em">Stabit et in media pes tibi saepe via:</div><div class="l">Sed quanto minus ire voles, magis ire memento;</div><div style="text-indent: 5em">Perfer, et invitos currere coge pedes.</div><div class="l">Nec pluvias opta, nec te peregrina morentur</div><div style="text-indent: 5em">Sabbata, nec damnis Allia nota suis.</div><div class="l">Nec quot transieris et quot tibi, quaere, supersint</div><div style="text-indent: 5em">Milia; nec, maneas ut prope, finge moras:</div><div class="l">Tempora nec numera, nec crebro respice Romam,</div><div style="text-indent: 5em">Sed fuge: tutus adhuc Parthus ab hoste fuga est.</div><div class="l">Dura aliquis praecepta vocet mea; dura fatemur</div><div style="text-indent: 5em">Esse; sed ut valeas, multa dolenda feres.</div><div class="l">Saepe bibi sucos, quamvis invitus, amaros</div><div style="text-indent: 5em">Aeger, et oranti mensa negata mihi.</div><div class="l">Ut corpus redimas, ferrum patieris et ignes,</div><div style="text-indent: 5em">Arida nec sitiens ora levabis aqua: </div><div class="l">Ut valeas animo, quicquam tolerare negabis?</div><div style="text-indent: 5em">At pretium pars haec corpore maius habet.</div><div class="l">Sed tamen est artis tristissima ianua nostrae,</div><div style="text-indent: 5em">Et labor est unus tempora prima pati.</div><div class="l">Aspicis, ut prensos urant iuga prima iuvencos,</div><div style="text-indent: 5em">Et nova velocem cingula laedat equum?</div><div class="l">Forsitan a laribus patriis exire pigebit:</div><div style="text-indent: 5em">Sed tamen exibis: deinde redire voles;</div><div class="l">Nec te Lar patrius, sed amor revocabit amicae,</div><div style="text-indent: 5em">Praetendens culpae splendida verba tuae.</div><div class="l">Cum semel exieris, centum solatia curae</div><div style="text-indent: 5em">Et rus et comites et via longa dabit.</div><div class="l">Nec satis esse putes discedere; lentus abesto,</div><div style="text-indent: 5em">Dum perdat vires sitque sine igne cinis.</div><div class="l">Quod nisi firmata properaris mente reverti,</div><div style="text-indent: 5em">Inferet arma tibi saeva rebellis Amor.</div><div class="l">Quidquid et afueris, avidus sitiensque redibis,</div><div style="text-indent: 5em">Et spatium damno cesserit omne tuo. <span style="text-indent: 5em">carte 249</span></div><div class="l">Viderit, Haemoniae siquis mala pabula terrae</div><div style="text-indent: 5em">Et magicas artes posse iuvare putat.</div><div class="l">Ista veneficii vetus est via; noster Apollo</div><div style="text-indent: 5em">Innocuam sacro carmine monstrat opem.</div><div class="l">Me duce non tumulo prodire iubebitur umbra,</div><div style="text-indent: 5em">Non anus infami carmine rumpet humum;</div><div class="l">Non seges ex aliis alios transibit in agros,</div><div style="text-indent: 5em">Nec subito Phoebi pallidus orbis erit.</div><div class="l">Ut solet, aequoreas ibit Tiberinus in undas:</div><div style="text-indent: 5em">Ut solet, in niveis Luna vehetur equis.</div><div class="l">Nulla recantatas deponent pectora curas,</div><div style="text-indent: 5em">Nec fugiet vivo sulpure victus amor.</div><div class="l">Quid te Phasiacae iuverunt gramina terrae,</div><div style="text-indent: 5em">Cum cuperes patria, Colchi, manere domo? </div><div class="l">Quid tibi profuerunt, Circe, Perseïdes herbae,</div><div style="text-indent: 5em">Cum sua Neritias abstulit aura rates?</div><div class="l">Omnia fecisti, ne callidus hospes abiret:</div><div style="text-indent: 5em">Ille dedit certae lintea plena fugae.</div><div class="l">Omnia fecisti, ne te ferus ureret ignis:</div><div style="text-indent: 5em">Longus in invito pectore sedit amor.</div><div class="l">Vertere tu poteras homines in mille figuras,</div><div style="text-indent: 5em">Non poteras animi vertere iura tui.</div><div class="l">Diceris his etiam, cum iam discedere vellet,</div><div style="text-indent: 5em">Dulichium verbis detinuisse ducem:</div><div class="l">'Non ego, quod primo, memini, sperare solebam,</div><div style="text-indent: 5em">Iam precor, ut coniunx tu meus esse velis;</div><div class="l">Et tamen, ut coniunx essem tua, digna videbar,</div><div style="text-indent: 5em">Quod dea, quod magni filia Solis eram.</div><div class="l">Ne properes, oro; spatium pro munere posco:</div><div style="text-indent: 5em">Quid minus optari per mea vota potest?</div><div class="l">Et freta mota vides, et debes illa timere:</div><div style="text-indent: 5em">Utilior velis postmodo ventus erit.</div><div class="l">Quae tibi causa fugae? non hic nova Troia resurgit,</div><div style="text-indent: 5em">Non aliquis socios rursus ad arma vocat.</div><div class="l">Hic amor et pax est, in qua male vulneror una,</div><div style="text-indent: 5em">Tutaque sub regno terra futura tuo est.'</div><div class="l">Illa loquebatur, navem solvebat Ulixes:</div><div style="text-indent: 5em">Inrita cum velis verba tulere noti.</div><div class="l">Ardet et adsuetas Circe decurrit ad artes,</div><div style="text-indent: 5em">Nec tamen est illis adtenuatus amor.</div><div class="l">Ergo quisquis opem nostra tibi poscis ab arte,</div><div style="text-indent: 5em">Deme veneficiis carminibusque fidem. <span style="text-indent: 5em">carte 291</span></div><div class="l">Si te causa potens domina retinebit in Urbe,</div><div style="text-indent: 5em">Accipe, consilium quod sit in Urbe meum.</div><div class="l">Optimus ille sui vindex, laedentia pectus</div><div style="text-indent: 5em">Vincula qui rupit, dedoluitque semel.</div><div class="l">Sed cui tantum animi est, illum mirabor et ipse,</div><div style="text-indent: 5em">Et dicam 'monitis non eget iste meis.'</div><div class="l">Tu mihi, qui, quod amas, aegre dediscis amare,</div><div style="text-indent: 5em">Nec potes, et velles posse, docendus eris.</div><div class="l">Saepe refer tecum sceleratae facta puellae,</div><div style="text-indent: 5em">Et pone ante oculos omnia damna tuos.</div><div class="l">'Illud et illud habet, nec ea contenta rapina est:</div><div style="text-indent: 5em">Sub titulum nostros misit avara lares.</div><div class="l">Sic mihi iuravit, sic me iurata fefellit,</div><div style="text-indent: 5em">Ante suas quotiens passa iacere fores!</div><div class="l">Diligit ipsa alios, a me fastidit amari;</div><div style="text-indent: 5em">Institor, heu, noctes, quas mihi non dat, habet!'</div><div class="l">Haec tibi per totos inacescant omnia sensus:</div><div style="text-indent: 5em">Haec refer, hinc odii semina quaere tui.</div><div class="l">Atque utinam possis etiam facundus in illis</div><div style="text-indent: 5em">Esse! dole tantum, sponte disertus eris. <span style="text-indent: 5em">carte 311</span></div><div class="l">Haeserat in quadam nuper mea cura puella:</div><div style="text-indent: 5em">Conveniens animo non erat illa meo:</div><div class="l">Curabar propriis aeger Podalirius herbis,</div><div style="text-indent: 5em">Et, fateor, medicus turpiter aeger eram.</div><div class="l">Profuit adsidue vitiis insistere amicae,</div><div style="text-indent: 5em">Idque mihi factum saepe salubre fuit.</div><div class="l">'Quam mala' dicebam 'nostrae sunt crura puellae!'</div><div style="text-indent: 5em">Nec tamen, ut vere confiteamur, erant. </div><div class="l">'Brachia quam non sunt nostrae formosa puellae!'</div><div style="text-indent: 5em">Et tamen, ut vere confiteamur, erant.</div><div class="l">'Quam brevis est!' nec erat; 'quam multum poscit amantem!'</div><div style="text-indent: 5em">Haec odio venit maxima causa meo.</div><div class="l">Et mala sunt vicina bonis; errore sub illo</div><div style="text-indent: 5em">Pro vitio virtus crimina saepe tulit.</div><div class="l">Qua potes, in peius dotes deflecte puellae,</div><div style="text-indent: 5em">Iudiciumque brevi limite falle tuum.</div><div class="l">Turgida, si plena est, si fusca est, nigra vocetur:</div><div style="text-indent: 5em">In gracili macies crimen habere potest.</div><div class="l">Et poterit dici petulans, quae rustica non est:</div><div style="text-indent: 5em">Et poterit dici rustica, siqua proba est.</div><div class="l">Quin etiam, quacumque caret tua femina dote,</div><div style="text-indent: 5em">Hanc moveat, blandis usque precare sonis.</div><div class="l">Exige uti cantet, siqua est sine voce puella:</div><div style="text-indent: 5em">Fac saltet, nescit siqua movere manum.</div><div class="l">Barbara sermone est? fac tecum multa loquatur;</div><div style="text-indent: 5em">Non didicit chordas tangere? posce lyram.</div><div class="l">Durius incedit? fac inambulet; omne papillae</div><div style="text-indent: 5em">Pectus habent? vitium fascia nulla tegat.</div><div class="l">Si male dentata est, narra, quod rideat, illi;</div><div style="text-indent: 5em">Mollibus est oculis? quod fleat illa, refer.</div><div class="l">Proderit et subito, cum se non finxerit ulli,</div><div style="text-indent: 5em">Ad dominam celeres mane tulisse gradus.</div><div class="l">Auferimur cultu; gemmis auroque teguntur</div><div style="text-indent: 5em">Omnia; pars minima est ipsa puella sui.</div><div class="l">Saepe ubi sit, quod ames, inter tam multa requiras;</div><div style="text-indent: 5em">Decipit hac oculos aegide dives Amor.</div><div class="l">Improvisus ades, deprendes tutus inermem:</div><div style="text-indent: 5em">Infelix vitiis excidet illa suis.</div><div class="l">Non tamen huic nimium praecepto credere tutum est:</div><div style="text-indent: 5em">Fallit enim multos forma sine arte decens. </div><div class="l">Tum quoque, compositis cum collinet ora venenis,</div><div style="text-indent: 5em">Ad dominae vultus (nec pudor obstet) eas.</div><div class="l">Pyxidas invenies et rerum mille colores,</div><div style="text-indent: 5em">Et fluere in tepidos oesypa lapsa sinus.</div><div class="l">Illa tuas redolent, Phineu, medicamina mensas:</div><div style="text-indent: 5em">Non semel hinc stomacho nausea facta meo est. <span style="text-indent: 5em">carte 357</span></div><div class="l">Nunc tibi, quae medio veneris praestemus in usu,</div><div style="text-indent: 5em">Eloquar: ex omni est parte fugandus amor.</div><div class="l">Multa quidem ex illis pudor est mihi dicere; sed tu</div><div style="text-indent: 5em">Ingenio verbis concipe plura meis.</div><div class="l">Nuper enim nostros quidam carpsere libellos,</div><div style="text-indent: 5em">Quorum censura Musa proterva mea est.</div><div class="l">Dummodo sic placeam, dum toto canter in orbe,</div><div style="text-indent: 5em">Quamlibet impugnent unus et alter opus.</div><div class="l">Ingenium magni livor detractat Homeri:</div><div style="text-indent: 5em">Quisquis es, ex illo, Zoile, nomen habes.</div><div class="l">Et tua sacrilegae laniarunt carmina linguae,</div><div style="text-indent: 5em">Pertulit huc victos quo duce Troia deos.</div><div class="l">Summa petit livor; perflant altissima venti:</div><div style="text-indent: 5em">Summa petunt dextra fulmina missa Iovis.</div><div class="l">At tu, quicumque es, quem nostra licentia laedit,</div><div style="text-indent: 5em">Si sapis, ad numeros exige quidque suos.</div><div class="l">Fortia Maeonio gaudent pede bella referri;</div><div style="text-indent: 5em">Deliciis illic quis locus esse potest?</div><div class="l">Grande sonant tragici; tragicos decet ira cothurnos:</div><div style="text-indent: 5em">Usibus e mediis soccus habendus erit.</div><div class="l">Liber in adversos hostes stringatur iambus,</div><div style="text-indent: 5em">Seu celer, extremum seu trahat ille pedem. </div><div class="l">Blanda pharetratos Elegia cantet Amores,</div><div style="text-indent: 5em">Et levis arbitrio ludat amica suo.</div><div class="l">Callimachi numeris non est dicendus Achilles,</div><div style="text-indent: 5em">Cydippe non est oris, Homere, tui.</div><div class="l">Quis feret Andromaches peragentem Thaida partes?</div><div style="text-indent: 5em">Peccet, in Andromache Thaida quisquis agat.</div><div class="l">Thais in arte mea est; lascivia libera nostra est;</div><div style="text-indent: 5em">Nil mihi cum vitta; Thais in arte mea est.</div><div class="l">Si mea materiae respondet Musa iocosae,</div><div style="text-indent: 5em">Vicimus, et falsi criminis acta rea est.</div><div class="l">Rumpere, Livor edax: magnum iam nomen habemus;</div><div style="text-indent: 5em">Maius erit, tantum quo pede coepit eat.</div><div class="l">Sed nimium properas: vivam modo, plura dolebis;</div><div style="text-indent: 5em">Et capiunt animi carmina multa mei.</div><div class="l">Nam iuvat et studium famae mihi crevit honore;</div><div style="text-indent: 5em">Principio clivi noster anhelat equus.</div><div class="l">Tantum se nobis elegi debere fatentur,</div><div style="text-indent: 5em">Quantum Vergilio nobile debet epos.</div><div class="l">Hactenus invidiae respondimus: attrahe lora</div><div style="text-indent: 5em">Fortius, et gyro curre, poeta, tuo.</div><div class="l">Ergo ubi concubitus et opus iuvenale petetur,</div><div style="text-indent: 5em">Et prope promissae tempora noctis erunt,</div><div class="l">Gaudia ne dominae, pleno si corpore sumes,</div><div style="text-indent: 5em">Te capiant, ineas quamlibet ante velim;</div><div class="l">Quamlibet invenias, in qua tua prima voluptas</div><div style="text-indent: 5em">Desinat: a prima proxima segnis erit.</div><div class="l">Sustentata venus gratissima; frigore soles,</div><div style="text-indent: 5em">Sole iuvant umbrae, grata fit unda siti. <span style="text-indent: 5em">carte 407</span></div><div class="l">Et pudet, et dicam: venerem quoque iunge figura,</div><div style="text-indent: 5em">Qua minime iungi quamque decere putas.</div><div class="l">Nec labor efficere est: rarae sibi vera fatentur,</div><div style="text-indent: 5em">Et nihil est, quod se dedecuisse putent. </div><div class="l">Tunc etiam iubeo totas aperire fenestras,</div><div style="text-indent: 5em">Turpiaque admisso membra notare die.</div><div class="l">At simul ad metas venit finita voluptas,</div><div style="text-indent: 5em">Lassaque cum tota corpora mente iacent,</div><div class="l">Dum piget, et malis nullam tetigisse puellam,</div><div style="text-indent: 5em">Tacturusque tibi non videare diu,</div><div class="l">Tunc animo signa, quaecumque in corpore menda est,</div><div style="text-indent: 5em">Luminaque in vitiis illius usque tene.</div><div class="l">Forsitan haec aliquis (nam sunt quoque) parva vocabit,</div><div style="text-indent: 5em">Sed, quae non prosunt singula, multa iuvant.</div><div class="l">Parva necat morsu spatiosum vipera taurum:</div><div style="text-indent: 5em">A cane non magno saepe tenetur aper.</div><div class="l">Tu tantum numero pugna, praeceptaque in unum</div><div style="text-indent: 5em">Contrahe: de multis grandis acervus erit.</div><div class="l">Sed quoniam totidem mores totidemque figurae,</div><div style="text-indent: 5em">Non sunt iudiciis omnia danda meis.</div><div class="l">Quo tua non possunt offendi pectora facto,</div><div style="text-indent: 5em">Forsitan hoc alio iudice crimen erit.</div><div class="l">Ille quod obscenas in aperto corpore partes</div><div style="text-indent: 5em">Viderat, in cursu qui fuit, haesit amor:</div><div class="l">Ille quod a Veneris rebus surgente puella</div><div style="text-indent: 5em">Vidit in inmundo signa pudenda toro.</div><div class="l">Luditis, o siquos potuerunt ista movere:</div><div style="text-indent: 5em">Adflarant tepidae pectora vestra faces.</div><div class="l">Adtrahat ille puer contentos fortius arcus:</div><div style="text-indent: 5em">Saucia maiorem turba petetis opem.</div><div class="l">Quid, qui clam latuit reddente obscena puella,</div><div style="text-indent: 5em">Et vidit, quae mos ipse videre vetat?</div><div class="l">Di melius, quam nos moneamus talia quemquam!</div><div style="text-indent: 5em">Ut prosint, non sunt expedienda tamen. <span style="text-indent: 5em">carte 441</span></div><div class="l">Hortor et, ut pariter binas habeatis amicas</div><div style="text-indent: 5em">(Fortior est, plures siquis habere potest):</div><div class="l">Secta bipertito cum mens discurrit utroque,</div><div style="text-indent: 5em">Alterius vires subtrahit alter amor.</div><div class="l">Grandia per multos tenuantur flumina rivos,</div><div style="text-indent: 5em">Saevaque diducto stipite flamma perit.</div><div class="l">Non satis una tenet ceratas ancora puppes,</div><div style="text-indent: 5em">Nec satis est liquidis unicus hamus aquis:</div><div class="l">Qui sibi iam pridem solacia bina paravit,</div><div style="text-indent: 5em">Iam pridem summa victor in arce fuit.</div><div class="l">At tibi, qui fueris dominae male creditus uni,</div><div style="text-indent: 5em">Nunc saltem novus est inveniendus amor.</div><div class="l">Pasiphaës Minos in Procride perdidit ignes:</div><div style="text-indent: 5em">Cessit ab Idaea coniuge victa prior.</div><div class="l">Amphilochi frater ne Phegida semper amaret,</div><div style="text-indent: 5em">Calliroë fecit parte recepta tori.</div><div class="l">Et Parin Oenone summos tenuisset ad annos,</div><div style="text-indent: 5em">Si non Oebalia paelice laesa foret.</div><div class="l">Coniugis Odrysio placuisset forma tyranno:</div><div style="text-indent: 5em">Sed melior clausae forma sororis erat.</div><div class="l">Quid moror exemplis, quorum me turba fatigat?</div><div style="text-indent: 5em">Successore novo vincitur omnis amor.</div><div class="l">Fortius e multis mater desiderat unum,</div><div style="text-indent: 5em">Quam quem flens clamat 'tu mihi solus eras.'</div><div class="l">Ac ne forte putes nova me tibi condere iura</div><div style="text-indent: 5em">(Atque utinam inventi gloria nostra foret!),</div><div class="l">Vidit ut Atrides (quid enim non ille videret,</div><div style="text-indent: 5em">Cuius in arbitrio Graecia tota fuit?)</div><div class="l">Marte suo captam Chryseïda, victor amabat:</div><div style="text-indent: 5em">At senior stulte flebat ubique pater.</div><div class="l">Quid lacrimas, odiose senex? bene convenit illis:</div><div style="text-indent: 5em">Officio natam laedis, inepte, tuo. </div><div class="l">Quam postquam reddi Calchas, ope tutus Achillis,</div><div style="text-indent: 5em">Iusserat, et patria est illa recepta domo,</div><div class="l">'Est' ait Atrides 'illius proxima forma,</div><div style="text-indent: 5em">Et, si prima sinat syllaba, nomen idem:</div><div class="l">Hanc mihi, si sapiat, per se concedat Achilles:</div><div style="text-indent: 5em">Si minus, imperium sentiat ille meum.</div><div class="l">Quod siquis vestrum factum hoc incusat, Achivi,</div><div style="text-indent: 5em">Est aliquid valida sceptra tenere manu.</div><div class="l">Nam si rex ego sum, nec mecum dormiat ulla,</div><div style="text-indent: 5em">In mea Thersites regna, licebit, eat.'</div><div class="l">Dixit, et hanc habuit solacia magna prioris,</div><div style="text-indent: 5em">Et posita est cura cura repulsa nova.</div><div class="l">Ergo adsume novas auctore Agamemnone flammas,</div><div style="text-indent: 5em">Ut tuus in bivio distineatur amor. <span style="text-indent: 5em">carte 487</span></div><div class="l">Quaeris, ubi invenias? artes tu perlege nostras:</div><div style="text-indent: 5em">Plena puellarum iam tibi navis erit.</div><div class="l">Quod siquid praecepta valent mea, siquid Apollo</div><div style="text-indent: 5em">Utile mortales perdocet ore meo,</div><div class="l">Quamvis infelix media torreberis Aetna,</div><div style="text-indent: 5em">Frigidior glacie fac videare tuae:</div><div class="l">Et sanum simula, ne, siquid forte dolebis,</div><div style="text-indent: 5em">Sentiat; et ride, cum tibi flendus eris.</div><div class="l">Non ego te iubeo medias abrumpere curas:</div><div style="text-indent: 5em">Non sunt imperii tam fera iussa mei.</div><div class="l">Quod non es, simula, positosque imitare furores:</div><div style="text-indent: 5em">Sic facies vere, quod meditatus eris.</div><div class="l">Saepe ego, ne biberem, volui dormire videri:</div><div style="text-indent: 5em">Dum videor, somno lumina victa dedi:</div><div class="l">Deceptum risi, qui se simularat amare,</div><div style="text-indent: 5em">In laqueos auceps decideratque suos. </div><div class="l">Intrat amor mentes usu, dediscitur usu:</div><div style="text-indent: 5em">Qui poterit sanum fingere, sanus erit.</div><div class="l">Dixerit, ut venias: pacta tibi nocte venito;</div><div style="text-indent: 5em">Veneris, et fuerit ianua clausa: feres.</div><div class="l">Nec dic blanditias, nec fac convicia posti,</div><div style="text-indent: 5em">Nec latus in duro limine pone tuum.</div><div class="l">Postera lux aderit: careant tua verba querellis,</div><div style="text-indent: 5em">Et nulla in vultu signa dolentis habe.</div><div class="l">Iam ponet fastus, cum te languere videbit:</div><div style="text-indent: 5em">Hoc etiam nostra munus ab arte feres.</div><div class="l">Te quoque falle tamen, nec sit tibi finis amandi</div><div style="text-indent: 5em">Propositus: frenis saepe repugnat equus.</div><div class="l">Utilitas lateat; quod non profitebere, fiet:</div><div style="text-indent: 5em">Quae nimis apparent retia, vitat avis.</div><div class="l">Nec sibi tam placeat, nec te contemnere possit;</div><div style="text-indent: 5em">Sume animos, animis cedat ut illa tuis.</div><div class="l">Ianua forte patet? quamvis revocabere, transi.</div><div style="text-indent: 5em">Est data nox? dubita nocte venire data.</div><div class="l">Posse pati facile est, ubi, si patientia desit,</div><div style="text-indent: 5em">Protinus ex facili gaudia ferre licet.</div><div class="l">Et quisquam praecepta potest mea dura vocare?</div><div style="text-indent: 5em">En, etiam partes conciliantis ago.</div><div class="l">Nam quoniam variant animi, variabimus artes;</div><div style="text-indent: 5em">Mille mali species, mille salutis erunt.</div><div class="l">Corpora vix ferro quaedam sanantur acuto:</div><div style="text-indent: 5em">Auxilium multis sucus et herba fuit.</div><div class="l">Mollior es, neque abire potes, vinctusque teneris,</div><div style="text-indent: 5em">Et tua saevus Amor sub pede colla premit?</div><div class="l">Desine luctari: referant tua carbasa venti,</div><div style="text-indent: 5em">Quaque vocant fluctus, hac tibi remus eat. </div><div class="l">Explenda est sitis ista tibi, quo perditus ardes;</div><div style="text-indent: 5em">Cedimus; e medio iam licet amne bibas:</div><div class="l">Sed bibe plus etiam, quam quod praecordia poscunt,</div><div style="text-indent: 5em">Gutture fac pleno sumpta redundet aqua.</div><div class="l">I, fruere usque tua, nullo prohibente, puella:</div><div style="text-indent: 5em">Illa tibi noctes auferat, illa dies.</div><div class="l">Taedia quaere mali: faciunt et taedia finem.</div><div style="text-indent: 5em">Iam quoque, cum credes posse carere, mane,</div><div class="l">Dum bene te cumules et copia tollat amorem,</div><div style="text-indent: 5em">Et fastidita non iuvet esse domo. <span style="text-indent: 5em">carte 543</span></div><div class="l">Fit quoque longus amor, quem diffidentia nutrit:</div><div style="text-indent: 5em">Hunc tu si quaeres ponere, pone metum.</div><div class="l">Qui timet, ut sua sit, ne quis sibi detrahat illam,</div><div style="text-indent: 5em">Ille Machaonia vix ope sanus erit.</div><div class="l">Plus amat e natis mater plerumque duobus,</div><div style="text-indent: 5em">Pro cuius reditu, quod gerit arma, timet.</div><div class="l">Est prope Collinam templum venerabile portam;</div><div style="text-indent: 5em">Inposuit templo nomina celsus Eryx:</div><div class="l">Est illic Lethaeus Amor, qui pectora sanat,</div><div style="text-indent: 5em">Inque suas gelidam lampadas addit aquam.</div><div class="l">Illic et iuvenes votis oblivia poscunt,</div><div style="text-indent: 5em">Et siqua est duro capta puella viro.</div><div class="l">Is mihi sic dixit (dubito, verusne Cupido,</div><div style="text-indent: 5em">An somnus fuerit: sed puto, somnus erat)</div><div class="l">'O qui sollicitos modo das, modo demis amores,</div><div style="text-indent: 5em">Adice praeceptis hoc quoque, Naso, tuis.</div><div class="l">Ad mala quisque animum referat sua, ponet amorem;</div><div style="text-indent: 5em">Omnibus illa deus plusve minusve dedit. </div><div class="l">Qui Puteal Ianumque timet celeresque Kalendas,</div><div style="text-indent: 5em">Torqueat hunc aeris mutua summa sui;</div><div class="l">Cui durus pater est, ut voto cetera cedant,</div><div style="text-indent: 5em">Huic pater ante oculos durus habendus erit;</div><div class="l">Hic male dotata pauper cum coniuge vivit,</div><div style="text-indent: 5em">Uxorem fato credat obesse suo.</div><div class="l">Est tibi rure bono generosae fertilis uvae</div><div style="text-indent: 5em">Vinea? ne nascens usta sit uva, time.</div><div class="l">Ille habet in reditu navim: mare semper iniquum</div><div style="text-indent: 5em">Cogitet et damno litora foeda suo.</div><div class="l">Filius hunc miles, te filia nubilis angat;</div><div style="text-indent: 5em">Et quis non causas mille doloris habet?</div><div class="l">Ut posses odisse tuam, Pari, funera fratrum</div><div style="text-indent: 5em">Debueras oculis substituisse tuis.'</div><div class="l">Plura loquebatur: placidum puerilis imago</div><div style="text-indent: 5em">Destituit somnum, si modo somnus erat.</div><div class="l">Quid faciam? media navem Palinurus in unda</div><div style="text-indent: 5em">Deserit; ignotas cogor inire vias. <span style="text-indent: 5em">carte 579</span></div><div class="l">Quisquis amas, loca sola nocent, loca sola caveto!</div><div style="text-indent: 5em">Quo fugis? in populo tutior esse potes.</div><div class="l">Non tibi secretis (augent secreta furores)</div><div style="text-indent: 5em">Est opus: auxilio turba futura tibi est.</div><div class="l">Tristis eris, si solus eris, dominaeque relictae</div><div style="text-indent: 5em">Ante oculos facies stabit, ut ipsa, tuos.</div><div class="l">Tristior idcirco nox est quam tempora Phoebi;</div><div style="text-indent: 5em">Quae relevet luctus, turba sodalis abest.</div><div class="l">Nec fuge conloquium, nec sit tibi ianua clausa,</div><div style="text-indent: 5em">Nec tenebris vultus flebilis abde tuos. </div><div class="l">Semper habe Pyladen aliquem, qui curet Oresten:</div><div style="text-indent: 5em">Hic quoque amicitiae non levis usus erit.</div><div class="l">Quid, nisi secretae laeserunt Phyllida silvae?</div><div style="text-indent: 5em">Certa necis causa est: incomitata fuit.</div><div class="l">Ibat, ut Edono referens trieterica Baccho</div><div style="text-indent: 5em">Ire solet fusis barbara turba comis,</div><div class="l">Et modo, qua poterat, longum spectabat in aequor,</div><div style="text-indent: 5em">Nunc in harenosa lassa iacebat humo.</div><div class="l">'Perfide Demophoon!' surdas clamabat ad undas,</div><div style="text-indent: 5em">Ruptaque singultu verba loquentis erant.</div><div class="l">Limes erat tenuis longa subnubilus umbra,</div><div style="text-indent: 5em">Quo tulit illa suos ad mare saepe pedes.</div><div class="l">Nona terebatur miserae via: 'viderit!' inquit,</div><div style="text-indent: 5em">Et spectat zonam pallida facta suam,</div><div class="l">Aspicit et ramos; dubitat, refugitque quod audet</div><div style="text-indent: 5em">Et timet, et digitos ad sua colla refert.</div><div class="l">Sithoni, tum certe vellem non sola fuisses:</div><div style="text-indent: 5em">Non flesset positis Phyllida silva comis.</div><div class="l">Phyllidis exemplo nimium secreta timete,</div><div style="text-indent: 5em">Laese vir a domina, laesa puella viro. <span style="text-indent: 5em">carte 609</span></div><div class="l">Praestiterat iuvenis quidquid mea Musa iubebat,</div><div style="text-indent: 5em">Inque suae portu paene salutis erat:</div><div class="l">Reccidit, ut cupidos inter devenit amantes,</div><div style="text-indent: 5em">Et, quae condiderat, tela resumpsit Amor.</div><div class="l">Siquis amas, nec vis, facito contagia vites;</div><div style="text-indent: 5em">Haec etiam pecori saepe nocere solent.</div><div class="l">Dum spectant laesos oculi, laeduntur et ipsi,</div><div style="text-indent: 5em">Multaque corporibus transitione nocent.</div><div class="l">In loca nonnumquam siccis arentia glebis</div><div style="text-indent: 5em">De prope currenti flumine manat aqua:</div><div class="l">Manat amor tectus, si non ab amante recedas;</div><div style="text-indent: 5em">Turbaque in hoc omnes ingeniosa sumus. </div><div class="l">Alter item iam sanus erat; vicinia laesit:</div><div style="text-indent: 5em">Occursum dominae non tulit ille suae.</div><div class="l">Vulnus in antiquum rediit male firma cicatrix,</div><div style="text-indent: 5em">Successumque artes non habuere meae.</div><div class="l">Proximus a tectis ignis defenditur aegre;</div><div style="text-indent: 5em">Utile finitimis abstinuisse locis.</div><div class="l">Nec quae ferre solet spatiantem porticus illam,</div><div style="text-indent: 5em">Te ferat, officium neve colatur idem.</div><div class="l">Quid iuvat admonitu tepidam recalescere mentem?</div><div style="text-indent: 5em">Alter, si possis, orbis habendus erit.</div><div class="l">Non facile esuriens posita retinebere mensa,</div><div style="text-indent: 5em">Et multam saliens incitat unda sitim.</div><div class="l">Non facile est taurum visa retinere iuvenca,</div><div style="text-indent: 5em">Fortis equus visae semper adhinnit equae.</div><div class="l">Haec ubi praestiteris, ut tandem litora tangas,</div><div style="text-indent: 5em">Non ipsam satis est deseruisse tibi.</div><div class="l">Et soror et mater valeant et conscia nutrix,</div><div style="text-indent: 5em">Et quisquis dominae pars erit ulla tuae.</div><div class="l">Nec veniat servus, nec flens ancillula fictum</div><div style="text-indent: 5em">Suppliciter dominae nomine dicat 'ave!'</div><div class="l">Nec si scire voles, quid agat, tamen, illa, rogabis;</div><div style="text-indent: 5em">Perfer! erit lucro lingua retenta tuo.</div><div class="l">Tu quoque, qui causam finiti reddis amoris,</div><div style="text-indent: 5em">Deque tua domina multa querenda refers,</div><div class="l">Parce queri; melius sic ulciscere tacendo,</div><div style="text-indent: 5em">Ut desideriis effluat illa tuis.</div><div class="l">Et malim taceas quam te desisse loquaris:</div><div style="text-indent: 5em">Qui nimium multis 'non amo' dicit, amat.</div><div class="l">Sed meliore fide paulatim extinguitur ignis</div><div style="text-indent: 5em">Quam subito; lente desine, tutus eris.</div><div class="l">Flumine perpetuo torrens solet altior ire:</div><div style="text-indent: 5em">Sed tamen haec brevis est, illa perennis aqua. </div><div class="l">Fallat, et in tenues evanidus exeat auras,</div><div style="text-indent: 5em">Perque gradus molles emoriatur amor. <span style="text-indent: 5em">carte 655</span></div><div class="l">Sed modo dilectam scelus est odisse puellam:</div><div style="text-indent: 5em">Exitus ingeniis convenit iste feris.</div><div class="l">Non curare sat est: odio qui finit amorem,</div><div style="text-indent: 5em">Aut amat, aut aegre desinet esse miser.</div><div class="l">Turpe vir et mulier, iuncti modo, protinus hostes;</div><div style="text-indent: 5em">Non illas lites Appias ipsa probat.</div><div class="l">Saepe reas faciunt, et amant; ubi nulla simultas</div><div style="text-indent: 5em">Incidit, admonitu liber aberrat amor.</div><div class="l">Forte aderam iuveni; dominam lectica tenebat:</div><div style="text-indent: 5em">Horrebant saevis omnia verba minis.</div><div class="l">Iamque vadaturus 'lectica prodeat' inquit;</div><div style="text-indent: 5em">Prodierat: visa coniuge mutus erat.</div><div class="l">Et manus et manibus duplices cecidere tabellae,</div><div style="text-indent: 5em">Venit in amplexus, atque 'ita vincis' ait.</div><div class="l">Tutius est aptumque magis discedere pace,</div><div style="text-indent: 5em">Nec petere a thalamis litigiosa fora.</div><div class="l">Munera quae dederas, habeat sine lite, iubeto:</div><div style="text-indent: 5em">Esse solent magno damna minora bono.</div><div class="l">Quod si vos aliquis casus conducet in unum,</div><div style="text-indent: 5em">Mente memor tota quae damus arma, tene.</div><div class="l">Nunc opus est armis; hic, o fortissime, pugna:</div><div style="text-indent: 5em">Vincenda est telo Penthesilea tuo.</div><div class="l">Nunc tibi rivalis, nunc durum limen amanti,</div><div style="text-indent: 5em">Nunc subeant mediis inrita verba deis.</div><div class="l">Nec compone comas, quia sis venturus ad illam,</div><div style="text-indent: 5em">Nec toga sit laxo conspicienda sinu. </div><div class="l">Nulla sit, ut placeas alienae cura puellae;</div><div style="text-indent: 5em">Iam facito e multis una sit illa tibi.</div><div class="l">Sed quid praecipue nostris conatibus obstet</div><div style="text-indent: 5em">Eloquar, exemplo quemque docente suo.</div><div class="l">Desinimus tarde, quia nos speramus amari:</div><div style="text-indent: 5em">Dum sibi quisque placet, credula turba sumus.</div><div class="l">At tu nec voces (quid enim fallacius illis?)</div><div style="text-indent: 5em">Crede, nec aeternos pondus habere deos.</div><div class="l">Neve puellarum lacrimis moveare, caveto:</div><div style="text-indent: 5em">Ut flerent, oculos erudiere suos.</div><div class="l">Artibus innumeris mens oppugnatur amantum,</div><div style="text-indent: 5em">Ut lapis aequoreis undique pulsus aquis.</div><div class="l">Nec causas aperi, quare divortia malis:</div><div style="text-indent: 5em">Nec dic, quid doleas: clam tamen usque dole.</div><div class="l">Nec peccata refer, ne diluat: ipse favebis,</div><div style="text-indent: 5em">Ut melior causa causa sit illa tua.</div><div class="l">Qui silet, est firmus; qui dicit multa puellae</div><div style="text-indent: 5em">Probra, satisfieri postulat ille sibi. <span style="text-indent: 5em">carte 699</span></div><div class="l">Non ego Dulichio furari more sagittas,</div><div style="text-indent: 5em">Nec raptas ausim tinguere in amne faces:</div><div class="l">Nec nos purpureas pueri resecabimus alas,</div><div style="text-indent: 5em">Nec sacer arte mea laxior arcus erit.</div><div class="l">Consilium est, quodcumque cano: parete canenti,</div><div style="text-indent: 5em">Tuque, favens coeptis, Phoebe saluber, ades.</div><div class="l">Phoebus adest: sonuere lyrae, sonuere pharetrae;</div><div style="text-indent: 5em">Signa deum nosco per sua: Phoebus adest.</div><div class="l">Confer Amyclaeis medicatum vellus aënis</div><div style="text-indent: 5em">Murice cum Tyrio; turpius illud erit:</div><div class="l">Vos quoque formosis vestras conferte puellas;</div><div style="text-indent: 5em">Incipiet dominae quemque pudere suae: </div><div class="l">Utraque formosae Paridi potuere videri,</div><div style="text-indent: 5em">Sed sibi conlatam vicit utramque Venus.</div><div class="l">Nec solam faciem, mores quoque confer et artes:</div><div style="text-indent: 5em">Tantum iudicio ne tuus obsit amor. <span style="text-indent: 5em">carte 715</span></div><div class="l">Exiguum est, quod deinde canam; sed profuit illud</div><div style="text-indent: 5em">Exiguum multis: in quibus ipse fui.</div><div class="l">Scripta cave relegas blandae servata puellae:</div><div style="text-indent: 5em">Constantes animos scripta relecta movent.</div><div class="l">Omnia pone feros (pones invitus) in ignes,</div><div style="text-indent: 5em">Et dic 'ardoris sit rogus iste mei.'</div><div class="l">Thestias absentem succendit stipite natum:</div><div style="text-indent: 5em">Tu timide flammae perfida verba dabis?</div><div class="l">Si potes, et ceras remove: quid imagine muta</div><div style="text-indent: 5em">Carperis? hoc periit Laodamia modo.</div><div class="l">Et loca saepe nocent; fugito loca conscia vestri</div><div style="text-indent: 5em">Concubitus; causas illa doloris habent.</div><div class="l">'Hic fuit, hic cubuit; thalamo dormivimus illo:</div><div style="text-indent: 5em">Hic mihi lasciva gaudia nocte dedit.'</div><div class="l">Admonitu refricatur amor, vulnusque novatum</div><div style="text-indent: 5em">Scinditur: infirmis culpa pusilla nocet.</div><div class="l">Ut, paene extinctum cinerem si sulpure tangas,</div><div style="text-indent: 5em">Vivet et e minimo maximus ignis erit,</div><div class="l">Sic, nisi vitaris quidquid renovabit amorem,</div><div style="text-indent: 5em">Flamma redardescet, quae modo nulla fuit.</div><div class="l">Argolides cuperent fugisse Capherea puppes,</div><div style="text-indent: 5em">Teque, senex, luctus ignibus ulte tuos.</div><div class="l">Praeterita cautus Niseïde navita gaudet:</div><div style="text-indent: 5em">Tu loca, quae nimium grata fuere, cave. </div><div class="l">Haec tibi sint Syrtes: haec Acroceraunia vita:</div><div style="text-indent: 5em">Hic vomit epotas dira Charybdis aquas.</div><div class="l">Sunt quae non possunt aliquo cogente iuberi,</div><div style="text-indent: 5em">Saepe tamen casu facta iuvare solent.</div><div class="l">Perdat opes Phaedra, parces, Neptune, nepoti,</div><div style="text-indent: 5em">Nec faciet pavidos taurus avitus equos.</div><div class="l">Cnosida fecisses inopem, sapienter amasset:</div><div style="text-indent: 5em">Divitiis alitur luxuriosus amor.</div><div class="l">Cur nemo est, Hecalen, nulla est, quae ceperit Iron?</div><div style="text-indent: 5em">Nempe quod alter egens, altera pauper erat.</div><div class="l">Non habet, unde suum paupertas pascat amorem:</div><div style="text-indent: 5em">Non tamen hoc tanti est, pauper ut esse velis. <span style="text-indent: 5em">carte 751</span></div><div class="l">At tanti tibi sit non indulgere theatris,</div><div style="text-indent: 5em">Dum bene de vacuo pectore cedat amor.</div><div class="l">Enervant animos citharae lotosque lyraeque</div><div style="text-indent: 5em">Et vox et numeris brachia mota suis.</div><div class="l">Illic adsidue ficti saltantur amantes:</div><div style="text-indent: 5em">Quod caveas, actor, quam iuvet, arte docet.</div><div class="l">Eloquar invitus: teneros ne tange poetas!</div><div style="text-indent: 5em">Summoveo dotes impius ipse meas.</div><div class="l">Callimachum fugito: non est inimicus Amori:</div><div style="text-indent: 5em">Et cum Callimacho tu quoque, Coë, noces.</div><div class="l">Me certe Sappho meliorem fecit amicae,</div><div style="text-indent: 5em">Nec rigidos mores Teïa Musa dedit.</div><div class="l">Carmina quis potuit tuto legisse Tibulli,</div><div style="text-indent: 5em">Vel tua, cuius opus Cynthia sola fuit? </div><div class="l">Quis poterit lecto durus discedere Gallo?</div><div style="text-indent: 5em">Et mea nescio quid carmina tale sonant.</div><div class="l">Quod nisi dux operis vatem frustratur Apollo,</div><div style="text-indent: 5em">Aemulus est nostri maxima causa mali:</div><div class="l">At tu rivalem noli tibi fingere quemquam,</div><div style="text-indent: 5em">Inque suo solam crede iacere toro.</div><div class="l">Acrius Hermionen ideo dilexit Orestes,</div><div style="text-indent: 5em">Esse quod alterius coeperat illa viri.</div><div class="l">Quid, Menelae, doles? ibas sine coniuge Creten,</div><div style="text-indent: 5em">Et poteras nupta lentus abesse tua.</div><div class="l">Ut Paris hanc rapuit, nunc demum uxore carere</div><div style="text-indent: 5em">Non potes: alterius crevit amore tuus.</div><div class="l">Hoc et in abducta Briseide flebat Achilles,</div><div style="text-indent: 5em">Illam Plisthenio gaudia ferre viro;</div><div class="l">Nec frustra flebat, mihi credite: fecit Atrides,</div><div style="text-indent: 5em">Quod si non faceret, turpiter esset iners.</div><div class="l">Certe ego fecissem, nec sum sapientior illo:</div><div style="text-indent: 5em">Invidiae fructus maximus ille fuit.</div><div class="l">Nam sibi quod numquam tactam Briseida iurat</div><div style="text-indent: 5em">Per sceptrum, sceptrum non putat esse deos. <span style="text-indent: 5em">carte 785</span></div><div class="l">Di faciant, possis dominae transire relictae</div><div style="text-indent: 5em">Limina, proposito sufficiantque pedes.</div><div class="l">Et poteris; modo velle tene: nunc fortiter ire,</div><div style="text-indent: 5em">Nunc opus est celeri subdere calcar equo.</div><div class="l">Illo Lotophagos, illo Sirenas in antro</div><div style="text-indent: 5em">Esse puta; remis adice vela tuis.</div><div class="l">Hunc quoque, quo quondam nimium rivale dolebas,</div><div style="text-indent: 5em">Vellem desineres hostis habere loco. </div><div class="l">At certe, quamvis odio remanente, saluta;</div><div style="text-indent: 5em">Oscula cum poteris iam dare, sanus eris.</div><div class="l">Ecce, cibos etiam, medicinae fungar ut omni</div><div style="text-indent: 5em">Munere, quos fugias quosque sequare, dabo.</div><div class="l">Daunius, an Libycis bulbus tibi missus ab oris,</div><div style="text-indent: 5em">An veniat Megaris, noxius omnis erit.</div><div class="l">Nec minus erucas aptum vitare salaces,</div><div style="text-indent: 5em">Et quicquid Veneri corpora nostra parat.</div><div class="l">Utilius sumas acuentes lumina rutas,</div><div style="text-indent: 5em">Et quidquid Veneri corpora nostra negat.</div><div class="l">Quid tibi praecipiam de Bacchi munere, quaeris?</div><div style="text-indent: 5em">Spe brevius monitis expediere meis.</div><div class="l">Vina parant animum Veneri, nisi plurima sumas</div><div style="text-indent: 5em">Et stupeant multo corda sepulta mero.</div><div class="l">Nutritur vento, vento restinguitur ignis:</div><div style="text-indent: 5em">Lenis alit flammas, grandior aura necat.</div><div class="l">Aut nulla ebrietas, aut tanta sit, ut tibi curas</div><div style="text-indent: 5em">Eripiat; siqua est inter utrumque, nocet.</div><div class="l">Hoc opus exegi: fessae date serta carinae;</div><div style="text-indent: 5em">Contigimus portus, quo mihi cursus erat.</div><div class="l">Postmodo reddetis sacro pia vota poetae,</div><div style="text-indent: 5em">Carmine sanati femina virque meo. </div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>P. Ovidius Naso.
	    Date: 2018-02-13<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:00:08Z.
	       SAXON HE 9.8.0.5.
		 --></address></div></body></html>