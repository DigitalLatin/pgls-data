<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">MARCI CASSINENSIS MONACHI CARMEN DE S. BENEDICTO.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">MARCI CASSINENSIS <span class="smallcap">MONACHI</span> CARMEN DE S. BENEDICTO.</span></span></h2><p>(Ex Mabill. Act. <span class="smallcap">SS. BB</span>. t. <span class="smallcap">I</span>.)</p><div><span class="fragment"><div class="lg"><span class="">PLSection C</span><div class="l">Caeca profanatas coleret dum turba figuras,</div><div class="l">Et manibus factos crederet esse deos,</div><div class="l">Templa ruinosis haec olim struxerat aris,</div><div class="l">Queis dabat obsceno sacra cruenta Jovi.</div><div class="l">Sed jussus veniens, eremoque vocatus ab alta.</div><div class="l">Purgavit sanctus hanc <span style="font-style:italic">Benedictus</span> humum.</div><div class="l">Sculptaque confractis dejecit marmora signis,</div><div class="l">Et templum vivo praebuit esse Deo.</div><div class="l">Huc properet, coelos optat qui cernere apertos</div><div class="l">Nec removet votum semita dura pium.</div><div class="l">Semper difficili quaeruntur magna labore,</div><div class="l">Arctam semper habet vita beata viam.</div><div class="l">Huc ergo cum scelerum depressus fasce subissem,</div><div class="l">Depositum sensi pondus abesse mihi.</div><div class="l">Credo quod et felix vita fruar insuper illa</div></div></span></div><div><span class="fragment"><div class="lg"><span class="">PLSection D</span><div class="l">Oras pro <span style="font-style:italic">Marco</span> si, <span style="font-style:italic">Benedicte,</span> tuo.</div><div class="l">Hunc plebs stulta locum quondam vocitaverat arcem,</div><div class="l">Marmoreisque sacrum fecerat esse deis.</div><div class="l">Quod tunc si vero signasset nomine quisquam,</div><div class="l">Tartareum potuit jure vocare Chaos.</div><div class="l">Ad quem caecatis errantes mentibus ibant</div><span class="">PLSection C</span><div class="l">Improba mortifero reddere vota Jovi.</div><div class="l">Sed puto praevisae culmen signaverat aulae,</div><div class="l">Nomine tunc arcis templa moderna vocans.</div><div class="l">In quibus aeternae damnatur porta gehennae,</div><div class="l">Arxque modo vitae est, quae fuit ante necis.</div><div class="l">De qua stelligeri pulsatur janua coeli,</div><div class="l">Dum canit angelicis turba beata modis.</div><div class="l">De qua colloqueris vero, Benedicte, Tonanti,</div><div class="l">Monticula et sacri dux eremita chori.</div><div class="l">Ad quam tu ex alio monitus cum monte venires,</div><div class="l">Per deserta tibi, dux, via, Christus erat.</div><div class="l">Namque duos juvenes bivium perduxit ad omne,</div><div class="l">Qui te firmarent quod sequereris iter.</div><div class="l">Hic quoque viventi justo praedixerat uni,</div><div class="l">His tu parce locis, alter amicus adest.</div><span class="">PLSection D</span><div class="l">Te sibi sublato tenebris mons coelitus horret,</div><div class="l">Et pallet nebulis concolor ipse suis.</div><div class="l">Moerent, et largis distillant fletibus antra,</div><div class="l">Cumque suis plangunt tabida lustra focis.</div><div class="l">Teque lacus liquidi vero flevere dolore,</div><div class="l">Et sparsit laceras silva soluta comas,</div></div></span></div><div><span class="fragment"><div class="lg"><div class="pagebreak" id="index.xml-pb-d30e215">[Page 185]</div><span class="">PLSection A</span><div class="l">Credar ficta loqui, nisi te, ne solus abires,</div><div class="l">Tres subito corvi promeruere sequi.</div><div class="l">Hic quoque te clausum populi te teste requirunt.</div><div class="l">Exspectas noctis cum pia festa sacrae.</div><div class="l">Qui velut orbati raucis tibi flere querelis</div><div class="l">Instant, convictu quod caruere tuo</div><div class="l">Ast huc perducto scopuli cessere, rubique</div><div class="l">Siccaque mirandas terra retexit aquas.</div><div class="l">Certum est mons Christi quod montibus imperet ipsis,</div><div class="l">Subjecit pedibus mons caput ipse tuis.</div><div class="l">Utque suum tu sancte supervegetere cacumen,</div><div class="l">Submisso tumidam vertice planat humum.</div></div></span></div><div><span class="fragment"><div class="lg"><div class="pagebreak" id="index.xml-pb-d30e249">[Page 186]</div><span class="">PLSection A</span><div class="l">Neve fatigentur qui te, <span style="font-style:italic">Benedicte,</span> requirunt,</div><div class="l">Molliter obliquum flectit ubique latus.</div><div class="l">Hunc mons ipse tamen juste tibi reddit honorem</div><div class="l">Qui meruit tantum te decorante bonum.</div><div class="l">Arida tu cujus hortis componis amoenis,</div><div class="l">Nudaque fecundo palmite saxa tegis.</div><div class="l">Mirantur scopuli fruges, et non sua poma,</div><div class="l">Pomiferisque viret silva dumata comis.</div><div class="l">Sic hominum steriles in fructum dirigis actus,</div><div class="l">Sicca salutari flumine corda rigans.</div><div class="l">Sic, rogo, nunc spinas in frugem verte malignas,</div><div class="l">Quae lacerant Marci pectora bruta tui.</div></div></span></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a>Â </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:24:19Z.
	       SAXON HE 9.8.0.5.
		 --></address></div></body></html>