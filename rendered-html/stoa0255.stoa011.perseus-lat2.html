<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>De Otio</title><meta name="author" content="Seneca" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="De Otio" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">De Otio</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><div class="pagebreak" id="index.xml-pb-d30e67">[Page p.180]</div><h3><span class="headingNumber">1.1. </span><span class="head">Liber VIII, ad Serenvm: de otio</span></h3><div class="textpart" id="index.xml-body.1_div.1_div.1_div.1"><h4><span class="headingNumber">1.1.1. </span></h4><div class="textpart" id="index.xml-body.1_div.1_div.1_div.1_div.1"><h5><span class="headingNumber">1.1.1.1. </span></h5><p> </p><p><span class="">chapter2 29</span> <span class="gap"> [...]</span>cit, nobis magno consensu vitia commendant. Licet nihil aliud, quod sit salutare, temptemus, proderit tamen per se ipsum secedere ; meliores erimus singuli. Quid, quod secedere ad optimos viros et aliquod exemplum eligere, ad quod vitam derigamus, licet ? Quod nisi<span class="note" id="Note1"><span class="noteLabel">Note: </span>nisi added by Gronovius.</span> in otio non fit. Tunc potest obtineri quod semel placuit, ubi nemo intervenit, qui iudicium adhuc imbecillum populo adiutore detorqueat; tunc potest vita aequali et uno tenore procedere, quam propositis diversissimis scindimus.</p></div><div class="textpart" id="index.xml-body.1_div.1_div.1_div.1_div.2"><h5><span class="headingNumber">1.1.1.2. </span></h5><p>Nam inter cetera mala illud pessimum est, quod vitia ipsa mutamus. Sic ne hoc quidem nobis contingit permanere in malo iam familiari. Aliud ex alio placet vexatque nos hoc quoque, quod iudicia nostra non tantum prava, sed etiam levia sunt. Fluctuamur aliudque ex alio com- <span class="pagebreak" id="index.xml-pb-d30e86">[Page p.182]</span> prendimus, petita relinquimus, relicta repetimus, alternae inter cupiditatem nostram et paenitentiam vices sunt ;</p></div><div class="textpart" id="index.xml-body.1_div.1_div.1_div.1_div.3"><h5><span class="headingNumber">1.1.1.3. </span></h5><p>pendemus enim toti ex alienis iudiciis et id optimum nobis videtur, quod petitores laudatoresque multos habet, non id quod laudandum petendumque est, nec viam bonam ac malam per se aestimamus, sed turba vestigiorum, in quibus nulla sunt redeuntium. </p></div><div class="textpart" id="index.xml-body.1_div.1_div.1_div.1_div.4"><h5><span class="headingNumber">1.1.1.4. </span></h5><p>Dices mihi: " Quid agis. Seneca ? Deseris partes ? Certe Stoici vestri dicunt: ' Usque ad ultimum vitae finem in actu erimus, non desinemus communi bono operam dare, adiuvare singulos, opem ferre etiam inimicis senili manu. Nos sumus, qui nullis annis vacationem damus et, quod ait ille vir disertissimus, </p><blockquote class="blockquote"><div class="l">Canitiem galea premimus.</div></blockquote><p> Nos sumus, apud quos usque eo nihil ante mortem otiosum est, ut, si res patitur, non sit ipsa mors otiosa.' Quid nobis Epicuri praecepta in ipsis Zenonis principiis loqueris ? Quin tu bene gnaviter, si partium piget, transfugis potius quam prodis ? "</p></div><div class="textpart" id="index.xml-body.1_div.1_div.1_div.1_div.5"><h5><span class="headingNumber">1.1.1.5. </span></h5><p>Hoc tibi in praesentia respondebo : " Numquid vis amplius, quam ut me similem ducibus meis praestem ? Quid ergo est ? Non quo miserint me illi, sed quo duxerint, ibo." </p></div></div><div class="textpart" id="index.xml-body.1_div.1_div.1_div.2"><h4><span class="headingNumber">1.1.2. </span></h4><div class="textpart" id="index.xml-body.1_div.1_div.1_div.2_div.1"><h5><span class="headingNumber">1.1.2.1. </span></h5><p> </p><p><span class="">chapter2 29</span> Nunc probabo tibi non desciscere me a praeceptis Stoicorum ; nam ne ipsi quidem a suis <span class="pagebreak" id="index.xml-pb-d30e111">[Page p.184]</span> desciverunt; et tamen excusatissimus essem, etiam si non praecepta illorum sequerer, sed exempla. Hoc quod dico in duas dividam partes : primum, ut possit aliquis vel a prima aetate contemplationi veritatis totum se tradere, rationem vivendi quaerere atque exercere secreto;</p></div><div class="textpart" id="index.xml-body.1_div.1_div.1_div.2_div.2"><h5><span class="headingNumber">1.1.2.2. </span></h5><p>deinde, ut possit hoc aliquis emeritis iam stipendiis, profligatae aetatis, iure optimo facere et ad alios actus animum<span class="note" id="Note2"><span class="noteLabel">Note: </span>animum Ruhkopf: animos A.</span> referre virginum Vestalium more, quae annis inter officia divisis discunt facere sacra et cum didicerunt docent.</p></div></div><div class="textpart" id="index.xml-body.1_div.1_div.1_div.3"><h4><span class="headingNumber">1.1.3. </span></h4><div class="textpart" id="index.xml-body.1_div.1_div.1_div.3_div.1"><h5><span class="headingNumber">1.1.3.1. </span></h5><p> </p><p><span class="">chapter2 30</span> Hoc Stoicis quoque placere ostendam, non quia mihi legem dixerim nihil contra dictum Zenonis Chrysippive committere, sed quia res ipsa patitur me ire in illorum sententiam, quoniam si quis semper unius sequitur, non in curia sed in factione est. Utinam quidem iam tenerentur omnia et in aperto confessa veritas esset nihilque ex decretis mutaremus ! Nunc veritatem cum eis ipsis qui docent quaerimus.</p></div><div class="textpart" id="index.xml-body.1_div.1_div.1_div.3_div.2"><h5><span class="headingNumber">1.1.3.2. </span></h5><p>Duae maxime et in hac re dissident sectae, Epicureorum et Stoicorum, sed utraque ad otium diversa via mittit. Epicurus ait : " Non accedet ad rem publicam sapiens, nisi si quid intervenerit "; Zenon ait : " Accedet ad rem publicam, nisi si quid impedient." </p></div><div class="textpart" id="index.xml-body.1_div.1_div.1_div.3_div.3"><h5><span class="headingNumber">1.1.3.3. </span></h5><p>Alter otium ex proposito petit, <span class="pagebreak" id="index.xml-pb-d30e133">[Page p.186]</span> alter ex causa ; causa autem illa late patet. Si res publica corruptior est quam ut<span class="note" id="Note3"><span class="noteLabel">Note: </span>ut commonly supplied.</span> adiuvari possit, si occupata est malis, non nitetur sapiens in supervacuum nec se nihil profuturus impendet. Si parum habebit auctoritatis aut virium nec illum erit admissura res publica, si valetudo illum impediet,</p></div><div class="textpart" id="index.xml-body.1_div.1_div.1_div.3_div.4"><h5><span class="headingNumber">1.1.3.4. </span></h5><p>quomodo navem quassam non deduceret in mare, quomodo nomen in militiam non daret debilis, sic ad iter, quod inhabile sciet, non accedet. Potest ergo et ille, cui omnia adhuc in integro sunt, antequam ullas experiatur tempestates, in tuto subsistere et protinus commendare se bonis artibus et inlibatum otium exigere, virtutium cultor, quae exerceri etiam quietissimis possunt. </p></div><div class="textpart" id="index.xml-body.1_div.1_div.1_div.3_div.5"><h5><span class="headingNumber">1.1.3.5. </span></h5><p>Hoc nempe ab homine exigitur, ut prosit hominibus, si fieri potest, multis, si minus, paucis, si minus, proximis, si minus, sibi. Nam cum se utilem ceteris efficit, commune agit negotium. Quomodo qui se deteriorem facit non sibi tantummodo nocet, sed etiam omnibus eis, quibus melior factus prodesse potuisset, sic quis- quis bene de se meretur hoc ipso aliis prodest, quod illis profuturum parat. <span class="note" id="Note4"><span class="noteLabel">marg</span>1</span></p></div></div><div class="textpart" id="index.xml-body.1_div.1_div.1_div.4"><h4><span class="headingNumber">1.1.4. </span></h4><div class="textpart" id="index.xml-body.1_div.1_div.1_div.4_div.1"><h5><span class="headingNumber">1.1.4.1. </span></h5><p> </p><p><span class="">chapter2 31</span> Duas res publicas animo complectamur, alteram magnam et vere publicam, qua dii atque homines continentur, in qua non ad hunc angulum respicimus aut ad illum, sed terminos civitatis nostrae cum sole metimur; alteram, cui nos adscripsit condicio <span class="pagebreak" id="index.xml-pb-d30e155">[Page p.188]</span> nascendi. Haec aut Atheniensium erit aut Carthaginiensium,aut alterius alicuius urbis, quae non ad omnis pertineat homines sed ad certos. Quidam eodem tempore utrique rei publicae dant operam, maiori minorique, quidam tantum minori, quidam tantum maiori.</p></div><div class="textpart" id="index.xml-body.1_div.1_div.1_div.4_div.2"><h5><span class="headingNumber">1.1.4.2. </span></h5><p>Huic maiori rei publicae et in otio deservire possumus, immo vero nescio an in otio melius, ut quaeramus quid sit virtus, una pluresne sint ; natura an ars bonos viros faciat ; unum sit hoc, quod maria terrasque et mari ac terris inserta complectitur, an multa eiusmodi corpora deus sparserit; continua sit omnis et plena materia, ex qua cuncta gignuntur, an diducta et solidis inane permixtum ; qui sit deus ; deses opus suum spectet an tractet; utrumne extrinsecus illi circumfusus sit an toti inditus ; immortalis sit mundus an inter caduca et ad tempus nata numerandus. Haec qui contemplatur, quid deo praestat ? Ne tanta eius opera sine teste sit. </p></div></div><div class="textpart" id="index.xml-body.1_div.1_div.1_div.5"><h4><span class="headingNumber">1.1.5. </span></h4><div class="textpart" id="index.xml-body.1_div.1_div.1_div.5_div.1"><h5><span class="headingNumber">1.1.5.1. </span></h5><p>Solemus dicere summum bonum esse secundum naturam vivere. Natura nos ad utrumque genuit, et contemplationi rerum et actioni. </p><p><span class="">chapter2 32</span> Nunc id probemus, quod prius diximus. Quid porro ? Hoc non erit probatum, si se unusquisque consuluerit, quantam cupidinem habeat ignota noscendi, quam ad omnis fabulas excitetur ?</p></div><div class="textpart" id="index.xml-body.1_div.1_div.1_div.5_div.2"><h5><span class="headingNumber">1.1.5.2. </span></h5><p>Navigant quidam et <span class="pagebreak" id="index.xml-pb-d30e171">[Page p.190]</span> labores peregrinationis longissimae una mercede perpetiuntur cognoscendi aliquid abditum remotum- que. Haec res ad spectacula populos contrahit, haec cogit praeclusa rimari, secretiora exquirere, antiquitates evolvere, mores barbararum audire gentium.</p></div><div class="textpart" id="index.xml-body.1_div.1_div.1_div.5_div.3"><h5><span class="headingNumber">1.1.5.3. </span></h5><p>Curiosum nobis natura ingenium dedit et artis sibi ac pulchritudinis suae conscia spectatores nos tantis rerum spectaculis genuit, perditura fructum sui, si tam magna, tam clara, tam subtiliter ducta, tam nitida et non uno genere formosa soli- tudini ostenderet. </p></div><div class="textpart" id="index.xml-body.1_div.1_div.1_div.5_div.4"><h5><span class="headingNumber">1.1.5.4. </span></h5><p>Ut scias illam spectari voluisse, non tantum aspici, vide quem nobis locum dederit. In media nos sui parte constituit et circumspectum omnium nobis dedit; nec erexit tantummodo hominem, sed etiam habilem contemplationi factura, ut ab ortu sidera in occasum labentia prosequi posset et vultum suum circumferre cum toto, sublime fecit illi caput et collo flexili imposuit; deinde sena per diem, sena per noctem signa perducens nullam non partem sui explicuit, ut per haec, quae optulerat oculis eius, cupiditatem faceret etiam ceterorum. </p></div><div class="textpart" id="index.xml-body.1_div.1_div.1_div.5_div.5"><h5><span class="headingNumber">1.1.5.5. </span></h5><p>Nec enim omnia nec tanta visimus quanta sunt, sed acies nostra aperit sibi investigandi viam et fundamenta vero iacit, ut inquisitio transeat ex apertis in obscura et aliquid ipso mundo inveniat antiquius : unde ista sidera exierint ; quis fuerit <span class="pagebreak" id="index.xml-pb-d30e182">[Page p.192]</span> universi status, antequam singula in partes discederent ; quae ratio mersa et confusa diduxerit ; quis loca rebus adsignaverit, suapte natura gravia descenderint, evolaverint levia, an praeter nisum pondusque corporum altior aliqua vis legem singulis dixerit ; an illud verum sit, quo maxime probatur homines divini esse spiritus, partem ac veluti scintillas quasdam astrorum in terram desiluisse atque alieno loco haesisse.</p></div><div class="textpart" id="index.xml-body.1_div.1_div.1_div.5_div.6"><h5><span class="headingNumber">1.1.5.6. </span></h5><p>Cogitatio nostra caeli munimenta perrumpit nec contenta est id, quod ostenditur, scire. " Illud," inquit, "scrutor, quod ultra mundum iacet, utrumne profunda vastitas sit an et hoc ipsum terminis suis cludatur ; qualis sit habitus exclusis, informia et confusa sint, in omnem partem tantundem loci obtinentia, an et illa in aliquem cultum discripta sint ; huic cohaereant mundo, an longe ab hoc secesserint et hic vacuo volutentur ; individua sint, per quae struitur omne quod natum futurumque est, an continua eorum materia sit et per totum mutabilis ; utrum contraria inter se elementa sint, an non pugnent sed per diversa con- <span class="pagebreak" id="index.xml-pb-d30e187">[Page p.194]</span> Spirent."</p></div><div class="textpart" id="index.xml-body.1_div.1_div.1_div.5_div.7"><h5><span class="headingNumber">1.1.5.7. </span></h5><p>Ad haec quaerenda natus, aestima, quam non multum acceperit temporis, etiam si illud totum sibi vindicat. Cui licet nihil facilitate eripi, nihil neglegentia patiatur excidere, licet horas suas avarissime servet et usque in ultimum aetatis humanae terminum procedat nec quicquam illi ex eo, quod natura constituit, fortuna concutiat, tamen homo ad immortalium cognitionem nimis mortalis est. </p></div><div class="textpart" id="index.xml-body.1_div.1_div.1_div.5_div.8"><h5><span class="headingNumber">1.1.5.8. </span></h5><p>Ergo secundum naturam vivo, si totum me illi dedi, si illius admirator cultorque sum. Natura autem utrumque facere me voluit, et agere et contemplationi vacare. Utrumque facio, quoniam ne contemplatio quidem sine actione est. </p></div></div><div class="textpart" id="index.xml-body.1_div.1_div.1_div.6"><h4><span class="headingNumber">1.1.6. </span></h4><div class="textpart" id="index.xml-body.1_div.1_div.1_div.6_div.1"><h5><span class="headingNumber">1.1.6.1. </span></h5><p>"Sed refert," inquis, "an ad illam voluptatis causa accesseris nihil aliud ex illa petens quam adsiduam contemplationem sine exitu ; est enim dulcis et habet inlecebras suas." Adversus hoc tibi respondeo : aeque refert, quo animo civilem agas vitam, an semper inquietus sis nec tibi umquam sumas ullum tempus, quo ab humanis ad divina respicias. </p></div><div class="textpart" id="index.xml-body.1_div.1_div.1_div.6_div.2"><h5><span class="headingNumber">1.1.6.2. </span></h5><p>Quomodo res adpetere sine ullo virtutum amore et sine cultu ingeni ac nudas edere operas minime probabile est — misceri enim ista inter se et conseri debent—, sic imperfectum ac languidum bonum est in otium sine actu proiecta virtus, num- quam id, quod didicit, ostendens. </p></div><div class="textpart" id="index.xml-body.1_div.1_div.1_div.6_div.3"><h5><span class="headingNumber">1.1.6.3. </span></h5><p>Quis negat illam debere profectus suos in opere temptare, <span class="pagebreak" id="index.xml-pb-d30e205">[Page p.196]</span> nec tantum quid faciendum sit cogitare, sed etiam aliquando manum exercere et ea, quae meditata sunt, ad verum perducere ? Quodsi per ipsum sapientem non est mora, si non actor deest, sed agenda desunt, ecquid illi secum esse permittes ?</p></div><div class="textpart" id="index.xml-body.1_div.1_div.1_div.6_div.4"><h5><span class="headingNumber">1.1.6.4. </span></h5><p>Quo animo ad otium sapiens secedit ? Ut sciat se tum quoque ea acturum, per quae posteris prosit. Nos certe sumus qui dicimus et Zenonem et Chrysippum maiora egisse, quam si duxissent exercitus, gessissent honores, leges tulissent. Quas non uni civitati, sed toti humano generi tulerunt. Quid est ergo, quare tale otium non conveniat viro bono, per quod futura saecula ordinet nec apud paucos contionetur, sed apud omnis omnium gentium homines, quique sunt quique erunt ? </p></div><div class="textpart" id="index.xml-body.1_div.1_div.1_div.6_div.5"><h5><span class="headingNumber">1.1.6.5. </span></h5><p>Ad summam quaero, an ex praeceptis suis vixerint Cleanthes et Chrysippus et Zenon. Non<span class="note" id="Note5"><span class="noteLabel">Note: </span>non commonly added.</span> dubie respondebis sic illos vixisse, quemadmodum dixerant esse vivendum. Atqui nemo illorum rem publicam administravit. " Non fuit," inquis, " illis aut ea fortuna aut ea dignitas, quae admitti ad publicarum rerum tractationem solet." Sed idem nihilo minus non segnem egere vitam ; invenerunt, quemadmodum plus quies ipsorum hominibus prodesset quam aliorum discursus et sudor. Ergo nihilo minus hi multum egisse visi sunt, quamvis nihil publice agerent.</p></div></div><div class="textpart" id="index.xml-body.1_div.1_div.1_div.7"><h4><span class="headingNumber">1.1.7. </span></h4><div class="textpart" id="index.xml-body.1_div.1_div.1_div.7_div.1"><h5><span class="headingNumber">1.1.7.1. </span></h5><p>Praeterea tria genera sunt vitae, inter quae quod sit optimum quaeri solet. Unum voluptati <span class="pagebreak" id="index.xml-pb-d30e220">[Page p.198]</span> vacat, alterum contemplatione tertium actioni. Primum deposita contentione depositoque odio quod implacabile diversa sequentibus indiximus, videamus, ut haec omnia ad idem sub alio atque alio titulo perveniant. Nec ille, qui voluptatem probat, sine contemplatione est, nec ille, qui contemplationi inservit, sine voluptate est, nec ille, cuius vita actionibus destinata est, sine contemplatione est.</p></div><div class="textpart" id="index.xml-body.1_div.1_div.1_div.7_div.2"><h5><span class="headingNumber">1.1.7.2. </span></h5><p>" Plurimum," inquis, " discriminis est, utrum aliqua res propositum sit an propositi alterius accessio." Sit sane grande discrimen, tamen alterum sine altero non est. Nec ille sine actione contemplatus nec hic sine contemplatione agit, nec ille tertius, de quo male existimare consensimus, voluptatem inertem probat, sed eam, quam ratione efficit firmam sibi ; </p></div><div class="textpart" id="index.xml-body.1_div.1_div.1_div.7_div.3"><h5><span class="headingNumber">1.1.7.3. </span></h5><p>ita et haec ipsa voluptaria secta in actu est. Quidni in actu sit ? cum ipse dicat Epicurus aliquando se recessurum a voluptate, dolorem etiam adpetiturum, si aut voluptati imminebit paenitentia aut dolor minor pro graviore sumetur ? Quo pertinet haec dicere ? </p></div><div class="textpart" id="index.xml-body.1_div.1_div.1_div.7_div.4"><h5><span class="headingNumber">1.1.7.4. </span></h5><p>Ut appareat contemplationem placere omnibus ; alii petunt illam, nobis haec statio, non portus est. </p></div></div><div class="textpart" id="index.xml-body.1_div.1_div.1_div.8"><h4><span class="headingNumber">1.1.8. </span></h4><div class="textpart" id="index.xml-body.1_div.1_div.1_div.8_div.1"><h5><span class="headingNumber">1.1.8.1. </span></h5><p>Adice nunc,<span class="note" id="Note6"><span class="noteLabel">Note: </span>nunc Haase : nunc huc A.</span> quod e lege Chrysippi vivere otioso licet ; non dico, ut otium patiatur, sed ut eligat. Negant nostri sapientem ad quamlibet rem <span class="pagebreak" id="index.xml-pb-d30e238">[Page p.200]</span> publicam accessurum ; quid autem interest, quo- modo sapiens ad otium veniat, utrum quia res publica illi deest, an quia ipse rei publicae, si non ubivis futura res publica est? Semper autem deerit fastidiose quaerentibus. Interrogo, ad quam rem publicam sapiens sit accessurus. Ad Atheniensium, in qua Socrates damnatur, Aristoteles, ne damnetur, fugit ? in qua opprimit invidia virtutes ? Negabis mihi accessurum ad hanc rem publicam sapientem.</p></div><div class="textpart" id="index.xml-body.1_div.1_div.1_div.8_div.2"><h5><span class="headingNumber">1.1.8.2. </span></h5><p>Ad Carthaginiensium ergo rem publicam sapiens accedet, in qua adsidua seditio et optimo cuique infesta libertas est, summa aequi ac boni vilitas, adversus hostes inhumana crudelitas, etiam adversus suos hostilis ? Et hanc fugiet. </p></div><div class="textpart" id="index.xml-body.1_div.1_div.1_div.8_div.3"><h5><span class="headingNumber">1.1.8.3. </span></h5><p>Si percensere singulas voluero, nullam inveniam, quae sapientem aut quam sapiens pati possit. Quodsi non invenitur illa res publica, quam nobis fingimus, incipit omnibus esse otium necessarium, quia quod unum praeferri poterat otio, nusquam est. </p></div><div class="textpart" id="index.xml-body.1_div.1_div.1_div.8_div.4"><h5><span class="headingNumber">1.1.8.4. </span></h5><p>Si quis dicit optimum esse navigare, deinde negat navigandum in eo mari, in quo naufragia fieri soleant et frequenter subitae tempestates sint, quae rectorem in contrarium rapiant, puto hic me vetat navem solvere, quamquam<span class="note" id="Note7"><span class="noteLabel">Note: </span>quamquam Hermes: quam A.</span> laudet navigationem.</p></div></div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Seneca.
	    Date: 2009-01-01<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:10:49Z.
	       SAXON HE 9.8.0.5.
		 --></address></div></body></html>