<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>On Behalf of Aulus Caecina — Pro P. Quinctio, Pro Q. Roscio comoedo, Pro A. Caecina, De lege agraria contra Rullum, Pro C. Rabiro perduellionis reo, Pro L. Flacco, In L. Pisonem, Pro C. Rabiro Postumo — Machine readable text</title><meta name="author" content="M. Tullius Cicero" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="On Behalf of Aulus Caecina — Pro P. Quinctio, Pro Q. Roscio comoedo, Pro A. Caecina, De lege agraria contra Rullum, Pro C. Rabiro perduellionis reo, Pro L. Flacco, In L. Pisonem, Pro C. Rabiro Postumo — Machine readable text" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">On Behalf of Aulus Caecina — Pro P. Quinctio, Pro Q. Roscio comoedo, Pro A. Caecina, De lege agraria contra Rullum, Pro C. Rabiro perduellionis reo, Pro L. Flacco, In L. Pisonem, Pro C. Rabiro Postumo — Machine readable text</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a lang="lat" class="toc toc_0" href="#index.xml-body.1_div.1">PRO A. CAECINA ORATIO</a><ul class="toc"></ul></li></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span><span class="head">PRO A. CAECINA ORATIO</span></h2><span class="">chapter 1</span><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><p><span class="">para </span><span class="reg">si</span>, quantum in agro locisque desertis audacia potest, tantum in foro atque in iudiciis impudentia valeret, non minus nunc in causa cederet A. Caecina Sex. Aebuti impudentiae, quam tum in vi facienda cessit audaciae. <span class="reg">verum</span> et illud considerati hominis esse putavit, qua de re iure disceptari oporteret, armis non contendere, et hoc constantis, quicum vi et armis certare noluisset, eum iure iudicioque superare.</p></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><p><span class="reg">ac</span> mihi quidem cum audax praecipue fuisse videtur Aebutius in convocandis hominibus et armandis, tum impudens in iudicio, non solum quod in iudicium venire ausus est—nam id quidem tametsi improbe fit in aperta re, tamen malitia est iam usitatum—sed quod non dubitavit id ipsum quod arguitur confiteri; nisi forte hoc rationis habuit, quoniam, si facta vis esset moribus, superior in possessione retinenda non fuisset, quia contra ius moremque facta sit, A. Caecinam cum amicis metu perterritum profugisse; nunc quoque in iudicio si causa more institutoque omnium defendatur, nos inferiores in agendo non futuros; sin a consuetudine recedatur, se, quo impudentius egerit, hoc superiorem discessurum. <span class="reg">quasi</span> vero aut idem possit in iudicio improbitas quod in vi confidentia, aut nos non eo libentius tum audaciae cesserimus quo nunc impudentiae facilius obsisteremus.</p></div><div class="textpart" id="index.xml-body.1_div.1_div.3"><h3><span class="headingNumber">1.3. </span></h3><p><span class="reg">itaque</span> longe alia ratione, recuperatores, ad agendam causam hac actione venio atque initio veneram. <span class="reg">tum</span> enim nostrae causae spes erat posita in defensione mea, nunc in confessione adversarii, tum in nostris, nunc vero in illorum testibus; de quibus ego antea laborabam ne, si improbi essent, falsi aliquid dicerent, si probi existimarentur, quod dixissent probarent; nunc sum animo aequissimo. <span class="reg">si</span> enim sunt viri boni, me adiuvant, cum id iurati dicunt quod ego iniuratus insimulo; sin autem minus idonei, me non laedunt, cum eis sive creditur, <span class="add">⟨creditur⟩</span> hoc ipsum quod nos arguimus, sive fides non habetur, de adversarii testium fide derogatur.</p></div><span class="">chapter 2</span><div class="textpart" id="index.xml-body.1_div.1_div.4"><h3><span class="headingNumber">1.4. </span></h3><p><span class="">para </span><span class="reg">verum</span> tamen cum illorum actionem causae considero, non video quid impudentius dici possit, cum autem vestram in iudicando dubitationem, vereor ne id quod videntur impudenter fecisse astute et callide fecerint. <span class="reg">nam</span>, si negassent vim hominibus armatis esse factam, facile honestissimis testibus in re perspicua tenerentur; sin confessi essent et id quod nullo tempore iure fieri potest tum ab se iure factum esse defenderent, sperarunt, id quod adsecuti sunt, se iniecturos vobis causam deliberandi et iudicandi iustam moram ac religionem. <span class="reg">simul</span> illud quod indignissimum est futurum arbitrati sunt, ut in hac causa non de improbitate Sex. Aebuti, sed de iure civili iudicium fieri videretur. <span class="reg">qua</span> in re, si mihi esset unius A.</p></div><div class="textpart" id="index.xml-body.1_div.1_div.5"><h3><span class="headingNumber">1.5. </span></h3><p>Caecinae causa agenda, profiterer satis idoneum esse me defensorem, propterea quod fidem meam diligentiamque praestarem; quae cum sunt in actore causae, nihil est in re praesertim aperta ac simplici quod excellens ingenium requiratur. <span class="reg">sed</span> cum de eo mihi iure dicendum sit, quod pertineat ad omnis, quodque constitutum sit a maioribus, conservatum usque ad hoc tempus, quo sublato non solum pars aliqua iuris deminuta, sed etiam vis ea quae iuri maxime est adversaria iudicio confirmata esse videatur, video summi ingeni causam esse, non ut id demonstretur quod ante oculos est sed ne, si quis vobis error in tanta re sit obiectus, omnes potius me arbitrentur causae quam vos religioni vestrae defuisse. <span class="reg">quamquam</span> ego mihi sic persuadeo,</p></div><div class="textpart" id="index.xml-body.1_div.1_div.6"><h3><span class="headingNumber">1.6. </span></h3><p>recuperatores, non vos tam propter iuris obscuram dubiamque rationem bis iam de eadem causa dubitasse quam, quod videtur ad summam illius existimationem hoc iudicium pertinere, moram ad condemnandum quaesisse simul et illi spatium ad sese conligendum dedisse. <span class="reg">quod</span> quoniam iam in consuetudinem venit et id viri boni vestri similes in iudicando faciunt, reprehendendum fortasse minus, querendum vero magis etiam videtur, ideo quod omnia iudicia aut distrahendarum controversiarum aut puniendorum maleficiorum causa reperta sunt, quorum alterum levius est, propterea quod et minus laedit et persaepe disceptatore domestico diiudicatur, alterum est vehementissimum, quod et ad graviores res pertinet et non honorariam operam amici, sed severitatem iudicis ac vim requirit.</p></div><div class="textpart" id="index.xml-body.1_div.1_div.7"><h3><span class="headingNumber">1.7. </span></h3><p><span class="reg">quod</span> est gravius, et cuius rei causa maxime iudicia constituta sunt, id iam mala consuetudine dissolutum est. <span class="reg">nam</span> ut quaeque res est turpissima, sic maxime et maturissime vindicanda est, at eadem, quia existimationis periculum est, tardissime iudicatur. <span class="">chapter 3</span><span class="reg">qui</span> igitur convenit, quae causa fuerit ad constituendum iudicium, eandem moram esse ad iudicandum? <span class="reg">si</span> quis quod spopondit, qua in re verbo se uno obligavit, id non facit, maturo iudicio sine ulla religione iudicis condemnatur; qui per tutelam aut societatem aut rem mandatam aut fiduciae rationem fraudavit quempiam, in eo quo delictum maius est, eo poena est tardior?</p></div><div class="textpart" id="index.xml-body.1_div.1_div.8"><h3><span class="headingNumber">1.8. </span></h3><p>'<span class="reg">est</span> enim turpe iudicium.' <span class="reg">ex</span> facto quidem turpi. <span class="reg">videte</span> igitur quam inique accidat, quia res indigna sit, ideo turpem existimationem sequi; quia turpis existimatio sequatur, ideo rem indignam non vindicari. <span class="reg">ac</span> si qui mihi hoc iudex recuperatorve dicat: 'potuisti enim leviore actione confligere, potuisti ad tuum ius faciliore et commodiore iudicio pervenire; qua re aut muta actionem aut noli mihi instare ut iudicem tamen,' is aut timidior videatur quam fortem, aut cupidior quam sapientem iudicem esse aequum est, si aut mihi praescribat quem ad modum meum ius persequar, aut ipse id quod ad se delatum sit non audeat iudicare. <span class="reg">etenim</span> si praetor is qui iudicia dat numquam petitori praestituit qua actione illum uti velit, videte quam iniquum sit constituta iam re iudicem quid agi potuerit aut quid possit, non quid actum sit quaerere.</p></div><div class="textpart" id="index.xml-body.1_div.1_div.9"><h3><span class="headingNumber">1.9. </span></h3><p><span class="reg">verum</span> tamen nimiae vestrae benignitati pareremus, si alia ratione ius nostrum recuperare possemus. <span class="reg">nunc</span> vero quis est qui aut vim hominibus armatis factam relinqui putet oportere aut eius rei leviorem actionem nobis aliquam demonstrare possit? <span class="reg">ex</span> quo genere peccati, ut illi clamitant, vel iniuriarum vel capitis iudicia constituta sunt, in eo potestis atrocitatem nostram reprehendere, cum videatis nihil aliud actum nisi possessionem per interdictum esse repetitam? <span class="">chapter 4</span><span class="reg">verum</span>, sive vos existimationis illius periculum sive iuris dubitatio tardiores fecit adhuc ad iudicandum, alterius rei causam vosmet ipsi iam vobis saepius prolato iudicio sustulistis, alterius ego vobis hodierno die causam profecto auferam, ne diutius de controversia nostra ac de communi iure dubitetis.</p></div><div class="textpart" id="index.xml-body.1_div.1_div.10"><h3><span class="headingNumber">1.10. </span></h3><p><span class="reg">et</span> si forte videbor altius initium rei demonstrandae petisse quam me ratio iuris eius de quo iudicium est et natura causae coegerit, quaeso ut ignoscatis. <span class="reg">non</span> enim minus laborat A. Caecina ne summo iure egisse quam ne certum ius non obtinuisse videatur. <span class="">para </span>M. Fulcinius fuit, recuperatores, e municipio Tarquiniensi; qui et domi suae cum primis honestus existimatus est et Romae argentariam non ignobilem fecit. <span class="reg">is</span> habuit in matrimonio Caesenniam, eodem e municipio summo loco natam et probatissimam feminam, sicut et vivus ipse multis rebus ostendit et in morte sua testamento declaravit.</p></div><div class="textpart" id="index.xml-body.1_div.1_div.11"><h3><span class="headingNumber">1.11. </span></h3><p><span class="reg">huic</span> Caesenniae fundum in agro Tarquiniensi vendidit temporibus illis difficillimis solutionis; cum uteretur uxoris dote numerata, quo mulieri res esset cautior, curavit ut in eo fundo dos conlocaretur. <span class="reg">aliquanto</span> post iam argentaria dissoluta Fulcinius huic fundo uxoris continentia quaedam praedia atque adiuncta mercatur. <span class="reg">moritur</span> Fulcinius—multa enim, quae sunt in re, quia remota sunt a causa, praetermittam—testamento facit heredem quem habebat e Caesennia filium; usum et fructum omnium bonorum suorum Caesenniae legat ut frueretur una cum filio.</p></div><div class="textpart" id="index.xml-body.1_div.1_div.12"><h3><span class="headingNumber">1.12. </span></h3><p>Magnus honos viri iucundus mulieri fuisset, si diuturnum esse licuisset; frueretur enim bonis cum eo quem suis bonis heredem esse cupiebat et ex quo maximum fructum ipsa capiebat. <span class="reg">sed</span> hunc fructum mature fortuna ademit. <span class="reg">nam</span> brevi tempore M. Fulcinius adulescens mortuus est; heredem P. Caesennium fecit; uxori grande pondus argenti matrique partem maiorem bonorum legavit. <span class="reg">itaque</span> in partem mulieres vocatae sunt.</p></div><span class="">chapter 5</span><div class="textpart" id="index.xml-body.1_div.1_div.13"><h3><span class="headingNumber">1.13. </span></h3><p><span class="">para </span>Cum esset haec auctio hereditaria constituta, Aebutius iste, qui iam diu Caesenniae viduitate ac solitudine aleretur ac se in eius familiaritatem insinuasset, hac ratione ut cum aliquo suo compendio negotia mulieris, si qua acciderent, controversiasque susciperet, versabatur eo quoque tempore in his rationibus auctionis et partitionis atque etiam se ipse inferebat et intro dabat et in eam opinionem Caesenniam adducebat ut mulier imperita nihil putaret agi callide posse, ubi non adesset Aebutius.</p></div><div class="textpart" id="index.xml-body.1_div.1_div.14"><h3><span class="headingNumber">1.14. </span></h3><p><span class="reg">quam</span> personam iam ex cotidiana vita cognostis, recuperatores, mulierum adsentatoris, cognitoris viduarum, defensoris nimium litigiosi, contriti ad <span class="reg">regiam</span>, inepti ac stulti inter viros, inter mulieres periti iuris et callidi, hanc personam imponite Aebutio. <span class="reg">is</span> enim Caesenniae fuit Aebutius—ne forte quaeratis, num propinquus?—nihil alienius—amicus a patre aut a viro traditus? —nihil minus—quis igitur? ille, ille quem supra deformavi, voluntarius amicus mulieris non necessitudine aliqua, sed ficto officio simulataque sedulitate coniunctus magis opportuna opera non numquam quam aliquando fideli.</p></div><div class="textpart" id="index.xml-body.1_div.1_div.15"><h3><span class="headingNumber">1.15. </span></h3><p>Cum esset, ut dicere institueram, constituta auctio Romae, suadebant amici cognatique Caesenniae, id quod ipsi quoque mulieri veniebat in mentem, quoniam potestas esset emendi fundum illum Fulcinianum, qui fundo eius antiquo continens esset, nullam esse rationem amittere eius modi occasionem, cum ei praesertim pecunia ex partitione deberetur; nusquam posse eam melius conlocari. <span class="reg">itaque</span> hoc mulier facere constituit; mandat ut fundum sibi emat,—cui tandem? —cui putatis? an non in mentem vobis venit omnibus illius hoc munus esse ad omnia mulieris negotia parati, sine quo nihil satis caute, nihil satis callide posset agi?</p></div><span class="">chapter 6</span><div class="textpart" id="index.xml-body.1_div.1_div.16"><h3><span class="headingNumber">1.16. </span></h3><p><span class="reg">recte</span> attenditis. Aebutio negotium datur. <span class="reg">adest</span> ad tabulam, licetur Aebutius; deterrentur emptores multi partim gratia Caesenniae, partim etiam pretio. <span class="reg">fundus</span> addicitur Aebutio; pecuniam argentario promittit Aebutius; quo testimonio nunc vir optimus utitur sibi emptum esse. <span class="reg">quasi</span> vero aut nos ei negemus addictum aut tum quisquam fuerit qui dubitaret quin emeretur Caesenniae, cum id plerique scirent, omnes fere audissent, <span class="add">⟨qui non audisset,⟩</span> is coniectura adsequi posset, cum pecunia Caesenniae ex illa hereditate deberetur, eam porro in praediis conlocari maxime expediret, essent autem praedia quae mulieri maxime convenirent, ea venirent, liceretur is quem Caesenniae dare operam nemo miraretur, sibi emere nemo posset suspicari. <span class="reg">hac</span> emptione facta pecunia solvitur a Caesennia;</p></div><div class="textpart" id="index.xml-body.1_div.1_div.17"><h3><span class="headingNumber">1.17. </span></h3><p>cuius rei putat iste rationem reddi non posse quod ipse tabulas averterit; se autem habere argentarii tabulas in quibus sibi expensa pecunia lata sit acceptaque relata. <span class="reg">quasi</span> id aliter fieri oportuerit. Cum omnia ita facta essent, quem ad modum nos defendimus, Caesennia fundum possedit locavitque; neque ita multo post A. Caecinae nupsit. Vt in pauca conferam, testamento facto mulier moritur; facit heredem ex deunce et semuncia Caecinam, ex duabus sextulis M. Fulcinium, libertum superioris viri, Aebutio sextulam aspergit. <span class="reg">hanc</span> sextulam illa mercedem isti esse voluit adsiduitatis et molestiae si quam ceperat. <span class="reg">iste</span> autem hac sextula se ansam retinere omnium controversiarum putat.</p></div><span class="">chapter 7</span><div class="textpart" id="index.xml-body.1_div.1_div.18"><h3><span class="headingNumber">1.18. </span></h3><p><span class="">para </span><span class="reg">iam</span> principio ausus est dicere non posse heredem esse Caesenniae Caecinam, quod is deteriore iure esset quam ceteri cives propter incommodum Volaterranorum calamitatemque civilem. <span class="reg">itaque</span> homo timidus imperitusque, qui neque animi neque consili satis haberet, non putavit esse tanti hereditatem ut de civitate in dubium veniret; concessit, credo, Aebutio, quantum vellet de Caesenniae bonis ut haberet. <span class="reg">immo</span>, ut viro forti ac sapienti dignum fuit, ita calumniam stultitiamque eius obtrivit ac contudit.</p></div><div class="textpart" id="index.xml-body.1_div.1_div.19"><h3><span class="headingNumber">1.19. </span></h3><p><span class="reg">in</span> possessione bonorum cum esset, et cum iste sextulam suam nimium exaggeraret, nomine heredis arbitrum familiae herciscundae postulavit. <span class="reg">atque</span> illis paucis diebus, postea quam videt nihil se ab A. Caecina posse litium terrore abradere, homini Romae in foro denuntiat fundum illum de quo ante dixi, cuius istum emptorem demonstravi fuisse mandatu Caesenniae, suum esse seseque sibi emisse. <span class="reg">quid</span> ais? istius ille fundus est quem sine ulla controversia quadriennium, hoc est ex quo tempore fundus veniit, quoad vixit, possedit Caesennia? 'Vsus enim,' inquit, 'eius fundi et fructus testamento viri fuerat Caesenniae.'</p></div><div class="textpart" id="index.xml-body.1_div.1_div.20"><h3><span class="headingNumber">1.20. </span></h3><p>Cum hoc novae litis genus tam malitiose intenderet, placuit Caecinae de amicorum sententia constituere, quo die in rem praesentem veniretur et de fundo Caecina moribus deduceretur. <span class="reg">conloquuntur</span>; dies ex utriusque commodo sumitur. Caecina cum amicis ad diem venit in castellum Axiam, a quo loco fundus is de quo agitur non longe abest. <span class="reg">ibi</span> certior fit a pluribus homines permultos liberos atque servos coegisse et armasse Aebutium. Cum id partim mirarentur, partim non crederent, ecce ipse Aebutius in castellum venit; denuntiat Caecinae se armatos habere; abiturum eum non esse, si accessisset. Caecinae placuit et amicis, quoad videretur salvo capite fieri posse, experiri tamen.</p></div><div class="textpart" id="index.xml-body.1_div.1_div.21"><h3><span class="headingNumber">1.21. </span></h3><p><span class="reg">de</span> castello descendunt, in fundum proficiscuntur. <span class="reg">videtur</span> temere commissum, verum, ut opinor, hoc fuit causae: tam temere istum re commissurum quam verbis minitabatur nemo putavit. <span class="">chapter 8</span><span class="reg">atque</span> iste ad omnis introitus qua adiri poterat non modo in eum fundum de quo erat controversia, sed etiam in illum proximum de quo nihil ambigebatur armatos homines opponit. <span class="reg">itaque</span> primo cum in antiquum fundum ingredi vellet, quod ea proxime accedi poterat, frequentes armati obstiterunt.</p></div><div class="textpart" id="index.xml-body.1_div.1_div.22"><h3><span class="headingNumber">1.22. </span></h3><p><span class="reg">quo</span> loco depulsus Caecina tamen qua potuit ad eum fundum profectus <span class="add">⟨est⟩</span> in quo ex conventu vim fieri oportebat; eius autem fundi extremam partem oleae derecto ordine definiunt. <span class="reg">ad</span> eas cum accederetur, iste cum omnibus copiis praesto fuit servumque suum nomine Antiochum ad se vocavit et voce clara imperavit ut eum qui illum olearum ordinem intrasset occideret. <span class="reg">homo</span> mea sententia prudentissimus Caecina tamen in hac re plus mihi animi quam consili videtur habuisse. <span class="reg">nam</span> cum et armatorum multitudinem videret et eam vocem Aebuti quam commemoravi audisset, tamen accessit propius et iam ingrediens intra finem eius loci quem oleae terminabant impetum armati Antiochi ceterorumque tela atque incursum refugit. <span class="reg">eodem</span> tempore se in fugam conferunt amici advocatique eius metu perterriti, quem ad modum illorum testem dicere audistis.</p></div><div class="textpart" id="index.xml-body.1_div.1_div.23"><h3><span class="headingNumber">1.23. </span></h3><p><span class="reg">his</span> rebus ita gestis P. Dolabella praetor interdixit, ut est consuetudo, <span class="quote">‘de vi hominibvs ar’</span><span class="quote">‘matis’</span> sine ulla exceptione, tantum ut unde deiecisset restitueret. <span class="reg">restituisse</span> se dixit. <span class="add">⟨<span class="reg">sponsio</span> facta est. <span class="reg">hac</span> de⟩</span> sponsione vobis iudicandum est. <span class="">chapter 9</span> <span class="">para </span><span class="reg">maxime</span> fuit optandum Caecinae, recuperatores, ut controversiae nihil haberet, secundo loco ut ne cum tam improbo homine, tertio ut cum tam stulto haberet. <span class="reg">etenim</span> non minus nos stultitia illius sublevat quam laedit improbitas. <span class="reg">improbus</span> fuit, quod homines coegit, armavit, coactis armatisque vim fecit. <span class="reg">laesit</span> in eo Caecinam, sublevat ibidem; nam in eas ipsas res quas improbissime fecit testimonia sumpsit et eis in causa testimoniis utitur.</p></div><div class="textpart" id="index.xml-body.1_div.1_div.24"><h3><span class="headingNumber">1.24. </span></h3><p><span class="reg">itaque</span> mihi certum est, recuperatores, ante quam ad meam defensionem meosque testis venio, illius uti confessione et testimoniis; qui confitetur atque ita libenter confitetur ut non solum fateri sed etiam profiteri videatur, recuperatores: 'convocavi homines, coegi, armavi, terrore mortis ac periculo capitis ne accederes obstiti; ferro,' inquit, 'ferro'—et hoc dicit in iudicio—'te reieci atque proterrui.' <span class="reg">quid</span>? testes quid aiunt? P. Vetilius, propinquus Aebuti, se Aebutio cum armatis servis venisse advocatum. <span class="reg">quid</span> praeterea? <span class="reg">fuisse</span> compluris armatos. <span class="reg">quid</span> aliud? <span class="reg">minatum</span> esse Aebutium Caecinae. <span class="reg">quid</span> ego de hoc teste dicam nisi hoc, recuperatores, ut ne idcirco minus ei credatis quod homo minus idoneus habetur, sed ideo credatis quod ex illa parte id dicit quod illi causae maxime sit alienum? A.</p></div><div class="textpart" id="index.xml-body.1_div.1_div.25"><h3><span class="headingNumber">1.25. </span></h3><p>Terentius, alter testis, non modo Aebutium sed etiam se pessimi facinoris arguit. <span class="reg">in</span> Aebutium hoc dicit, armatos homines fuisse, de se autem hoc praedicat, Antiocho, Aebuti servo, se imperasse ut in Caecinam advenientem cum ferro invaderet. <span class="reg">quid</span> loquar amplius de hoc homine? <span class="reg">in</span> quem ego hoc dicere, cum rogarer a Caecina, numquam volui, ne arguere illum rei capitalis viderer, de eo dubito nunc quo modo aut loquar aut taceam, cum ipse hoc de se iuratus praedicet.</p></div><div class="textpart" id="index.xml-body.1_div.1_div.26"><h3><span class="headingNumber">1.26. </span></h3><p><span class="reg">deinde</span> L. Caelius non solum Aebutium cum armatis dixit fuisse compluribus verum etiam cum advocatis perpaucis eo venisse Caecinam. <span class="">chapter 10</span><span class="reg">de</span> hoc ego teste detraham? cui aeque ac meo testi ut credatis postulo. P. Memmius secutus est qui suum non parvum beneficium commemoravit in amicos Caecinae, quibus sese viam per fratris sui fundum dedisse dixit qua effugere possent, cum essent omnes metu perterriti. <span class="reg">huic</span> ego testi gratias agam, quod et in re misericordem se praebuerit et in testimonio religiosum.</p></div><div class="textpart" id="index.xml-body.1_div.1_div.27"><h3><span class="headingNumber">1.27. </span></h3><p>A. Atilius et eius filius L. Atilius et armatos ibi fuisse et se suos servos adduxisse dixerunt; etiam hoc amplius: cum Aebutius Caecinae malum minaretur, ibi tum Caecinam postulasse ut moribus deductio fieret. <span class="reg">hoc</span> idem P. Rutilius dixit, et eo libentius dixit ut aliquando in iudicio eius testimonio creditum putaretur. <span class="reg">duo</span> praeterea testes nihil de vi, sed de re ipsa atque emptione fundi dixerunt; P. Caesennius, auctor fundi, non tam auctoritate gravi quam corpore, et argentarius Sex. Clodius cui cognomen est Phormio, nec minus niger nec minus confidens quam ille Terentianus est Phormio, nihil de vi dixerunt, nihil praeterea quod ad vestrum iudicium pertineret.</p></div><div class="textpart" id="index.xml-body.1_div.1_div.28"><h3><span class="headingNumber">1.28. </span></h3><p>Decimo vero loco testis exspectatus et ad extremum reservatus dixit, senator populi Romani, splendor ordinis, decus atque ornamentum iudiciorum, exemplar antiquae religionis, Fidiculanius Falcula; qui cum ita vehemens acerque venisset ut non modo Caecinam periurio suo laederet sed etiam mihi videretur irasci, ita eum placidum mollemque reddidi, ut non auderet, sicut meministis, iterum dicere quot milia fundus suus abesset ab urbe. <span class="reg">nam</span> cum dixisset minus iↄↄↄ, populus cum risu adclamavit ipsa esse. <span class="reg">meminerant</span> enim omnes quantum in Albiano iudicio accepisset.</p></div><div class="textpart" id="index.xml-body.1_div.1_div.29"><h3><span class="headingNumber">1.29. </span></h3><p><span class="reg">in</span> eum quid dicam nisi id quod negare non possit, venisse in consilium publicae quaestionis, cum eius consili iudex non esset, et in eo consilio, cum causam non audisset et potestas esset ampliandi, dixisse sibi liquere; cum de incognita re iudicare voluisset, maluisse condemnare quam absolvere; cum, si uno minus damnarent, condemnari reus non posset, non ad cognoscendam causam sed ad explendam damnationem praesto fuisse? Vtrum gravius aliquid in quempiam dici potest quam ad hominem condemnandum quem numquam vidisset neque audisset adductum esse pretio? an certius quicquam obici potest quam quod is cui obicitur ne nutu quidem infirmare conatur?</p></div><div class="textpart" id="index.xml-body.1_div.1_div.30"><h3><span class="headingNumber">1.30. </span></h3><p><span class="reg">verum</span> tamen is testis, —ut facile intellegeretis eum non adfuisse animo, cum causa ab illis ageretur testesque dicerent, sed tantisper de aliquo reo cogitasse—cum omnes ante eum dixissent testes armatos cum Aebutio fuisse compluris, solus dixit non fuisse. <span class="reg">visus</span> est mihi primo veterator intellegere praeclare quid causae obstaret, et tantum modo errare, quod omnis testis infirmaret qui ante eum dixissent: cum subito, ecce idem qui solet, duos solos servos armatos fuisse dixit. <span class="">chapter 11</span><span class="reg">quid</span> huic tu homini facias? nonne concedas interdum ut excusatione summae stultitiae summae improbitatis odium deprecetur?</p></div><div class="textpart" id="index.xml-body.1_div.1_div.31"><h3><span class="headingNumber">1.31. </span></h3><p>Vtrum, recuperatores, his testibus non credidistis, cum quid liqueret non habuistis? at controversia non erat quin verum dicerent. <span class="reg">an</span> in coacta multitudine, in armis, in telis, in praesenti metu mortis perspicuoque periculo caedis dubium vobis fuit inesse vis aliqua videretur necne? <span class="reg">quibus</span> igitur in rebus vis intellegi potest, si in his non intellegetur? <span class="reg">an</span> vero illa defensio vobis praeclara visa est: '<span class="reg">non</span> deieci, sed obstiti; non enim sum passus in fundum ingredi, sed armatos homines opposui, ut intellegeres, si in fundo pedem posuisses, statim tibi esse pereundum?' <span class="reg">quid</span> ais? is qui armis proterritus, fugatus, pulsus est, non videtur esse deiectus?</p></div><div class="textpart" id="index.xml-body.1_div.1_div.32"><h3><span class="headingNumber">1.32. </span></h3><p><span class="reg">posterius</span> de verbo videbimus; nunc rem ipsam ponamus quam illi non negant et eius rei ius actionemque quaeramus. <span class="">para </span><span class="reg">est</span> haec res posita quae ab adversario non negatur, Caecinam, cum ad constitutam diem tempusque venisset ut vis ac deductio moribus fieret, pulsum prohibitumque esse vi coactis hominibus et armatis. Cum hoc constet, ego, homo imperitus iuris, ignarus negotiorum ac litium, hanc puto me habere actionem, ut per interdictum meum ius teneam atque iniuriam tuam persequar. <span class="reg">fac</span> in hoc errare me nec ullo modo posse per hoc interdictum id adsequi quod velim; te uti in hac re magistro volo.</p></div><div class="textpart" id="index.xml-body.1_div.1_div.33"><h3><span class="headingNumber">1.33. </span></h3><p><span class="reg">quaero</span> sitne aliqua huius rei actio an nulla. <span class="reg">convocari</span> homines propter possessionis controversiam non oportet, armari multitudinem iuris retinendi causa non convenit; nec iuri quicquam tam inimicum quam vis nec aequitati quicquam tam infestum est quam convocati homines et armati. <span class="">chapter 12</span><span class="reg">quod</span> cum ita sit resque eius modi sit ut in primis a magistratibus animadvertenda videatur, iterum quaero sitne eius rei aliqua actio an nulla. <span class="reg">nullam</span> esse dices? <span class="reg">audire</span> cupio, qui in pace et otio, cum manum fecerit, copias pararit, multitudinem hominum coegerit, armarit, instruxerit, homines inermos qui ad constitutum experiendi iuris gratia venissent armis, viris, terrore periculoque mortis reppulerit, fugarit, averterit, hoc dicat:</p></div><div class="textpart" id="index.xml-body.1_div.1_div.34"><h3><span class="headingNumber">1.34. </span></h3><p>'<span class="reg">feci</span> equidem quae dicis omnia, et ea sunt et turbulenta et temeraria et periculosa. <span class="reg">quid</span> ergo est? impune feci; nam quid agas mecum ex iure civili ac praetorio non habes.' <span class="reg">itane</span> vero? recuperatores, hoc vos audietis et apud vos dici patiemini saepius? Cum maiores nostri tanta diligentia prudentiaque fuerint ut omnia omnium non modo tantarum rerum sed etiam tenuissimarum iura statuerint persecutique sint, hoc genus unum vel maximum praetermitterent, ut, si qui me exire domo mea coegisset armis, haberem actionem, si qui introire prohibuisset, non haberem? <span class="reg">nondum</span> de Caecinae causa disputo, nondum de iure possessionis nostrae loquor; tantum de tua defensione, C.</p></div><div class="textpart" id="index.xml-body.1_div.1_div.35"><h3><span class="headingNumber">1.35. </span></h3><p>Piso, quaero. <span class="reg">quoniam</span> ita dicis et ita constituis, si Caecina, cum in fundo esset, inde deiectus esset, tum per hoc interdictum eum restitui oportuisse; nunc vero deiectum nullo modo esse inde ubi non fuerit; hoc interdicto nihil nos adsecutos esse: quaero, si te hodie domum tuam redeuntem coacti homines et armati non modo limine tectoque aedium tuarum sed primo aditu vestibuloque prohibuerint, quid acturus sis. <span class="reg">monet</span> amicus meus te, L. Calpurnius, ut idem dicas quod ipse antea dixit, iniuriarum. <span class="reg">quid</span> ad causam possessionis, quid ad restituendum eum quem oportet restitui, quid denique ad ius civile, aut ad praetoris notionem atque animadversionem? <span class="reg">ages</span> iniuriarum. <span class="reg">plus</span> tibi ego largiar; non solum egeris verum etiam condemnaris licet; num quid magis possidebis? actio enim iniuriarum non ius possessionis adsequitur sed dolorem imminutae libertatis iudicio poenaque mitigat.</p></div><span class="">chapter 13</span><div class="textpart" id="index.xml-body.1_div.1_div.36"><h3><span class="headingNumber">1.36. </span></h3><p><span class="reg">praetor</span> interea, Piso, tanta de re tacebit? quem ad modum te restituat in aedis tuas non habebit? <span class="reg">qui</span> dies totos aut vim fieri vetat aut restitui factam iubet, qui de fossis, de cloacis, de minimis aquarum itinerumque controversiis interdicit, is repente obmutescet, in atrocissima re quid faciat non habebit? et C. Pisoni domo tectisque suis prohibito, <span class="add">⟨prohibito⟩</span> inquam, per homines coactos et armatos, praetor quem ad modum more et exemplo opitulari possit non habebit? <span class="reg">quid</span> enim dicet, aut quid tu tam insigni accepta iniuria postulabis? 'Vnde vi prohibitus?' <span class="reg">sic</span> nemo umquam interdixit; novum est, non dico inusitatum, verum omnino inauditum. 'Vnde deiectus?' <span class="reg">quid</span> proficies, cum illi hoc respondebunt tibi quod tu nunc mihi, armatis se tibi obstitisse ne in aedis accederes; deici porro nullo modo potuisse qui non accesserit?</p></div><div class="textpart" id="index.xml-body.1_div.1_div.37"><h3><span class="headingNumber">1.37. </span></h3><p>'<span class="reg">deicior</span> ego,' inquis, 'si quis meorum deicitur omnino.' <span class="reg">iam</span> bene agis; a verbis enim recedis et aequitate uteris. <span class="reg">nam</span> verba quidem ipsa si sequi volumus, quo modo tu deiceris, cum servus tuus deicitur? <span class="reg">verum</span> ita est uti dicis; te deiectum debeo intellegere, etiam si tactus non fueris. <span class="reg">nonne</span>? <span class="reg">age</span> nunc, si ne tuorum quidem quisquam loco motus erit atque omnes in aedibus adservati ac retenti, tu solus prohibitus et a tuis aedibus vi atque armis proterritus, utrum hanc actionem habebis qua nos usi sumus, an aliam quampiam, an omnino nullam? <span class="reg">nullam</span> esse actionem dicere in re tam insigni tamque atroci neque prudentiae neque auctoritatis tuae est; alia si quae forte est quae nos fugerit, dic quae sit; cupio discere.</p></div><div class="textpart" id="index.xml-body.1_div.1_div.38"><h3><span class="headingNumber">1.38. </span></h3><p><span class="reg">haec</span> si est qua nos usi sumus te iudice vincamus necesse est. <span class="reg">non</span> enim vereor ne hoc dicas, in eadem causa eodem interdicto te oportere restitui, Caecinam non oportere. <span class="reg">etenim</span> cui non perspicuum est ad incertum revocari bona, fortunas, possessiones omnium, si ulla ex parte sententia huius interdicti deminuta aut infirmata sit, si auctoritate virorum talium vis armatorum hominum iudicio approbata videatur, in quo iudicio non de armis dubitatum sed de verbis quaesitum esse dicatur? <span class="reg">isne</span> apud vos obtinebit causam suam qui se ita defenderit: 'reieci ego te armatis hominibus, non deieci,' ut tantum facinus non in aequitate defensionis, sed in una littera latuisse videatur?</p></div><div class="textpart" id="index.xml-body.1_div.1_div.39"><h3><span class="headingNumber">1.39. </span></h3><p><span class="reg">huiusce</span> rei vos statuetis nullam esse actionem, nullum experiendi ius constitutum, qui obstiterit armatis hominibus, qui multitudine coacta non introitu, sed omnino aditu quempiam prohibuerit? <span class="">chapter 14</span><span class="reg">quid</span> ergo? hoc quam habet vim, ut distare aliquid aut ex aliqua parte differre videatur, utrum, pedem cum intulero atque in possessione vestigium fecero, tum expellar ac deiciar, an eadem vi et isdem armis mihi ante occurratur, ne non modo intrare verum aspicere aut aspirare possim? <span class="reg">quid</span> hoc ab illo differt, ut ille cogatur restituere qui ingressum expulerit, ille qui ingredientem reppulerit non cogatur?</p></div><div class="textpart" id="index.xml-body.1_div.1_div.40"><h3><span class="headingNumber">1.40. </span></h3><p><span class="reg">videte</span>, per deos immortalis! quod ius nobis, quam condicionem vobismet ipsis, quam denique civitati legem constituere velitis. <span class="reg">huiusce</span> generis una est actio per hoc interdictum quo nos usi sumus constituta; ea si nihil valet aut si ad hanc rem non pertinet, quid neglegentius aut quid stultius maioribus nostris dici potest, qui aut tantae rei praetermiserint actionem aut eam constituerint quae nequaquam satis verbis causam et rationem iuris amplecteretur? <span class="reg">hoc</span> est periculosum, dissolvi hoc interdictum, est captiosum omnibus rem ullam constitui eius modi quae, cum armis gesta sit, rescindi iure non possit; verum tamen illud est turpissimum, tantae stultitiae prudentissimos homines condemnari, ut vos iudicetis huius rei ius atque actionem in mentem maioribus nostris non venisse.</p></div><div class="textpart" id="index.xml-body.1_div.1_div.41"><h3><span class="headingNumber">1.41. </span></h3><p><span class="">para </span>'<span class="reg">queramur</span>,' inquit, 'licet; tamen hoc interdicto Aebutius non tenetur.' <span class="reg">quid</span> ita? '<span class="reg">quod</span> vis Caecinae facta non est.' <span class="reg">dici</span> in hac causa potest, ubi arma fuerint, ubi coacta hominum multitudo, ubi instructi et certis locis cum ferro homines conlocati, ubi minae, pericula terroresque mortis, ibi vim non fuisse? '<span class="reg">nemo</span>,' inquit, 'occisus est neque saucius <span class="add">⟨factus⟩</span>.' <span class="reg">quid</span> ais? cum de possessionis controversia et de privatorum hominum contentione iuris loquamur, tu vim negabis factam, si caedes et occisio facta non erit? <span class="reg">at</span> exercitus maximos saepe pulsos et fugatos esse dico terrore ipso impetuque hostium sine cuiusquam non modo morte verum etiam volnere.</p></div><span class="">chapter 15</span><div class="textpart" id="index.xml-body.1_div.1_div.42"><h3><span class="headingNumber">1.42. </span></h3><p><span class="reg">etenim</span>, recuperatores, non ea sola vis est quae ad corpus nostrum vitamque pervenit, sed etiam multo maior ea quae periculo mortis iniecto formidine animum perterritum loco saepe et certo de statu demovet. <span class="reg">itaque</span> saucii saepe homines cum corpore debilitantur, animo tamen non cedunt neque eum relinquunt locum quem statuerunt defendere; at alii pelluntur integri; ut non dubium sit quin maior adhibita vis ei sit cuius animus sit perterritus quam illi cuius corpus volneratum sit.</p></div><div class="textpart" id="index.xml-body.1_div.1_div.43"><h3><span class="headingNumber">1.43. </span></h3><p><span class="reg">quod</span> si vi pulsos dicimus exercitus esse eos qui metu ac tenui saepe suspicione periculi fugerunt, et si non solum impulsu scutorum neque conflictu corporum neque ictu comminus neque coniectione telorum, sed saepe clamore ipso militum aut instructione aspectuque signorum magnas copias pulsas esse et vidimus et audivimus, quae vis in bello appellatur, ea in otio non appellabitur? et, quod vehemens in re militari putatur, id leve in iure civili iudicabitur? et, quod exercitus armatos movet, id advocationem togatorum non videbitur movisse? et volnus corporis magis istam vim quam terror animi declarabit? et sauciatio quaeretur, cum fugam factam esse constabit?</p></div><div class="textpart" id="index.xml-body.1_div.1_div.44"><h3><span class="headingNumber">1.44. </span></h3><p><span class="reg">tuus</span> enim testis hoc dixit, metu perterritis nostris advocatis locum se qua effugerent demonstrasse. <span class="reg">qui</span> non modo ut fugerent sed etiam ipsius fugae tutam viam quaesiverunt, his vis adhibita non videbitur? <span class="reg">quid</span> igitur fugiebant? <span class="reg">propter</span> metum. <span class="reg">quid</span> metuebant? <span class="reg">vim</span> videlicet. <span class="reg">potestis</span> igitur principia negare, cum extrema conceditis? <span class="reg">fugisse</span> perterritos confitemini; causam fugae dicitis eandem quam omnes intellegimus, arma, multitudinem hominum, incursionem atque impetum armatorum; haec ubi conceduntur esse facta, ibi vis facta negabitur?</p></div><span class="">chapter 16</span><div class="textpart" id="index.xml-body.1_div.1_div.45"><h3><span class="headingNumber">1.45. </span></h3><p><span class="">para </span><span class="reg">at</span> vero hoc quidem iam vetus est et maiorum exemplo multis in rebus usitatum, cum ad vim faciendam veniretur, si quos armatos quamvis procul conspexissent, ut statim testificati discederent, <span class="add">⟨cum⟩</span> optime sponsionem facere possent, <span class="quote">‘ni adversvs edictvm praetoris vis facta esset.’</span> <span class="reg">itane</span> vero? scire esse armatos satis est ut vim factam probes; in manus eorum incidere non est satis? aspectus armatorum ad vim probandam valebit; incursus et impetus non valebit? qui abierit, facilius sibi vim factam probabit quam qui effugerit?</p></div><div class="textpart" id="index.xml-body.1_div.1_div.46"><h3><span class="headingNumber">1.46. </span></h3><p><span class="reg">at</span> ego hoc dico, si, ut primum in castello Caecinae dixit Aebutius se homines coegisse et armasse neque eum, si illo accessisset, abiturum, statim Caecina discessisset, dubitare vos non debuisse quin Caecinae facta vis esset; si vero simul ac procul conspexit armatos recessisset eo minus dubitaretis. <span class="reg">omnis</span> enim vis est quae periculo aut decedere nos alicunde cogit aut prohibet accedere. <span class="reg">quod</span> si aliter statuetis, videte ne hoc vos statuatis, qui vivus discesserit, ei vim non esse factam, ne hoc omnibus in possessionum controversiis praescribatis, ut confligendum sibi et armis decertandum putent, ne, quem ad modum in bello poena ignavis ab imperatoribus constituitur, sic in iudiciis deterior causa sit eorum qui fugerint quam qui ad extremum usque contenderint.</p></div><div class="textpart" id="index.xml-body.1_div.1_div.47"><h3><span class="headingNumber">1.47. </span></h3><p>Cum de iure et legitimis hominum controversiis loquimur et in his rebus vim nominamus, pertenuis vis intellegi debet. <span class="reg">vidi</span> armatos quamvis paucos; magna vis est. <span class="reg">decessi</span> unius hominis telo proterritus; deiectus detrususque sum. <span class="reg">hoc</span> si ita statuetis, non modo non erit cur depugnare quisquam posthac possessionis causa velit, sed ne illud quidem cur repugnare. <span class="reg">sin</span> autem vim sine caede, sine volneratione, sine sanguine nullam intellegetis, statuetis homines possessionis cupidiores quam vitae esse oportere.</p></div><span class="">chapter 17</span><div class="textpart" id="index.xml-body.1_div.1_div.48"><h3><span class="headingNumber">1.48. </span></h3><p><span class="">para </span><span class="reg">age</span> vero, de vi te ipsum habebo iudicem, Aebuti. <span class="reg">responde</span>, si tibi videtur. <span class="reg">in</span> fundum Caecina utrum tandem noluit, an non potuit accedere? Cum te obstitisse et reppulisse dicis, certe hunc voluisse concedis. <span class="reg">potes</span> igitur dicere non ei vim fuisse impedimento cui, cum cuperet eoque consilio venisset, per homines coactos licitum non sit accedere? <span class="reg">si</span> enim id quod maxime voluit nullo modo potuit, vis profecto quaedam obstiterit necesse est; aut tu dic quam ob rem, cum vellet accedere, non accesserit.</p></div><div class="textpart" id="index.xml-body.1_div.1_div.49"><h3><span class="headingNumber">1.49. </span></h3><p><span class="reg">iam</span> vim factam negare non potes; deiectus quem ad modum sit, qui non accesserit, id quaeritur. <span class="reg">demoveri</span> enim et depelli de loco necesse est eum qui deiciatur. <span class="reg">id</span> autem accidere ei qui potest qui omnino in eo loco unde se deiectum esse dicit numquam fuit? <span class="reg">quid</span>? si fuisset et ex eo loco metu permotus fugisset, cum armatos vidisset, diceresne esse deiectum? <span class="reg">opinor</span>. ain tu? qui tam diligenter et tam callide verbis controversias non aequitate diiudicas, et iura non utilitate communi sed litteris exprimis, poterisne dicere deiectum esse eum qui tactus non erit? <span class="reg">quid</span>? detrusum dicesne? nam eo verbo antea praetores in hoc interdicto uti solebant. <span class="reg">quid</span> ais? potestne detrudi quisquam qui non attingitur? nonne, si verbum sequi volumus, hoc intellegamus necesse est, eum detrudi cui manus adferantur? <span class="reg">necesse</span> est, inquam, si ad verbum rem volumus adiungere, neminem statui detrusum qui non adhibita vi manu demotus et actus praeceps intellegatur.</p></div><div class="textpart" id="index.xml-body.1_div.1_div.50"><h3><span class="headingNumber">1.50. </span></h3><p><span class="reg">deiectus</span> vero qui potest esse quisquam nisi in inferiorem locum de superiore motus? <span class="reg">potest</span> pulsus, fugatus, eiectus denique; illud vero nullo modo potest, non modo qui tactus non sit sed ne in aequo quidem et plano loco. <span class="reg">quid</span> ergo? hoc interdictum putamus eorum esse causa compositum qui se praecipitatos ex locis superioribus dicerent—eos enim vere possumus dicere esse deiectos— <span class="">chapter 18</span>an, cum voluntas et consilium et sententia interdicti intellegatur, impudentiam summam aut stultitiam singularem putabimus in verborum errore versari, rem et causam et utilitatem communem non relinquere solum sed etiam prodere?</p></div><div class="textpart" id="index.xml-body.1_div.1_div.51"><h3><span class="headingNumber">1.51. </span></h3><p><span class="">para </span><span class="reg">an</span> hoc dubium est quin neque verborum tanta copia sit non modo in nostra lingua, quae dicitur esse inops, sed ne in alia quidem ulla, res ut omnes suis certis ac propriis vocabulis nominentur, neque vero quicquam opus sit verbis, cum ea res cuius causa verba quaesita sint intellegatur? <span class="reg">quae</span> lex, quod senatus consultum, quod magistratus edictum, quod foedus aut pactio, quod, ut ad privatas res redeam, testamentum, quae iudicia aut stipulationes aut pacti et conventi formula non infirmari ac convelli potest, si ad verba rem deflectere velimus, consilium autem eorum qui scripserunt et rationem et auctoritatem relinquamus?</p></div><div class="textpart" id="index.xml-body.1_div.1_div.52"><h3><span class="headingNumber">1.52. </span></h3><p><span class="reg">sermo</span> hercule familiaris et cotidianus non cohaerebit, si verba inter nos aucupabimur; denique imperium domesticum nullum erit, si servolis hoc nostris concesserimus ut ad verba nobis oboediant, non ad id quod ex verbis intellegi possit obtemperent. <span class="reg">exemplis</span> nunc uti videlicet mihi necesse est harum rerum omnium; non occurrit uni cuique vestrum aliud alii in omni genere exemplum quod testimonio sit non ex verbis aptum pendere ius; sed verba servire hominum consiliis et auctoritatibus.</p></div><div class="textpart" id="index.xml-body.1_div.1_div.53"><h3><span class="headingNumber">1.53. </span></h3><p><span class="reg">ornate</span> et copiose L. Crassus, homo longe eloquentissimus, paulo ante quam nos in forum venimus, iudicio cvirali hanc sententiam defendit et facile, cum contra eum prudentissimus homo, Q. Mucius, diceret, probavit omnibus, M'. Curium, qui heres institutus esset ita: '<span class="quote">‘mortvo postvmo filio’</span>,' cum filius non modo non mortuus sed ne natus quidem esset, heredem esse oportere. <span class="reg">quid</span>? verbis hoc satis erat cautum? <span class="reg">minime</span>. <span class="reg">quae</span> res igitur valuit? <span class="reg">voluntas</span>, quae si tacitis nobis intellegi posset, verbis omnino non uteremur; quia non potest, verba reperta sunt, non quae impedirent sed quae indicarent voluntatem.</p></div><span class="">chapter 19</span><div class="textpart" id="index.xml-body.1_div.1_div.54"><h3><span class="headingNumber">1.54. </span></h3><p><span class="reg">lex</span> usum et auctoritatem fundi iubet esse biennium; at utimur eodem iure in aedibus, quae in lege non appellantur. <span class="reg">si</span> via sit immunita, iubet qua velit agere iumentum; potest hoc ex ipsis verbis intellegi, licere, si via sit in Bruttiis immunita, agere si velit iumentum per M. Scauri Tusculanum. Actio est in auctorem praesentem his verbis: '<span class="quote">‘qvandoqve te in ivre conspicio.’</span>' <span class="reg">hac</span> actione Appius ille Caecus uti non posset, si ita in iure homines verba consectarentur ut rem cuius causa verba sunt non considerarent. <span class="reg">testamento</span> si recitatus heres esset pupillus Cornelius isque iam annos xx haberet, vobis interpretibus amitteret hereditatem.</p></div><div class="textpart" id="index.xml-body.1_div.1_div.55"><h3><span class="headingNumber">1.55. </span></h3><p><span class="reg">veniunt</span> in mentem mihi permulta, vobis plura, certo scio. <span class="reg">verum</span> ne nimium multa complectamur atque ab eo quod propositum est longius aberret oratio, hoc ipsum interdictum quo de agitur consideremus; intellegetis enim in eo ipso, si in verbis ius constituamus, omnem utilitatem nos huius interdicti, dum versuti et callidi velimus esse, amissuros. '<span class="quote">‘Vnde tv avt familia avt procvrator tvvs.’</span>' <span class="reg">si</span> me vilicus tuus solus deiecisset, non familia deiecisset, ut opinor, sed aliquis de familia. <span class="reg">recte</span> igitur diceres te restituisse? <span class="reg">quippe</span>; quid enim facilius est quam probare eis qui modo Latine sciant, in uno servolo familiae nomen non valere? <span class="reg">si</span> vero ne habeas quidem servum praeter eum qui me deiecerit, clames videlicet: '<span class="reg">si</span> habeo familiam, a familia mea fateor te esse deiectum.' <span class="reg">neque</span> enim dubium est quin, si ad rem iudicandam verbo ducimur, non re, familiam intellegamus quae constet ex servis pluribus; quin unus homo familia non sit; verbum certe hoc non modo postulat,</p></div><div class="textpart" id="index.xml-body.1_div.1_div.56"><h3><span class="headingNumber">1.56. </span></h3><p>sed etiam cogit, at vero ratio iuris interdictique vis et praetorum voluntas et hominum prudentium consilium et auctoritas respuit hanc defensionem et pro nihilo putat. <span class="">chapter 20</span><span class="reg">quid</span> ergo? isti homines Latine non loquuntur? <span class="reg">immo</span> vero tantum loquuntur quantum est satis ad intellegendam voluntatem, cum sibi hoc proposuerint ut, sive me tu deieceris sive tuorum quispiam sive servorum sive amicorum, servos non numero distinguant sed appellent uno familiae nomine;</p></div><div class="textpart" id="index.xml-body.1_div.1_div.57"><h3><span class="headingNumber">1.57. </span></h3><p>de liberis autem quisquis est, procuratoris nomine appelletur; non quo omnes sint aut appellentur procuratores qui negoti nostri aliquid gerant, sed in hac re cognita sententia interdicti verba subtiliter exquiri omnia noluerunt. <span class="reg">non</span> enim alia causa est aequitatis in uno servo et in pluribus, non alia ratio iuris in hoc genere dumtaxat, utrum me tuus procurator deiecerit, is qui legitime procurator dicitur, omnium rerum eius qui in Italia non sit absitve rei publicae causa quasi quidam paene dominus, hoc est alieni iuris vicarius, an tuus colonus aut vicinus aut cliens aut libertus aut quivis qui illam vim deiectionemque tuo rogatu aut tuo nomine fecerit.</p></div><div class="textpart" id="index.xml-body.1_div.1_div.58"><h3><span class="headingNumber">1.58. </span></h3><p><span class="reg">qua</span> re, si ad eum restituendum qui vi deiectus est eandem vim habet aequitatis ratio, ea intellecta certe nihil ad rem pertinet quae verborum vis sit ac nominum. <span class="reg">tam</span> restitues si tuus me libertus deiecerit nulli tuo praepositus negotio, quam si procurator deiecerit; non quo omnes sint procuratores qui aliquid nostri negoti gerunt, sed quod <span class="add">⟨hoc⟩</span> in hac re quaeri nihil attinet. <span class="reg">tam</span> restitues si unus servolus, quam si familia fecerit universa; non quo idem sit servolus unus quod familia, verum quia non quibus verbis quidque dicatur quaeritur, sed quae res agatur. <span class="reg">etiam</span>, ut longius a verbo recedamus, ab aequitate ne tantulum quidem, si tuus servus nullus fuerit et omnes alieni ac mercennarii, tamen ei ipsi tuae familiae genere et nomine continebuntur.</p></div><span class="">chapter 21</span><div class="textpart" id="index.xml-body.1_div.1_div.59"><h3><span class="headingNumber">1.59. </span></h3><p>Perge porro hoc idem interdictum sequi. '<span class="quote">‘hominibvs coactis.’</span>' <span class="reg">neminem</span> coegeris, ipsi convenerint sua sponte; certe cogit is qui congregat homines et convocat; coacti sunt ei qui ab aliquo sunt unum in locum congregati. <span class="reg">si</span> non modo convocati non sunt, sed ne convenerunt quidem, sed ei modo fuerunt qui etiam antea non vis ut fieret, verum colendi aut pascendi causa esse in agro consuerant, defendes homines coactos non fuisse, et verbo quidem superabis me ipso iudice, re autem ne consistes quidem ullo iudice. <span class="reg">vim</span> enim multitudinis restitui voluerunt, non solum convocatae multitudinis; sed, quia plerumque ubi multitudine opus est homines cogi solent, ideo de coactis compositum interdictum est; quod etiam si verbo differre videbitur, re tamen erit unum et omnibus in causis idem valebit, in quibus perspicitur una atque eadem causa aequitatis. '<span class="quote">‘armatisve.’</span>' <span class="reg">quid</span> dicemus?</p></div><div class="textpart" id="index.xml-body.1_div.1_div.60"><h3><span class="headingNumber">1.60. </span></h3><p>armatos, si Latine loqui volumus, quos appellare vere possumus? <span class="reg">opinor</span> eos qui scutis telisque parati ornatique sunt. <span class="reg">quid</span> igitur? si glebis aut saxis aut fustibus aliquem de fundo praecipitem egeris iussusque sis, quem hominibus armatis deieceris, restituere, restituisse te dices? <span class="reg">verba</span> si valent, si causae non ratione sed vocibus ponderantur, me auctore dicito. <span class="reg">vinces</span> profecto non fuisse armatos eos qui saxa iacerent quae de terra ipsi tollerent, non esse arma caespites neque glebas; non fuisse armatos eos qui praetereuntes ramum defringerent arboris; arma esse suis nominibus alia ad tegendum, alia ad nocendum; quae qui non habuerint, eos inermos fuisse vinces.</p></div><div class="textpart" id="index.xml-body.1_div.1_div.61"><h3><span class="headingNumber">1.61. </span></h3><p><span class="reg">verum</span> si quod erit armorum iudicium, tum ista dicito; iuris iudicium cum erit et aequitatis, cave in ista tam frigida, tam ieiuna calumnia delitiscas. <span class="reg">non</span> enim reperies quemquam iudicem aut recuperatorem qui, tamquam si arma militis inspicienda sint, ita probet armatum; sed perinde valebit quasi armatissimi fuerint, si reperientur ita parati fuisse ut vim vitae aut corpori potuerint adferre.</p></div><span class="">chapter 22</span><div class="textpart" id="index.xml-body.1_div.1_div.62"><h3><span class="headingNumber">1.62. </span></h3><p><span class="">para </span><span class="reg">atque</span> ut magis intellegas quam verba nihil valeant, si tu solus aut quivis unus cum scuto et gladio impetum in me fecisset atque ego ita deiectus essem, auderesne dicere interdictum esse de hominibus armatis, hic autem hominem armatum unum fuisse? <span class="reg">non</span>, opinor, tam impudens esses. <span class="reg">atqui</span> vide ne multo nunc sis impudentior. <span class="reg">nam</span> tum quidem omnis mortalis implorare posses, quod homines in tuo negotio Latine obliviscerentur, quod inermi armati iudicarentur, quod, cum interdictum esset de pluribus, commissa res esset ab uno, unus homo plures esse homines iudicaretur.</p></div><div class="textpart" id="index.xml-body.1_div.1_div.63"><h3><span class="headingNumber">1.63. </span></h3><p><span class="reg">verum</span> in his causis non verba veniunt in iudicium, sed ea res cuius causa verba haec in interdictum coniecta sunt. <span class="reg">vim</span> quae ad caput ac vitam pertineret restitui sine ulla exceptione voluerunt. <span class="reg">ea</span> fit plerumque per homines coactos armatosque; si alio consilio, eodem periculo facta sit, eodem iure esse voluerunt. <span class="reg">non</span> enim maior est iniuria si tua familia quam si tuus vilicus, non si tui servi quam si alieni ac mercennarii, non si tuus procurator quam si vicinus aut libertus tuus, non si coactis hominibus quam si voluntariis aut etiam adsiduis ac domesticis, non si armatis quam si inermibus qui vim armatorum haberent ad nocendum, non si pluribus quam si uno armato. <span class="reg">quibus</span> enim rebus plerumque vis fit eius modi, eae res appellantur in interdicto. <span class="reg">si</span> per alias res eadem facta vis est, ea tametsi verbis interdicti non concluditur, sententia tamen iuris atque auctoritate retinetur.</p></div><span class="">chapter 23</span><div class="textpart" id="index.xml-body.1_div.1_div.64"><h3><span class="headingNumber">1.64. </span></h3><p><span class="">para </span><span class="reg">venio</span> nunc ad illud tuum: 'non deieci; non enim sivi accedere.' <span class="reg">puto</span> te ipsum, Piso, perspicere quanto ista sit angustior iniquiorque defensio quam si illa uterere: 'non fuerunt armati, cum fustibus et cum saxis fuerunt.' <span class="reg">si</span> me hercule mihi, non copioso homini ad dicendum, optio detur, utrum malim defendere non esse deiectum eum cui vi et armis ingredienti sit occursum, an armatos non fuisse eos qui sine scutis sineque ferro fuerint, omnino ad probandum utramque rem videam infirmam nugatoriamque esse, ad dicendum autem in altera videar mihi aliquid reperire posse, non fuisse armatos eos qui neque ferri quicquam neque scutum ullum habuerint; hic vero haeream, si mihi defendendum sit eum qui pulsus fugatusque sit non esse deiectum.</p></div><div class="textpart" id="index.xml-body.1_div.1_div.65"><h3><span class="headingNumber">1.65. </span></h3><p><span class="">para </span><span class="reg">atque</span> illud in tota defensione tua mihi maxime mirum videbatur, te dicere iuris consultorum auctoritati obtemperari non oportere. <span class="reg">quod</span> ego tametsi non nunc primum neque in hac causa solum audio, tamen admodum mirabar abs te quam ob rem diceretur. <span class="reg">nam</span> ceteri tum ad istam orationem decurrunt cum se in causa putant habere aequum et bonum quod defendant; si contra verbis et litteris et, ut dici solet, summo iure contenditur, solent eius modi iniquitati aequi et boni nomen dignitatemque opponere. <span class="reg">tum</span> illud quod dicitur, '<span class="quote">‘sive nive’</span>,' inrident, tum aucupia verborum et litterarum tendiculas in invidiam vocant, tum vociferantur ex aequo et bono, non ex callido versutoque iure rem iudicari oportere; scriptum sequi calumniatoris esse bonique iudicis voluntatem scriptoris auctoritatemque defendere.</p></div><div class="textpart" id="index.xml-body.1_div.1_div.66"><h3><span class="headingNumber">1.66. </span></h3><p><span class="reg">in</span> ista vero causa cum tu sis is qui te verbo litteraque defendas, cum tuae sint hae partes: 'unde deiectus es? an inde quo prohibitus es accedere? reiectus es, non deiectus,' cum tua sit haec oratio: 'fateor me homines coegisse, fateor armasse, fateor tibi mortem esse minitatum, fateor hoc interdicto praetoris vindicari, si voluntas et aequitas valeat; sed ego invenio in interdicto verbum unum ubi delitiscam: non deieci te ex eo loco quem in locum prohibui ne venires'—in ista defensione accusas eos qui consuluntur, quod aequitatis censeant rationem, non verbi haberi oportere?</p></div><span class="">chapter 24</span><div class="textpart" id="index.xml-body.1_div.1_div.67"><h3><span class="headingNumber">1.67. </span></h3><p><span class="">para </span><span class="reg">et</span> hoc loco Scaevolam dixisti causam apud cviros non tenuisse; quem ego antea commemoravi, cum idem faceret quod tu nunc—tametsi ille in aliqua causa faciebat, tu in nulla facis—tamen probasse nemini quod defendebat, quia verbis oppugnare aequitatem videbatur. Cum id miror, te hoc in hac re alieno tempore et contra quam ista causa postulasset defendisse, tum illud volgo in iudiciis et non numquam ab ingeniosis hominibus defendi mihi mirum videri solet, nec iuris consultis concedi nec ius civile in causis semper valere oportere.</p></div><div class="textpart" id="index.xml-body.1_div.1_div.68"><h3><span class="headingNumber">1.68. </span></h3><p><span class="reg">nam</span> hoc qui disputant, si id dicunt non recte aliquid statuere eos qui consulantur, non hoc debent dicere iuris consultis, sed hominibus stultis obtemperari non oportere; sin illos recte respondere concedunt et aliter iudicari dicunt oportere, male iudicari oportere dicunt; neque enim fieri potest ut aliud iudicari de iure, aliud responderi oporteat, nec ut quisquam iuris numeretur peritus qui id statuat esse ius quod non oporteat iudicari.</p></div><div class="textpart" id="index.xml-body.1_div.1_div.69"><h3><span class="headingNumber">1.69. </span></h3><p>'<span class="reg">at</span> est aliquando contra iudicatum.' <span class="reg">primum</span> utrum recte, an perperam? <span class="reg">si</span> recte, id fuit ius quod iudicatum est; sin aliter, non dubium est utrum iudices an iuris consulti vituperandi sint. <span class="reg">deinde</span>, si de iure vario quippiam iudicatum est, <span class="add">⟨non⟩</span> potius contra iuris consultos statuunt, si aliter pronuntiatum est ac Mucio placuit, quam ex eorum auctoritate, si, ut Manilius statuebat, sic est iudicatum. <span class="reg">etenim</span> ipse Crassus non ita causam apud cviros egit ut contra iuris consultos diceret, sed ut hoc doceret, illud quod Scaevola defendebat, non esse iuris, et in eam rem non solum rationes adferret, sed etiam Q. Mucio, socero suo, multisque peritissimis hominibus auctoribus uteretur.</p></div><span class="">chapter 25</span><div class="textpart" id="index.xml-body.1_div.1_div.70"><h3><span class="headingNumber">1.70. </span></h3><p><span class="reg">nam</span> qui ius civile contemnendum putat, is vincula revellit non modo iudiciorum sed etiam utilitatis vitaeque communis; qui autem interpretes iuris vituperat, si imperitos iuris esse dicit, de hominibus, non de iure civili detrahit; sin peritis non putat esse obtemperandum, non homines laedit, sed leges ac iura labefactat; quod vobis venire in mentem profecto necesse est, nihil esse in civitate tam diligenter quam ius civile retinendum. <span class="reg">etenim</span> hoc sublato nihil est qua re exploratum cuiquam possit esse quid suum aut quid alienum sit, nihil est quod aequabile inter omnis atque unum omnibus esse possit.</p></div><div class="textpart" id="index.xml-body.1_div.1_div.71"><h3><span class="headingNumber">1.71. </span></h3><p><span class="reg">itaque</span> in ceteris controversiis atque iudiciis cum quaeritur aliquid factum necne sit, verum an falsum proferatur, et fictus testis subornari solet et interponi falsae tabulae, non numquam honesto ac probabili nomine bono viro iudici error obici, improbo facultas dari ut, cum sciens perperam iudicarit, testem tamen aut tabulas secutus esse videatur; in iure nihil est eius modi, recuperatores, non tabulae falsae, non testis improbus, denique nimia ista quae dominatur in civitate potentia in hoc solo genere quiescit; quid agat, quo modo adgrediatur iudicem, qua denique digitum proferat, non habet.</p></div><div class="textpart" id="index.xml-body.1_div.1_div.72"><h3><span class="headingNumber">1.72. </span></h3><p><span class="reg">illud</span> enim potest dici iudici ab aliquo non tam verecundo homine quam gratioso: 'iudica hoc factum esse aut numquam esse factum; crede huic testi, has comproba tabulas'; hoc non potest: 'statue cui filius agnatus sit, eius testamentum non esse ruptum; iudica quod mulier sine tutore auctore promiserit, deberi.' <span class="reg">non</span> est aditus ad huiusce modi res neque potentiae cuiusquam neque gratiae; denique, quo maius hoc sanctiusque videatur, ne pretio quidem corrumpi iudex in eius modi causa potest.</p></div><div class="textpart" id="index.xml-body.1_div.1_div.73"><h3><span class="headingNumber">1.73. </span></h3><p><span class="reg">iste</span> vester testis qui ausus est dicere <span class="quote">‘fecisse videri’</span> eum de quo ne cuius rei argueretur quidem scire potuit, is ipse numquam auderet iudicare deberi viro dotem quam mulier nullo auctore dixisset. <span class="">chapter 26</span> <span class="">para </span>O rem praeclaram vobisque ob hoc retinendam, recuperatores! <span class="reg">quod</span> enim est ius civile? <span class="reg">quod</span> neque inflecti gratia neque perfringi potentia neque adulterari pecunia possit; quod si non modo oppressum sed etiam desertum aut neglegentius adservatum erit, nihil est quod quisquam sese habere certum aut a patre accepturum aut relicturum liberis arbitretur.</p></div><div class="textpart" id="index.xml-body.1_div.1_div.74"><h3><span class="headingNumber">1.74. </span></h3><p><span class="reg">quid</span> enim refert aedis aut fundum relictum a patre aut aliqua ratione habere bene partum, si incertum est, quae nunc tua iure mancipi sint, ea possisne retinere, si parum est communitum ius civile ac publica lege contra alicuius gratiam teneri non potest? quid, inquam, prodest fundum habere, si, quae diligentissime descripta a maioribus iura finium, possessionum, aquarum itinerumque sunt, haec perturbari aliqua ratione commutarique possunt? <span class="reg">mihi</span> credite, maior hereditas uni cuique nostrum venit in isdem bonis a iure et a legibus quam ab eis a quibus illa ipsa nobis relicta sunt. <span class="reg">nam</span> ut perveniat ad me fundus testamento alicuius fieri potest; ut retineam quod meum factum sit sine iure civili fieri non potest. <span class="reg">fundus</span> a patre relinqui potest, at usucapio fundi, hoc est finis sollicitudinis ac periculi litium, non a patre relinquitur, sed a legibus; aquae ductus, haustus, iter, actus a patre, sed rata auctoritas harum rerum omnium ab iure civili sumitur.</p></div><div class="textpart" id="index.xml-body.1_div.1_div.75"><h3><span class="headingNumber">1.75. </span></h3><p><span class="reg">quapropter</span> non minus diligenter ea quae a maioribus accepistis, publica patrimonia iuris quam privatae rei vestrae retinere debetis, non solum quod haec iure civili saepta sunt verum etiam quod patrimonium unius incommodo dimittetur, ius amitti non potest sine magno incommodo civitatis. <span class="">chapter 27</span> <span class="">para </span><span class="reg">in</span> hac ipsa causa, recuperatores, si hoc nos non obtinemus, vi armatis hominibus deiectum esse eum quem vi armatis hominibus pulsum fugatumque esse constat, Caecina rem non amittet, quam ipsam animo forti, si tempus ita ferret, amitteret, in possessionem in praesentia non restituetur, nihil amplius;</p></div><div class="textpart" id="index.xml-body.1_div.1_div.76"><h3><span class="headingNumber">1.76. </span></h3><p>populi Romani causa, civitatis ius, bona, fortunae possessionesque omnium in dubium incertumque revocantur. <span class="reg">vestra</span> auctoritate hoc constituetur, hoc praescribetur: quicum tu posthac de possessione contendes, eum si ingressum modo in praedium deieceris, restituas oportebit; sin autem ingredienti cum armata multitudine obvius fueris et ita venientem reppuleris, fugaris, averteris, non restitues. Iuris si haec vox est, esse vim non in caede solum sed etiam in animo, libidinis, nisi cruor appareat, vim non esse factam; iuris, deiectum esse qui prohibitus sit, libidinis, nisi ex eo loco ubi vestigium impresserit deici neminem posse;</p></div><div class="textpart" id="index.xml-body.1_div.1_div.77"><h3><span class="headingNumber">1.77. </span></h3><p>iuris, rem et sententiam et aequitatem plurimum valere oportere, libidinis, verbo ac littera ius omne intorqueri: vos statuite, recuperatores, utrae voces vobis honestiores et utiliores esse videantur. <span class="">para </span><span class="reg">hoc</span> loco percommode accidit quod non adest is qui paulo ante adfuit et adesse nobis frequenter in hac causa solet, vir ornatissimus, C. Aquilius; nam ipso praesente de virtute eius et prudentia timidius dicerem, quod et ipse pudore quodam adficeretur ex sua laude et me similis ratio pudoris a praesentis laude tardaret; cuius auctoritati dictum est ab illa causa concedi nimium non oportere. <span class="add">⟨<span class="reg">non</span>⟩</span> vereor de tali viro ne plus dicam quam vos aut sentiatis aut apud vos commemorari velitis.</p></div><div class="textpart" id="index.xml-body.1_div.1_div.78"><h3><span class="headingNumber">1.78. </span></h3><p><span class="reg">quapropter</span> hoc dicam, numquam eius auctoritatem nimium valere cuius prudentiam populus Romanus in cavendo, non in decipiendo perspexerit, qui iuris civilis rationem numquam ab aequitate seiunxerit, qui tot annos ingenium, laborem, fidem suam populo Romano promptam expositamque praebuerit; qui ita iustus est et bonus vir ut natura, non disciplina, consultus esse videatur, ita peritus ac prudens ut ex iure civili non scientia solum quaedam verum etiam bonitas nata videatur, cuius tantum est ingenium, ita probata fides ut quicquid inde haurias purum te liquidumque haurire sentias.</p></div><div class="textpart" id="index.xml-body.1_div.1_div.79"><h3><span class="headingNumber">1.79. </span></h3><p><span class="reg">qua</span> re permagnam initis a nobis gratiam, cum eum auctorem defensionis nostrae esse dicitis. <span class="reg">illud</span> autem miror, quem vos aliquid contra me sentire dicatis, cur eum auctorem vos pro me appelletis, nostrum nominetis. <span class="reg">verum</span> tamen quid ait vester iste auctor? '<span class="quote">‘Qvibvs qvidqve verbis actvm pronvntiatvmqve sit.’</span>' <span class="">chapter 28</span><span class="reg">conveni</span> ego ex isto genere consultorum non neminem, ut opinor, istum ipsum quo vos auctore rem istam agere et defensionem causae constituere vos dicitis. <span class="reg">qui</span> cum istam disputationem mecum ingressus esset, non posse probari quemquam esse deiectum nisi ex eo loco in quo fuisset, rem et sententiam interdicti mecum facere fatebatur, verbo me excludi dicebat, a verbo autem posse recedi non arbitrabatur.</p></div><div class="textpart" id="index.xml-body.1_div.1_div.80"><h3><span class="headingNumber">1.80. </span></h3><p>Cum exemplis uterer multis ex omni memoria antiquitatis a verbo et ab scripto plurimis saepe in rebus ius et aequi bonique rationem esse seiunctam, semperque id valuisse plurimum quod in se auctoritatis habuisset aequitatisque plurimum, consolatus est me et ostendit in hac ipsa causa nihil esse quod laborarem; nam verba ipsa sponsionis facere mecum, si vellem diligenter attendere. '<span class="reg">quonam</span>,' inquam, 'modo?' '<span class="reg">quia</span> certe,' inquit, 'deiectus est Caecina vi hominibus armatis aliquo ex loco; si non ex eo loco quem in locum venire voluit, at ex eo certe unde fugit.' '<span class="reg">quid</span> tum?' '<span class="reg">praetor</span>,' inquit, 'interdixit ut, unde deiectus esset, eo restitueretur, hoc est, quicumque is locus esset unde deiectus esset. Aebutius autem qui fatetur aliquo ex loco deiectum esse Caecinam, is quoniam se restituisse dixit,</p></div><div class="textpart" id="index.xml-body.1_div.1_div.81"><h3><span class="headingNumber">1.81. </span></h3><p>necesse est male fecerit sponsionem.' <span class="reg">quid</span> est, Piso? placet tibi nos pugnare verbis? placet causam iuris et aequitatis et non nostrae possessionis, sed omnino possessionum omnium constituere in verbo? <span class="reg">ego</span> quid mihi videretur, quid a maioribus factitatum, quid horum auctoritate quibus iudicandum est dignum esset, ostendi; id verum, id aequum, id utile omnibus esse spectari, quo consilio et qua sententia, non quibus quidque verbis esset actum. <span class="reg">tu</span> me ad verbum vocas; non ante veniam quam recusaro. <span class="reg">nego</span> oportere, nego obtineri posse, nego ullam rem esse quae aut comprehendi satis aut caveri aut excipi possit, si aut praeterito aliquo verbo aut ambigue posito re et sententia cognita non id quod intellegitur, sed id quod dicitur valebit.</p></div><span class="">chapter 29</span><div class="textpart" id="index.xml-body.1_div.1_div.82"><h3><span class="headingNumber">1.82. </span></h3><p><span class="">para </span><span class="reg">quoniam</span> satis recusavi, venio iam quo vocas. <span class="reg">quaero</span> abs te simne deiectus, non de Fulciniano fundo; neque enim praetor, 'si ex eo fundo essem deiectus,' ita me restitui iussit, sed 'eo unde deiectus essem.' <span class="reg">sum</span> ex proximo vicini fundo deiectus, qua adibam ad istum fundum, sum de via, sum certe alicunde, sive de privato sive de publico; eo restitui sum iussus. <span class="reg">restituisse</span> te dixti; nego me ex decreto praetoris restitutum esse. <span class="reg">quid</span> ad haec dicimus? <span class="reg">aut</span> tuo, quem ad modum dicitur, gladio aut nostro defensio tua conficiatur necesse est.</p></div><div class="textpart" id="index.xml-body.1_div.1_div.83"><h3><span class="headingNumber">1.83. </span></h3><p><span class="reg">si</span> ad interdicti sententiam confugis et, de quo fundo actum sit tum cum Aebutius restituere iubebatur, id quaerendum esse dicis neque aequitatem rei verbi laqueo capi putas oportere, in meis castris praesidiisque versaris; mea, mea est ista defensio, ego hoc vociferor, ego omnis homines deosque testor, cum maiores vim armatam nulla iuris defensione texerint, non vestigium eius qui deiectus sit, sed factum illius qui deiecerit, in iudicium venire; deiectum esse qui fugatus sit, vim esse factam cui periculum mortis sit iniectum. <span class="reg">sin</span> hunc locum fugis et reformidas et me ex hoc,</p></div><div class="textpart" id="index.xml-body.1_div.1_div.84"><h3><span class="headingNumber">1.84. </span></h3><p>ut ita dicam, campo aequitatis ad istas verborum angustias et ad omnis litterarum angulos revocas, in eis ipsis intercludere insidiis quas mihi conaris opponere. '<span class="reg">non</span> deieci, sed reieci.' <span class="reg">peracutum</span> hoc tibi videtur, hic est mucro defensionis tuae; in eum ipsum causa tua incurrat necesse est. <span class="reg">ego</span> enim tibi refero: si non sum ex eo loco deiectus quo prohibitus sum accedere, at ex eo sum deiectus quo accessi, unde fugi. <span class="reg">si</span> praetor non distinxit locum quo me restitui iuberet, et restitui iussit, non sum ex decreto restitutus.</p></div><div class="textpart" id="index.xml-body.1_div.1_div.85"><h3><span class="headingNumber">1.85. </span></h3><p><span class="">para </span><span class="reg">velim</span>, recuperatores, hoc totum si vobis versutius quam mea consuetudo defendendi fert videbitur, sic existimetis; primum alium, non me excogitasse, deinde huius rationis non modo non inventorem, sed ne probatorem quidem esse me, idque me non ad meam defensionem attulisse, sed illorum defensioni rettulisse; me posse pro meo iure dicere neque in hac re quam ego protuli quaeri oportere quibus verbis praetor interdixerit, sed de quo loco sit actum cum interdixit, neque in vi armatorum spectari oportere in quo loco sit facta vis, verum sitne facta; te vero nullo modo posse defendere in qua re tu velis verba spectari oportere, in qua re nolis non oportere.</p></div><span class="">chapter 30</span><div class="textpart" id="index.xml-body.1_div.1_div.86"><h3><span class="headingNumber">1.86. </span></h3><p><span class="">para </span><span class="reg">verum</span> tamen ecquid mihi respondetur ad illud quod ego iam antea dixi, non solum re et sententia sed verbis quoque hoc interdictum ita esse compositum ut nihil commutandum videretur? <span class="reg">attendite</span>, quaeso, diligenter, recuperatores; est enim vestri ingeni non meam, sed maiorum prudentiam cognoscere; non enim id sum dicturus quod ego invenerim, sed quod illos non fugerit. Cum de vi interdicitur, duo genera causarum esse intellegebant ad quae interdictum pertineret, unum, si qui ex eo loco ubi fuisset se deiectum diceret, alterum, si qui ab eo loco quo veniret; et horum utrumque neque praeterea quicquam potest accidere, recuperatores.</p></div><div class="textpart" id="index.xml-body.1_div.1_div.87"><h3><span class="headingNumber">1.87. </span></h3><p><span class="reg">id</span> adeo sic considerate. <span class="reg">si</span> qui meam familiam de meo fundo deiecerit, <span class="add">⟨ex eo me loco deiecerit⟩</span>; si qui mihi praesto fuerit cum armatis hominibus extra meum fundum et me introire prohibuerit, non ex eo, sed ab eo loco me deiecerit. <span class="reg">ad</span> haec duo genera rerum unum verbum quod satis declararet utrasque res invenerunt, ut, sive ex fundo sive a fundo deiectus essem, uno atque eodem interdicto restituerer '<span class="quote">‘vnde tv.’</span>' <span class="reg">hoc</span> verbum '<span class="quote">‘vnde’</span>' utrumque declarat, et ex quo loco et a quo loco. Vnde deiectus est Cinna? <span class="reg">ex</span> urbe. Vnde Telesinus? <span class="reg">ab</span> urbe. Vnde deiecti Galli? A Capitolio. Vnde qui cum Graccho fuerunt?</p></div><div class="textpart" id="index.xml-body.1_div.1_div.88"><h3><span class="headingNumber">1.88. </span></h3><p><span class="reg">ex</span> Capitolio. <span class="reg">videtis</span> igitur hoc uno verbo '<span class="quote">‘vnde’</span>' significari res duas, et ex quo et a quo. Cum autem eo restitui iubet, ita iubet ut, si Galli a maioribus nostris postularent ut eo restituerentur unde deiecti essent, et aliqua vi hoc adsequi possent, non, opinor, eos in cuniculum qua adgressi erant sed in Capitolium restitui oporteret. <span class="reg">hoc</span> enim intellegitur: <span class="quote">‘vnde deiecisti’</span>, sive ex quo loco sive a quo loco, <span class="quote">‘eo restitvas.’</span> <span class="reg">hoc</span> iam simplex est, in eum locum restituas: sive ex hoc loco deiecisti, restitue in hunc locum, sive ab hoc loco, restitue in eum locum, non ex quo, sed a quo deiectus est. Vt si qui ex alto cum ad patriam accessisset, tempestate subito reiectus optaret ut, cum a patria deiectus esset, eo restitueretur, hoc, opinor, optaret ut a quo loco depulsus esset, in eum se fortuna restitueret, non in salum, sed in ipsam urbem quam petebat, sic quoniam verborum vim necessario similitudine rerum aucupamur, qui postulat ut a quo loco deiectus est, hoc est unde deiectus est, eo restituatur, hoc postulat ut in eum ipsum locum restituatur.</p></div><span class="">chapter 31</span><div class="textpart" id="index.xml-body.1_div.1_div.89"><h3><span class="headingNumber">1.89. </span></h3><p>Cum verba nos eo ducunt, tum res ipsa hoc sentire atque intellegere cogit. <span class="reg">etenim</span>, Piso,—redeo nunc ad illa principia defensionis meae—si quis te ex aedibus tuis vi hominibus armatis deiecerit, quid ages? <span class="reg">opinor</span>, hoc interdicto quo nos usi sumus persequere. <span class="reg">quid</span>? si qui iam de foro redeuntem armatis hominibus domum tuam te introire prohibuerit, quid ages? Vtere eodem interdicto. Cum igitur praetor interdixerit, unde deiectus es, ut eo restituaris, tu hoc idem quod ego dico et quod perspicuum est interpretabere, cum illud verbum '<span class="quote">‘vnde’</span>' in utramque rem valeat, eoque tu restitui sis iussus, tam te in aedis tuas restitui oportere, si e vestibulo, quam si ex interiore aedium parte deiectus sis.</p></div><div class="textpart" id="index.xml-body.1_div.1_div.90"><h3><span class="headingNumber">1.90. </span></h3><p><span class="">para </span>Vt vero iam, recuperatores, nulla dubitatio sit, sive rem sive verba spectare voltis, quin secundum nos iudicetis, exoritur hic iam obrutis rebus omnibus et perditis illa defensio, eum deici posse qui tum possideat; qui non possideat, nullo modo posse; itaque, si ego sim a tuis aedibus deiectus, restitui non oportere, si ipse sis, oportere. <span class="reg">numera</span> quam multa in ista defensione falsa sint, Piso. <span class="reg">ac</span> primum illud attende, te iam ex illa ratione esse depulsum, quod negabas quemquam deici posse nisi inde ubi tum esset; iam posse concedis; eum qui non possideat negas deici posse.</p></div><span class="">chapter 32</span><div class="textpart" id="index.xml-body.1_div.1_div.91"><h3><span class="headingNumber">1.91. </span></h3><p><span class="reg">cur</span> ergo aut in illud cotidianum interdictum '<span class="quote">‘vnde ille me vi deiecit’</span>' additur '<span class="quote">‘cvm ego possiderem’</span>,' si deici nemo potest qui non possidet, aut in hoc interdictum <span class="quote">‘de hominibvs armatis’</span> non additur, si oportet quaeri possederit necne? <span class="reg">negas</span> deici, nisi qui possideat. <span class="reg">ostendo</span>, si sine armatis coactisve hominibus deiectus quispiam sit, eum qui fateatur se deiecisse vincere sponsionem, si ostendat eum non possedisse. <span class="reg">negas</span> deici, nisi qui possideat. <span class="reg">ostendo</span> ex hoc interdicto <span class="quote">‘de armatis hominibvs’</span>, qui possit ostendere non possedisse eum qui deiectus sit, condemnari tamen sponsionis necesse esse, si fateatur esse deiectum.</p></div><div class="textpart" id="index.xml-body.1_div.1_div.92"><h3><span class="headingNumber">1.92. </span></h3><p><span class="reg">dupliciter</span> homines deiciuntur, aut sine coactis armatisve hominibus aut per eius modi rationem atque vim. <span class="reg">ad</span> duas dissimilis res duo diiuncta interdicta sunt. <span class="reg">in</span> illa vi cotidiana non satis est posse docere se deiectum, nisi ostendere potest, cum possideret, tum deiectum. <span class="reg">ne</span> id quidem satis est, nisi docet ita se possedisse <span class="add">⟨ut⟩</span> nec vi nec clam nec precario possederit. <span class="reg">itaque</span> is qui se restituisse dixit magna voce saepe confiteri solet se vi deiecisse, verum illud addit: 'non possidebat' vel etiam, cum hoc ipsum concessit, vincit tamen sponsionem, si planum facit ab se illum aut vi aut clam aut precario possedisse.</p></div><div class="textpart" id="index.xml-body.1_div.1_div.93"><h3><span class="headingNumber">1.93. </span></h3><p><span class="reg">videtisne</span> quot defensionibus eum qui sine armis ac multitudine vim fecerit uti posse maiores voluerint? <span class="reg">hunc</span> vero qui ab iure, officio, bonis moribus ad ferrum, ad arma, ad caedem confugerit, nudum in causa destitutum videtis, ut, qui armatus de possessione contendisset, inermis plane de sponsione certaret. <span class="reg">ecquid</span> igitur interest, Piso, inter haec interdicta? ecquid interest utrum in hoc sit additum '<span class="quote">‘cvm A. Caecina possideret’</span>' necne? <span class="reg">ecquid</span> te ratio iuris, ecquid interdictorum dissimilitudo, ecquid auctoritas maiorum commovet? <span class="reg">si</span> esset additum, de eo quaeri oporteret; additum non est, tamen oportebit? <span class="reg">atque</span> ego in hoc Caecinam non defendo;</p></div><div class="textpart" id="index.xml-body.1_div.1_div.94"><h3><span class="headingNumber">1.94. </span></h3><p>possedit enim Caecina, recuperatores; et id, tametsi extra causam est, percurram tamen brevi ut non minus hominem ipsum quam ius commune defensum velitis. Caesenniam possedisse propter usum fructum non negas. <span class="reg">qui</span> colonus habuit conductum de Caesennia fundum, cum idem ex eadem conductione fuerit in fundo, dubium est quin, si Caesennia tum possidebat, cum erat colonus in fundo, post eius mortem heres eodem iure possederit? <span class="reg">deinde</span> ipse Caecina cum circuiret praedia, venit in istum fundum, rationes a colono accepit.</p></div><div class="textpart" id="index.xml-body.1_div.1_div.95"><h3><span class="headingNumber">1.95. </span></h3><p><span class="reg">sunt</span> in eam rem testimonia. <span class="reg">postea</span> cur tu, Aebuti, de isto potius fundo quam de alio, si quem habes, Caecinae denuntiabas, si Caecina non possidebat? <span class="reg">ipse</span> porro Caecina cur se moribus deduci volebat idque tibi de amicorum et de Aquili sententia responderat. <span class="">chapter 33</span> <span class="">para </span><span class="reg">at</span> enim Sulla legem tulit. Vt nihil de illo tempore, nihil de calamitate rei publicae querar, hoc tibi respondeo, ascripsisse eundem Sullam in eadem lege: '<span class="quote">‘si qvid ivs non esset rogarier, eivs ea lege nihilvm rogatvm.’</span>' <span class="reg">quid</span> est quod ius non sit, quod populus iubere aut vetare non possit? Vt ne longius abeam, declarat ista ascriptio esse aliquid; nam, nisi esset, hoc in omnibus legibus non ascriberetur.</p></div><div class="textpart" id="index.xml-body.1_div.1_div.96"><h3><span class="headingNumber">1.96. </span></h3><p><span class="reg">sed</span> quaero <span class="add">⟨de⟩</span> te, putesne, si populus iusserit me tuum aut te meum servum esse, id iussum ratum atque firmum futurum. <span class="reg">perspicis</span> hoc nihil esse et fateris; qua in re primum illud concedis, non quicquid populus iusserit, ratum esse oportere; deinde nihil rationis adfers quam ob rem, si libertas adimi nullo modo possit, civitas possit. <span class="reg">nam</span> et eodem modo de utraque re traditum nobis est, et, si semel civitas adimi potest, retineri libertas non potest. <span class="reg">qui</span> enim potest iure Quiritium liber esse is qui in numero Quiritium non est?</p></div><div class="textpart" id="index.xml-body.1_div.1_div.97"><h3><span class="headingNumber">1.97. </span></h3><p><span class="reg">atque</span> ego hanc adulescentulus causam cum agerem contra hominem disertissimum nostrae civitatis, <span class="add">⟨C.⟩</span> Cottam, probavi. Cum Arretinae mulieris libertatem defenderem et Cotta xviris religionem iniecisset non posse nostrum sacramentum iustum iudicari, quod Arretinis adempta civitas esset, et ego vehementius contendissem civitatem adimi non posse, xviri prima actione non iudicaverunt; postea re quaesita et deliberata sacramentum nostrum iustum iudicaverunt. <span class="reg">atque</span> hoc et contra dicente Cotta et Sulla vivo iudicatum est. <span class="reg">iam</span> vero in ceteris rebus ut omnes qui in eadem causa sunt et lege agant et suum ius persequantur, et omni iure civili sine cuiusquam aut magistratus aut iudicis aut periti hominis aut imperiti dubitatione utantur, quid ego commemorem? Dubium esse nemini vestrum certo <span class="add">⟨scio⟩</span>.</p></div><div class="textpart" id="index.xml-body.1_div.1_div.98"><h3><span class="headingNumber">1.98. </span></h3><p><span class="">para </span><span class="reg">quaeri</span> hoc solere me non praeterit—ut ex me ea quae tibi in mentem non veniunt audias—quem ad modum, si civitas adimi non possit, in colonias Latinas saepe nostri cives profecti sint. <span class="reg">aut</span> sua voluntate aut legis multa profecti sunt; quam multam si sufferre voluissent, manere in civitate potuissent. <span class="">chapter 34</span><span class="reg">quid</span>? quem pater patratus dedidit aut suus pater populusve vendidit, quo is iure amittit civitatem? Vt religione civitas solvatur civis Romanus deditur; qui cum est acceptus, est eorum quibus est deditus; si non accipiunt, <span class="add">⟨ut⟩</span> Mancinum Numantini, retinet integram causam et ius civitatis. <span class="reg">si</span> pater vendidit eum quem in suam potestatem susceperat, ex potestate dimittit. <span class="reg">iam</span> populus cum eum vendit qui miles factus non est,</p></div><div class="textpart" id="index.xml-body.1_div.1_div.99"><h3><span class="headingNumber">1.99. </span></h3><p>non adimit ei libertatem, sed iudicat non esse eum liberum qui, ut liber sit, adire periculum noluit; cum autem incensum vendit, hoc iudicat, cum ei qui in servitute iusta fuerunt censu liberentur, eum qui, cum liber esset, censeri noluerit, ipsum sibi libertatem abiudicavisse. <span class="reg">quod</span> si maxime hisce rebus adimi libertas aut civitas potest, non intellegunt qui haec commemorant, si per has rationes maiores adimi posse voluerunt, alio modo noluisse?</p></div><div class="textpart" id="index.xml-body.1_div.1_div.100"><h3><span class="headingNumber">1.100. </span></h3><p><span class="reg">nam</span> ut haec ex iure civili proferunt, sic adferant velim quibus lege aut rogatione civitas aut libertas erepta sit. <span class="reg">nam</span> quod ad exsilium attinet, perspicue intellegi potest quale sit. <span class="reg">exsilium</span> enim non supplicium est, sed perfugium portusque supplici. <span class="reg">nam</span> quia volunt poenam aliquam subterfugere aut calamitatem, eo solum vertunt, hoc est sedem ac locum mutant. <span class="reg">itaque</span> nulla in lege nostra reperietur, <span class="add">⟨ut⟩</span> apud ceteras civitates, maleficium ullum exsilio esse multatum; sed cum homines vincula, neces ignominiasque vitant, quae sunt legibus constitutae, confugiunt quasi ad aram in exsilium. <span class="reg">qui</span> si in civitate legis vim subire vellent, non prius civitatem quam vitam amitterent; quia nolunt, non adimitur eis civitas, sed ab eis relinquitur atque deponitur. <span class="reg">nam</span>, cum ex nostro iure duarum civitatum nemo esse possit, tum amittitur haec civitas denique, cum is qui profugit receptus est in exsilium, hoc est in aliam civitatem.</p></div><span class="">chapter 35</span><div class="textpart" id="index.xml-body.1_div.1_div.101"><h3><span class="headingNumber">1.101. </span></h3><p><span class="">para </span><span class="reg">non</span> me praeterit, recuperatores, tametsi de hoc iure permulta praetereo, tamen me longius esse prolapsum quam ratio vestri iudici postularit. <span class="reg">verum</span> id feci, non quo vos hanc in hac causa defensionem desiderare arbitrarer, sed ut omnes intellegerent nec ademptam cuiquam civitatem esse neque adimi posse. <span class="reg">hoc</span> cum eos scire volui quibus Sulla voluit iniuriam facere, tum omnis ceteros novos veteresque civis. <span class="reg">neque</span> enim ratio adferri potest cur, si cuiquam novo civi potuerit adimi civitas, non omnibus patriciis, omnibus antiquissimis civibus possit.</p></div><div class="textpart" id="index.xml-body.1_div.1_div.102"><h3><span class="headingNumber">1.102. </span></h3><p><span class="reg">nam</span> ad hanc quidem causam nihil hoc pertinuisse primum ex eo intellegi potest quod vos <span class="add">⟨ea⟩</span> de re iudicare non debetis; deinde quod Sulla ipse ita tulit de civitate ut non sustulerit horum nexa atque hereditates. <span class="reg">iubet</span> enim eodem iure esse quo fuerint Ariminenses; quos quis ignorat duodecim coloniarum fuisse et a civibus Romanis hereditates capere potuisse? <span class="reg">quod</span> si adimi civitas A. Caecinae lege potuisset, magis illam rationem tamen omnes boni quaereremus, quem ad modum spectatissimum pudentissimumque hominem, summo consilio, summa virtute, summa auctoritate domestica praeditum, levatum iniuria civem retinere possemus, quam uti nunc, cum de iure civitatis nihil potuerit deperdere, quisquam exsistat nisi tui, Sexte, similis et stultitia et impudentia qui huic civitatem ademptam esse dicat.</p></div><div class="textpart" id="index.xml-body.1_div.1_div.103"><h3><span class="headingNumber">1.103. </span></h3><p><span class="reg">qui</span> quoniam, recuperatores, suum ius non deseruit neque quicquam illius audaciae petulantiaeque concessit, de reliquo iam communem causam populique <span class="add">⟨Romani⟩</span> ius in vestra fide ac religione deponit. <span class="">chapter 36</span><span class="reg">is</span> homo est, ita se probatum vobis vestrique similibus semper voluit ut id non minus in hac causa laborarit ne inique contendere aliquid quam ne dissolute relinquere videretur, nec minus vereretur ne contemnere Aebutium quam ne ab eo contemptus esse existimaretur.</p></div><div class="textpart" id="index.xml-body.1_div.1_div.104"><h3><span class="headingNumber">1.104. </span></h3><p><span class="">para </span><span class="reg">quapropter</span>, si quid extra iudicium est quod homini tribuendum sit, habetis hominem singulari pudore, virtute cognita et spectata fide, amplissimo totius Etruriae nomine, in utraque fortuna cognitum multis signis et virtutis et humanitatis. <span class="reg">si</span> quid in contraria parte in homine offendendum est, habetis eum, ut nihil dicam amplius, qui se homines coegisse fateatur. <span class="reg">sin</span> hominibus remotis de causa quaeritis, cum iudicium de vi sit, is qui arguitur vim se hominibus armatis fecisse fateatur, verbo se, non aequitate, defendere conetur, id quoque ei verbum ipsum ereptum esse videatis, auctoritatem sapientissimorum hominum facere nobiscum, in iudicium non venire utrum A. Caecina possederit necne, tamen doceri possedisse; multo etiam minus quaeri A. Caecinae fundus sit necne, me tamen id ipsum docuisse, fundum esse Caecinae: cum haec ita sint, statuite quid vos tempora rei publicae de armatis hominibus, quid illius confessio de vi, quid nostra decisio de aequitate, quid ratio interdicti de iure admoneat ut iudicetis.</p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>M. Tullius Cicero.
	    Date: 2016-04-06<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:15:34Z.
	       SAXON HE 9.8.0.5.
		 --></address></div></body></html>