<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Captivi — Machine readable text</title><meta name="author" content="T. Maccius Plautus" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Captivi — Machine readable text" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Captivi — Machine readable text</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head">PROLOGVS</span></h3><div class="l">Hos quos videtis stare hic captivos duos,</div><div class="l">†illi qui astant, hi stant ambo, non sedent;</div><div class="l">hoc vos mihi testes estis me verum loqui.</div><div class="l">senex qui hic habitat Hegio est huius pater.</div><br /><div class="l">sed is quo pacto serviat suo sibi patri,</div><div class="l">id ego hic apud vos proloquar, si operam datis.</div><div class="l">seni huic fuerunt filii nati duo;</div><div class="l">alterum quadrimum puerum servos surpuit</div><div class="l">eumque hínc profugiens vendidit in Alide</div><br /><div class="l">patri huius. iam hoc tenetis? <span class="gap"> [...]</span> optume est.</div><div class="l">negát hercle ille ultimus. accedito.</div><div class="l">si non ubi sedeas locus est, est ubi ambules,</div><div class="l">quando histrionem cogis mendicarier.</div><div class="l">ego me tua causa, ne erres, non rupturus sum.</div><br /><div class="l">vos qui potestis ope vestra censerier,</div><div class="l">accipite relicuom: alieno uti nil moror.</div><div class="l">fugitivos ille, ut dixeram ante, huius patri</div><div class="l">domo quém profugiens dominum abstulerat vendidit.</div><div class="l">is postquam hunc emit, dedit eum huic gnato suo</div><br /><div class="l">peculiarem, quia quasi una aetas erat.</div><div class="l">hic nunc domi sérvit suo patri, nec scit pater;</div><div class="l">enim véro di nos quasi pilas homines habent.</div><div class="l">rationem habetis, quo modo unum amiserit.</div><div class="l">postquam belligerant Aetoli cum Aleis,</div><br /><div class="l">ut fit in bello, capitur alter filius:</div><div class="l">medicus Menarchus emit ibidem in Alide.</div><div class="l">coepit captivos commercari hic Aleos,</div><div class="l">si quem reperire possit qui mutet suom,</div><div class="l">illum captivom: hunc suom esse nescit, qui domist.</div><br /><div class="l">et quoniam heri indaudivit, de summo loco</div><div class="l">summoque genere captum esse equitem Aleum,</div><div class="l">nil pretio parsit, filio dum parceret:</div><div class="l">reconciliare ut facilius posset domum,</div><div class="l">emít hosce e praeda ambos de quaestoribus.</div><br /><div class="l">hisce autem inter sese hunc confinxerunt dolum,</div><div class="l">quo pacto hic servos suom erum hinc amittat domum.</div><div class="l">itaque inter se commutant vestem et nomina;</div><div class="l">illic vocatur Philocrates, hic Tyndarus:</div><div class="l">huius íllic, hic illius hodie fert imaginem.</div><br /><div class="l">et hic hódie expediet hanc docte fallaciam,</div><div class="l">et suom erum faciet libertatis compotem,</div><div class="l">eodemque pacto fratrem servabit suom</div><div class="l">reducemque faciet liberum in patriam ad patrem,</div><div class="l">imprudens: itidem ut saepe iam in multis locis</div><br /><div class="l">plus insciens quis fecit quam prudens boni.</div><div class="l">sed inscientes sua sibi fallacia</div><div class="l">ita compararunt et confinxerunt dolum</div><div class="l">itaque hi commenti, de sua sententia</div><div class="l">ut in sérvitute hic ad suom maneat patrem:</div><br /><div class="l">ita nunc ignorans suo sibi servit patri;</div><div class="l">homunculi quanti sunt, quom recogito!</div><div class="l">haec res agetur nobis, vobis fabula.</div><div class="l">sed etiam est, paucis vos quod monitos voluerim.</div><div class="l">profecto expediet fabulae huic operam dare.</div><br /><div class="l">non pertractate facta est neque item ut ceterae:</div><div class="l">neque spurcidici insunt versus, immemorabiles;</div><div class="l">hic neque periurus leno est nec meretrix mala</div><div class="l">neque miles gloriosus; ne vereamini,</div><div class="l">quia bellum Aetolis esse dixi cum Aleis:</div><br /><div class="l">foris íllic extra scaenam fient proelia.</div><div class="l">nam hoc paene iniquomst, comico choragio</div><div class="l">conari desubito agere nos tragoediam.</div><div class="l">proin si quis pugnam expectat, litis contrahat:</div><div class="l">valentiorem nactus adversarium</div><br /><div class="l">si erit, ego faciam ut pugnam inspectet non bonam,</div><div class="l">adeo ut spectare postea omnis oderit.</div><div class="l">abeo. valete, iudices iustissimi</div><div class="l">domi duellique duellatores optumi.</div></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><div class="textpart" id="index.xml-body.1_div.1_div.2_div.1"><h4><span class="headingNumber">1.2.1. </span></h4><div class="speaker">Ergasilvs</div><div class="l">Iuventus nomen indidit Scorto mihi,</div><div class="l">eo quía invocatus soleo esse in convivio.</div><div class="l">scio absúrde dictum hoc derisores dicere,</div><div class="l">at ego aio recte. nam scortum in convivio</div><br /><div class="l">sibi amator, talos quom iacit, scortum invocat.</div><div class="l">estne invocatum an non <span class="add">⟨est? est⟩</span> planissume;</div><div class="l">verum hercle vero nos parasiti planius,</div><div class="l">quos numquam quisquam neque vocat neque invocat.</div><div class="l">quasi mures semper edimus alienum cibum;</div><br /><div class="l">ubi res prolatae sunt, quom rus homines eunt,</div><div class="l">simul prolatae res sunt nostris dentibus.</div><div class="l">quasi, cum caletur, cocleae in occulto latent,</div><div class="l">suo sibi suco vivont, ros si non cadit,</div><div class="l">item parasiti rebus prolatis latent</div><br /><div class="l">in occúlto miseri, victitant suco suo,</div><div class="l">dum ruri rurant homines quos ligurriant.</div><div class="l">prolatis rebus parasiti venatici</div><div class="l">sumus, quando res redierunt, molossici</div><div class="l">odiosicique et multum incommodestici.</div><br /><div class="l">et hic quidem hercle, nisi qui colaphos perpeti</div><div class="l">potest parasitus frangique aulas in caput,</div><div class="l"><span class="strikethrough">vel</span> ire extra portam Trigeminam ad saccum licet.</div><div class="l">quod mihi ne eveniat, non nullum periculum est.</div><div class="l">nam postquam meus rex est potitus hostium—</div><br /><div class="l">ita nunc belligerant Aetoli cum Aleis;</div><div class="l">nam Aetolia haec est, illic est captus in Alide,</div><div class="l">Philopolemus, huius Hegionis filius</div><div class="l">senis, qui hic habitat, quae aedes lamentariae</div><div class="l">mihi sunt, quas quotienscumque conspicio fleo;</div><br /><div class="l">nunc hic occepit quaestum hunc fili gratia</div><div class="l">inhonestum et maxime alienum ingenio suo:</div><div class="l">homines captivos commercatur, si queat</div><div class="l">aliquem invenire, suom qui mutet filium.</div><div class="l">quod quidem ego nimis quam cupio <span class="gap"> [...]</span> ut impetret;</div><br /><div class="l">nam ni illum recipit, nihil est quo me recipiam.</div><div class="l"><span class="add">⟨nam⟩</span> nulla est spes iuventútis, sese omnis amant;</div><div class="l">ille démum antiquis est adulescens moribus,</div><div class="l">cuius númquam voltum tranquillavi gratiis.</div><div class="l">condigne pater est eius moratus moribus.</div><br /><div class="l">nunc ad eum pergam. sed aperitur ostium,</div><div class="l">unde sáturitate saepe ego exii ebrius.</div></div><div class="textpart" id="index.xml-body.1_div.1_div.2_div.2"><h4><span class="headingNumber">1.2.2. </span></h4><div class="speaker">Hegio</div><div class="l">Advorte animum sis tu: istos captivos duos,</div><div class="l">heri quos emi de praeda a quaestoribus,</div><div class="l">eis indito catenas singularias</div><div class="l">istas, maiores, quibus sunt iuncti, demito;</div><br /><div class="l">sinito ambulare, si foris si intus volent,</div><div class="l">sed uti adserventur magna diligentia.</div><div class="l">liber captivos avis ferae consimilis est:</div><div class="l">semel fugiendi si data est occasio,</div><div class="l">satis est, numquam postilla possis prendere.</div><div class="speaker">Lorarivs</div><br /><div class="l">Omnes profecto liberi lubentius</div><div class="l">sumus quám servimus.</div><div class="speaker">Heg.</div><div class="l">Non videre ita tu quidem.</div><div class="speaker">Lor.</div><div class="l">Si non est quod dem, mene vis dem ipse—in pedes?</div><div class="speaker">Heg.</div><div class="l">Si dederis, erit extemplo mihi quod dem tibi.</div><div class="speaker">Lor.</div><div class="l">Avis mé ferae consimilem faciam, ut praedicas.</div><div class="speaker">Heg.</div><br /><div class="l">Ita ut dícis: nam si faxis, te in caveam dabo.</div><div class="l">sed satis verborumst. cura quae iussi atque abi.</div><div class="l">ego ibo ad fratrem ad alios captivos meos,</div><div class="l">visam ne nocte hac quippiam turbaverint.</div><div class="l">inde mé continuo recipiam rursum domum.</div><div class="speaker">Erg.</div><br /><div class="l">Aegre est mi, hunc facere quaestum carcerarium</div><div class="l">propter sui gnati miseriam miserum senem.</div><div class="l">sed si ullo pacto ille huc conciliari potest,</div><div class="l">vel carnificinam hunc facere possum perpeti.</div><div class="speaker">Heg.</div><div class="l">Quis hic lóquitur?</div><div class="speaker">Erg.</div><div class="l">Ego, qui tuo maerore maceror,</div><br /><div class="l">macesco, consenesco et tabesco miser;</div><div class="l">ossa atque pellis sum miser a macritudine;</div><div class="l">neque umquam quicquam me iuvat quod edo domi:</div><div class="l">foris aliquantillum etiam quod gusto, id beat.</div><div class="speaker">Heg.</div><div class="l">Ergasile, salve.</div><div class="speaker">Erg.</div><div class="l">Di te bene ament, Hegio.</div><div class="speaker">Heg.</div><br /><div class="l">Ne fle.</div><div class="speaker">Erg.</div><div class="l">Egone illum non fleam? égon non defleam</div><div class="l">Talem adulescentem?</div><div class="speaker">Heg.</div><div class="l">Semper sensi, filio</div><div class="l">meo te ésse amicum, et illum intellexi tibi.</div><div class="speaker">Erg.</div><div class="l">Tum denique homines nostra intellegimus bona,</div><div class="l">quom quae in potestate habuimus, ea amisimus.</div><br /><div class="l">ego, postquam gnatus tuos potitust hostium,</div><div class="l">expertus quanti fuerit nunc desidero.</div><div class="speaker">Heg.</div><div class="l">Alienus cum eius incommodum tam aegre feras,</div><div class="l">quid me patrem par facerest, cui ille est unicus?</div><div class="speaker">Erg.</div><div class="l">Alienus ego? alienus illi? aha, Hegio,</div><br /><div class="l">numquam istuc dixis neque animum induxis tuom;</div><div class="l">tibi ille únicust, mi etiam unico magis unicus.</div><div class="speaker">Heg.</div><div class="l">Laudo, malum cum amici tuom ducis malum.</div><div class="l">nunc habe bonum animum.</div><div class="speaker">Erg.</div><div class="l">Eheu, huic illud dolet,</div><div class="l">quia nunc remissus est edendi exercitus.</div><div class="speaker">Heg.</div><br /><div class="l">Nullumne interea <span class="abbr">nactu's<span class="expan"><span class="ex">(nactus es)</span></span></span>, qui posset tibi</div><div class="l">remissum quem dixti imperare exercitum?</div><div class="speaker">Erg.</div><div class="l">Quid credis? fugitant omnes hanc provinciam,</div><div class="l">quoi optigerat postquam captust Philopolemus tuos.</div><div class="speaker">Heg.</div><div class="l">Non pol mirandum est fugitare hanc provinciam.</div><br /><div class="l">multis et multigeneribus opus est tibi</div><div class="l">militibus: primumdum opus est Pistorensibus;</div><div class="l">eorum sunt aliquot genera Pistorensium:</div><div class="l">opus Pániceis est, opus Placentinis quoque;</div><div class="l">opus Turdetanis, opust Ficedulensibus;</div><br /><div class="l">iam maritumi omnes milites opus sunt tibi.</div><div class="speaker">Erg.</div><div class="l">Vt saepe summa ingenia in occulto latent;</div><div class="l">hic qualis imperator nunc privatus est.</div><div class="speaker">Heg.</div><div class="l">Habe modo bonum animum, nam illum confido domum</div><div class="l">in his diebus me reconciliassere.</div><br /><div class="l">nam eccum hic captivom adulescentem <span class="add">⟨intus⟩</span> Aleum,</div><div class="l">prognatum genere summo et summis ditiis:</div><div class="l">hoc illum me mutare confido pote.</div><div class="speaker">Erg.</div><div class="l">Ita di deaeque faxint. sed num quo foras</div><div class="l">vocatus <span class="add">⟨es⟩</span> ad cenam?</div><div class="speaker">Heg.</div><div class="l">Nusquam, quod sciam.</div><br /><div class="l">sed quid tu id quaeris?</div><div class="speaker">Erg.</div><div class="l">Quia mi est natalis dies;</div><div class="l">propterea te vocari ad te ad cenam volo.</div><div class="speaker">Heg.</div><div class="l">Facete dictum. sed si pauxillo potes</div><div class="l">contentus esse.</div><div class="speaker">Erg.</div><div class="l">Ne perpauxillum modo,</div><div class="l">nam istoc me assiduo victu delecto domi;</div><br /><div class="l">age sis, roga emptum: nisi qui meliorem adferet</div><div class="l">quae mi atque amicis placeat condicio magis,</div><div class="l">quasi fundum vendam, meis me addicam legibus.</div><div class="speaker">Heg.</div><div class="l">Profundum vendis tu quidem, haud fundum, mihi.</div><div class="l">sed si <span class="abbr">venturu's<span class="expan"><span class="ex">(venturus es)</span></span></span>, temperi.</div><div class="speaker">Erg.</div><div class="l">Em, vel iam otium est.</div><div class="speaker">Heg.</div><br /><div class="l">I modo, venare leporem: nunc irim tenes;</div><div class="l">nam meus scruposam victus commetat viam.</div><div class="speaker">Erg.</div><div class="l">Numquam istoc vinces me, Hegio, ne postules:</div><div class="l">cum calceatis dentibus veniam tamen.</div><div class="speaker">Heg.</div><div class="l">Asper meus victus sane est.</div><div class="speaker">Erg.</div><div class="l">Sentisne essitas?</div><div class="speaker">Heg.</div><br /><div class="l">Terrestris cena est.</div><div class="speaker">Erg.</div><div class="l">Sus terrestris bestia est.</div><div class="speaker">Heg.</div><div class="l">Multis holeribus.</div><div class="speaker">Erg.</div><div class="l">Curato aegrotos domi.</div><div class="l">numquid vis?</div><div class="speaker">Heg.</div><div class="l">Venias temperi.</div><div class="speaker">Erg.</div><div class="l">Memorem mones.—</div><div class="speaker">Heg.</div><div class="l">Ibo intro atque intus subducam ratiunculam,</div><div class="l">quantillum argenti mi ápud trapezitam siet.</div><br /><div class="l">ad fratrem, quo ire dixeram, mox ivero.—</div></div></div><div class="textpart" id="index.xml-body.1_div.1_div.3"><h3><span class="headingNumber">1.3. </span></h3><div class="textpart" id="index.xml-body.1_div.1_div.3_div.1"><h4><span class="headingNumber">1.3.1. </span></h4><div class="speaker">Lorarii</div><div class="l">Si di ímmortales íd voluerunt, vós hanc aerumnam éxsequi,</div><div class="l">decét id pati animo aéquo: si id faciétis, levior lábos erit.</div><div class="l">domi fuístis, credo, líberi:</div><div class="l">nunc servitus si evenit, ei vos morigerari mos bonust</div><br /><div class="l">et erili imperio eamque ingeniis vostris lenem reddere.</div><div class="l">indigna digna habenda sunt, erus quae facit.</div><div class="speaker">Captivi</div><div class="l">Oh oh oh.</div><div class="speaker">Lor.</div><div class="l">Éiulatione haud opus est, oculis haud lacrimantibus:</div><div class="l">in ré mala animo sí bono utare, ádiuvat.</div><div class="speaker">Tyndarvs</div><br /><div class="l">At nós pudet, quia cúm catenis súmus.</div><div class="speaker">Lor.</div><div class="l">At pigeat póstea</div><div class="l">nostrum erum, si vos éximat vínculis,</div><div class="l">aút solutós sinat, quós argento émerit.</div><div class="speaker">Tynd.</div><div class="l">Quid a nóbis metuit? scímus nos</div><div class="l">nóstrum officiúm quod est, sí solutós sinat.</div><div class="speaker">Lor.</div><br /><div class="l">Át fugam fíngitis: séntio quam rem ágitis.</div><div class="speaker">Philocrates</div><div class="l">Nós fugiamus? quó fugiamus?</div><div class="speaker">L.</div><div class="l">In patriam.</div><div class="speaker">P.</div><div class="l">Apage, haud nós id deceat,</div><div class="l">fúgitivos imitári.</div><div class="speaker">Lor.</div><div class="l">Immo edepol, si érit occasio, haúd dehortor.</div><div class="speaker">Tynd.</div><div class="l">Únum exoráre vos sínite nos.</div><div class="speaker">Lor.</div><div class="l">Quídnam id est?</div><div class="speaker">Tynd.</div><div class="l">Út sine hisce arbitris</div><br /><div class="l">átque vobis nobis détis lócum loquendi.</div><div class="speaker">Lor.</div><div class="l">Fíat. abscédite hinc: nós concedámus huc.</div><div class="l">séd brevem orátionem íncipisse.</div><div class="speaker">Tynd.</div><div class="l">Em istúc mihi certum erat. cóncede huc.</div><div class="speaker">Lor.</div><div class="l">Abíte ab ístis.</div><div class="speaker">Tynd.</div><div class="l">Obnóxii ámbo</div><br /><div class="l">vóbis sumus própter hanc rém, quom quae vólumus nos</div><div class="l">copia est † ea facitis nos compotes.</div><div class="speaker">Phil.</div><div class="l">Sécede huc núnciam, sí videtúr, procul,</div><div class="l">ne arbitri dicta nostra arbitrari queant</div><div class="l">neu permanet palam haec nostra fallacia.</div><br /><div class="l">nam doli non doli sunt, nisi astu colas,</div><div class="l">sed malum maxumum, si id palam provenit.</div><div class="l">nam sí erus mihi es tu átque ego me túom esse servom assímulo,</div><div class="l">tamen víso opust, cauto est opus, ut hoc sóbrie sineque árbitris</div><div class="l">accúrate agátur, docte ét diligénter;</div><br /><div class="l">tanta íncepta rés est: haud sómniculóse hoc</div><div class="l">agéndum est.</div><div class="speaker">Tynd.</div><div class="l">Ero út me volés esse.</div><div class="speaker">Phil.</div><div class="l">Spéro.</div><div class="speaker">Tynd.</div><div class="l">Nam tú nunc vidés pro tuó caro cápite</div><div class="l">carum ófferre <span class="add">⟨mé⟩</span> meum capút vilitáti.</div><div class="speaker">Phil.</div><div class="l">Scio.</div><div class="speaker">Tynd.</div><div class="l">At scíre memento, quándo id quód voles habébis;</div><br /><div class="l">nam fére maxima pars mórem hunc hominés habent: quod síbi volunt,</div><div class="l">dum id ímpetrant, boní sunt;</div><div class="l">sed íd ubi iam penes sése habent,</div><div class="l">éx bonis péssimi et fraúdulentíssimi</div><div class="l">fíunt: nunc út mihi té volo esse aútumo.</div><br /><div class="l"><span class="strikethrough">quód tibi suádeam, suádeam meó patri.</span></div><div class="speaker">Phil.</div><div class="l">Pól ego si te aúdeam, meúm patrem nóminem:</div><div class="l">nám secundúm patrem tu és pater próximus.</div><div class="speaker">Tynd.</div><div class="l">Aúdio.</div><div class="speaker">Phil.</div><div class="l">Et proptérea saepiús te uti memíneris moneo:</div><div class="l">non ego erus tibi, sed servos sum; nunc obsecro te hoc unum—</div><br /><div class="l">quoniam nobis di immortales animum ostenderunt suom,</div><div class="l">ut qui erum me tibi fuisse atque esse conservom velint,</div><div class="l">quom antehac pro iure imperitabam meo, nunc te oro per precem—</div><div class="l">per fortunam incertam et per mei te erga bonitatem patris,</div><div class="l">perque consérvitium commune, quód hostica evenit manu,</div><br /><div class="l">ne me secus honore honestes quam quom servibas mihi,</div><div class="l">atque ut qui fueris et qui nunc sis meminisse ut memineris.</div><div class="speaker">Tynd.</div><div class="l">Scio quidem me te esse nunc et te esse me.</div><div class="speaker">Phil.</div><div class="l">Em istuc si potes</div><div class="l">memoriter meminisse, inest spes nobis ín hac astutia.</div></div><div class="textpart" id="index.xml-body.1_div.1_div.3_div.2"><h4><span class="headingNumber">1.3.2. </span></h4><div class="speaker">Hegio</div><div class="l">Iam ego revertar intro, si ex his quae volo exquisivero.</div><div class="l">ubi sunt isti quos ante aedis iussi huc produci foras?</div><div class="speaker">Phil.</div><div class="l">Edepol tibi ne in quaestione essemus cautum intellego,</div><div class="l">ita vinclis custodiisque circum moeniti sumus.</div><div class="speaker">Heg.</div><br /><div class="l">Qui cavet ne decipiatur, vix cavet, cum etiam cavet;</div><div class="l">etiam cum cavisse ratus est, saepe is cautor captus est.</div><div class="l">an vero non iusta causa est, ut vos servem sedulo,</div><div class="l">quos tam grandi sim mercatus praesenti pecunia?</div><div class="speaker">Phil.</div><div class="l">Neque pol tibi nos, quia nos servas, aequomst vitio vortere,</div><br /><div class="l">neque te nobis, sí abeamus hinc, si fuat occasio.</div><div class="speaker">Heg.</div><div class="l">Vt vos hic, itidem illic apud vos meus servatur filius.</div><div class="speaker">Phil.</div><div class="l">Captus est?</div><div class="speaker">Heg.</div><div class="l">Ita.</div><div class="speaker">Phil.</div><div class="l">Non igitur nos soli ignavi fuimus.</div><div class="speaker">Heg.</div><div class="l">Secede huc. nam sunt quae éx te solo scitari volo.</div><div class="l">quarum rerum te falsilocum mi esse nolo.</div><div class="speaker">Phil.</div><div class="l">Non ero</div><br /><div class="l">quod sciam. si quid nescibo, id nescium tradam tibi.</div><div class="speaker">Tynd.</div><div class="l">Nunc senex est in tostrina, nunc iam cultros attinet.</div><div class="l">ne id quidem, involucrum inicere, voluit, vestem ut ne inquinet.</div><div class="l">sed utrum strictimne adtonsurum dicam esse an per pectinem,</div><div class="l">nescio; verum, si frugist, usque admutilabit probe.</div><div class="speaker">Heg.</div><br /><div class="l">Quid tu? servosne esse an liber mavelis, memora mihi.</div><div class="speaker">Phil.</div><div class="l">Proxumum quod sit bono quodque a malo longissume,</div><div class="l">id volo; quamquam non multum fuit molesta servitus,</div><div class="l">nec mihi secus erat quam si essem familiaris filius.</div><div class="speaker">Tynd.</div><div class="l">Eugepae, Thalem talento non emam Milesium,</div><br /><div class="l">nam ad sapientiam huius <span class="gap"> [...]</span> nimius nugator fuit.</div><div class="l">ut facete orationem ad servitutem contulit.</div><div class="speaker">Heg.</div><div class="l">Quo de genere natust illic Philocrates?</div><div class="speaker">Phil.</div><div class="l">Polyplusio:</div><div class="l">quod genus illi est unum pollens atque honoratissumum.</div><div class="speaker">H.</div><div class="l">Quid ipsus hic? quo honore est illic?</div><div class="speaker">P.</div><div class="l">Summo, atque ab summis viris.</div><div class="speaker">Heg.</div><br /><div class="l"><span class="strikethrough">Tum igitur ei cum in Aleis tanta gratia est, ut praedicas,</span></div><div class="l">quid divitiae, suntne opimae?</div><div class="speaker">Phil.</div><div class="l">Vnde excoquat sebum senex.</div><div class="speaker">Heg.</div><div class="l">Quid pater, vivitne?</div><div class="speaker">Phil.</div><div class="l">Vivom, cum inde abimus, liquimus;</div><div class="l">nunc vivat<span class="add">⟨ne⟩</span> necne, id Orcum scire oportet scilicet.</div><div class="speaker">Tynd.</div><div class="l">Salva res est, philosophatur quoque iam, non mendax modo est.</div><div class="speaker">Heg.</div><br /><div class="l">Quid erat ei nomen?</div><div class="speaker">Phil.</div><div class="l">Thensaurochrysonicochrysides.</div><div class="speaker">Heg.</div><div class="l">Videlicet propter divitias inditum id nomen quasi est.</div><div class="speaker">Phil.</div><div class="l">Immo edepol propter avaritiam ipsius atque audaciam.</div><div class="l"><span class="strikethrough">nam ille quidem Theodoromedes fuit germano nomine.</span></div><div class="speaker">Heg.</div><div class="l">Quid tu ais? tenaxne pater est eius?</div><div class="speaker">Phil.</div><div class="l">Immo edepol pertinax;</div><br /><div class="l">quin etiam ut magis nóscas: Genio suo ubi quando sacruficat,</div><div class="l">ad rem divinam quibus est opus, Samiis vasis utitur,</div><div class="l">ne ipse Genius surripiat: proinde aliis ut credat vide.</div><div class="speaker">Heg.</div><div class="l">Sequere hac me igitur. eadem ego ex hoc quae volo exquaesivero.</div><div class="l">Philocrates, hic fecit, hominem frugi ut facere oportuit.</div><br /><div class="l">nám ego ex hoc quo genere gnatus sis scio, hic fassust mihi;</div><div class="l">haec tu eadem si confiteri vis, tua <span class="add">⟨ex⟩</span> re feceris:</div><div class="l">quae tamen scio scire me ex hoc.</div><div class="speaker">Tynd.</div><div class="l">Fecit officium hic suom,</div><div class="l">cum tibi est confessus verum, quam<span class="add">⟨quam⟩</span> volui sedulo</div><div class="l">meam nobilitatem occultare et genus et divitias meas,</div><br /><div class="l">Hegio; nunc quando patriam et libertatem perdidi,</div><div class="l">non ego istúnc me potius quam te metuere aequom censeo.</div><div class="l">vis hostilis cum istoc fecit meas opes aequabiles;</div><div class="l">memini, cum dicto haud audebat: facto nunc laedat licet.</div><div class="l">sed viden? fortuna humana fingit artatque ut lubet:</div><br /><div class="l">me, qui liber fueram, servom fecit, e summo infimum;</div><div class="l">qui imperare insueram, nunc alterius imperio obsequor.</div><div class="l">et quidem si, proinde ut ipse fui imperator familiae,</div><div class="l">habeam dominum, non verear ne iniuste aut graviter mi imperet.</div><div class="l">Hegio, hoc te monitum, nisi forte ipse non vis, voluerim.</div><div class="speaker">Heg.</div><br /><div class="l">Loquere audacter.</div><div class="speaker">Tynd.</div><div class="l">Tam ego fui ante liber quam gnatus tuos,</div><div class="l">tam mihi quam illi libertatem hostilis eripuit manus,</div><div class="l">tam ille apud nos servit, quam ego nunc hic apud te servio.</div><div class="l">est profecto deus, qui quae nos gerimus auditque et videt:</div><div class="l">is, uti tu me hic habueris, proinde illum illic curaverit;</div><br /><div class="l">bene merenti bene profuerit, male merenti par erit.</div><div class="l">quam tu filium tuom, tam páter me meus desiderat.</div><div class="speaker">Heg.</div><div class="l">Memini ego istuc. sed faterin eadem quae hic fassust mihi?</div><div class="speaker">Tynd.</div><div class="l">Ego patri meo esse fateor summas divitias domi</div><div class="l">meque summo genere gnatum. sed te optestor, Hegio,</div><br /><div class="l">ne tuom animum avariorem faxint divitiae meae:</div><div class="l">ne patri, tam étsi sum unicus, decere videatur magis,</div><div class="l">me saturum servire apud te sumptu et vestitu tuo</div><div class="l">potius quam illi, ubi minime honestumst, mendicantem vivere.</div><div class="speaker">Heg.</div><div class="l"><span class="strikethrough">Ego virtute deum et maiorum nostrum dives sum satis.</span></div><br /><div class="l">non ego ómnino lucrum omne esse utile homini existimo:</div><div class="l">scio ego, multos iam lucrum lutulentos homines reddidit;</div><div class="l">est etiam ubi profecto damnum praestet facere quam lucrum.</div><div class="l">odi ego aurum: multa multis saepe suasit perperam.</div><div class="l">nunc hoc animum advorte, ut ea quae sentio pariter scias.</div><br /><div class="l">filius meus illic apud vos servit captus Alide:</div><div class="l">eum si reddis mihi, praeterea únum nummum ne duis;</div><div class="l">et te et hunc amittam hinc. alio pacto abire non potes.</div><div class="speaker">Tynd.</div><div class="l">Optumum atque aequissumum oras optumusque hominum es homo.</div><div class="l">sed is privatam servitutem servit illi an publicam?</div><div class="speaker">Heg.</div><br /><div class="l">Privatam medici Menarchi.</div><div class="speaker">Tynd.</div><div class="l">Pol is quidem huius est cliens.</div><div class="l">tam hoc quidem tibi in proclivi quam imber est quando pluit.</div><div class="speaker">Heg.</div><div class="l">Fac is homo ut redimatur.</div><div class="speaker">Tynd.</div><div class="l">Faciam. sed te id oro, Hegio—</div><div class="speaker">Heg.</div><div class="l">Quid vis, dum ab re ne quid ores, faciam.</div><div class="speaker">Tynd.</div><div class="l">Ausculta, tum scies.</div><div class="l">ego me amitti, donicum ille huc redierit, non postulo.</div><br /><div class="l">verum quaeso ut aestumatum hunc mihi des, quem mittam ad patrem,</div><div class="l">ut is homo redimatur illi.</div><div class="speaker">Heg.</div><div class="l">Immo alium potius misero</div><div class="l">hinc, ubi erunt indutiae, illuc, tuom qui conveniat patrem,</div><div class="l">qui tua quae tu iusseris mandata ita út velis perferat.</div><div class="speaker">Tynd.</div><div class="l">At nihil est ignotum ad illum mittere: operam luseris.</div><br /><div class="l">hunc mitte, hic transactum reddet omne, si illuc venerit.</div><div class="l">nec quemquam fideliorem neque cui plus credat potes</div><div class="l">mittere ad eum nec qui magis sit servos ex sententia,</div><div class="l">neque adeo cui suom concredat filium hodie audacius.</div><div class="l">ne vereare, meo periclo húius ego experiar fidem,</div><br /><div class="l">fretus ingenio eius, quod me ésse scit erga se benevolum.</div><div class="speaker">Heg.</div><div class="l">Mittam equidem istunc aestumatum tua fide, si vis.</div><div class="speaker">Tynd.</div><div class="l">Volo;</div><div class="l">quam citissime potest, tam hoc cedere ad factum volo.</div><div class="speaker">Heg.</div><div class="l">Num quae causa est quin, si ille huc non redeat, viginti minas</div><div class="l">mihi des pro illo?</div><div class="speaker">Tynd.</div><div class="l">Optuma immo.</div><div class="speaker">Heg.</div><div class="l">Solvite istum nunciam,</div><br /><div class="l">atque utrumque.</div><div class="speaker">Tynd.</div><div class="l">Di tibi omnis omnia optata offerant,</div><div class="l">cum me tanto honore honestas cumque ex vinclis eximis.</div><div class="l">hoc quidem haud molestumst, iam quod collus collari caret.</div><div class="speaker">Heg.</div><div class="l">Quod bonis bene fit beneficium, gratia ea gravida est bonis.</div><div class="l">nunc tu illum si illo es missurus, dice monstra praecipe</div><br /><div class="l">quae ad patrem vis nuntiari. vin vocem huc ad te?</div><div class="speaker">Tynd.</div><div class="l">Voca.</div></div><div class="textpart" id="index.xml-body.1_div.1_div.3_div.3"><h4><span class="headingNumber">1.3.3. </span></h4><div class="speaker">Heg.</div><div class="l">Quae res bene vortat mihi meoque filio</div><div class="l">vobisque, volt te novos erus operam dare</div><div class="l">tuo veteri domino, quod is velit, fideliter.</div><div class="l">nam ego te aestumatum huíc dedi viginti minis,</div><br /><div class="l">hic autem té ait mittere hinc velle ad patrem,</div><div class="l">meum ut illic redimat filium, mutatio</div><div class="l">inter me atque illum ut nostris fiat filiis.</div><div class="speaker">Phil.</div><div class="l">Vtroque vorsum rectumst ingenium meum,</div><div class="l">ad te atque ad illum; pro rota me uti licet:</div><br /><div class="l">vel ego huc vel illuc vortar, quo imperabitis.</div><div class="speaker">Heg.</div><div class="l">Tute tibi tuopte ingenio prodes plurumum,</div><div class="l">cum servitutem íta fers ut ferri decet.</div><div class="l">sequere. em tibi hominem.</div><div class="speaker">Tynd.</div><div class="l">Gratiám habeo tibi,</div><div class="l">quom copiam istam mi et potestatem facis,</div><br /><div class="l">ut ego ad parentes hunc remittam nuntium,</div><div class="l">qui me quid rerum hic agitem et quid fieri velim</div><div class="l">patri meo, ordine omnem rem, illuc perferat.</div><div class="l">nunc ita convenit inter me atque hunc, Tyndare,</div><div class="l">ut te aestumatum in Alidem mittam ad patrem,</div><br /><div class="l">si non rebitas huc, ut viginti minas</div><div class="l">dem pro te.</div><div class="speaker">Phil.</div><div class="l">Recte convenisse sentio.</div><div class="l">nam pater expectat aut me aut aliquem nuntium,</div><div class="l">qui hinc ad se veniat.</div><div class="speaker">Tynd.</div><div class="l">Ergo animum advortas volo</div><div class="l">quae nuntiare hinc te volo in patriam ad patrem.</div><div class="speaker">Phil.</div><br /><div class="l">Phílocrates, ut adhuc locorum feci, faciam sedulo,</div><div class="l">ut potissimum quod in rem recte conducat tuam,</div><div class="l">id petam idque persequar corde et animo atque viribus.</div><div class="speaker">Tynd.</div><div class="l">Facis ita ut te facere oportet. nunc animum advortas volo:</div><div class="l">omnium primum salutem dicito matri et patri</div><br /><div class="l">et cognatis et si quem alium benevolentem videris;</div><div class="l">me hic valere et servitutem servire huic homini optumo,</div><div class="l">qui me honore honestiorem semper fecit et facit.</div><div class="speaker">Phil.</div><div class="l">Istuc ne praecipias, facile memoria memini tamen.</div><div class="speaker">Tynd.</div><div class="l">Nam equidem, nisi quod custodem habeo, liberum me esse arbitror.</div><br /><div class="l">dicito patri, quo pacto mihi cum hoc convenerit</div><div class="l">de huius filio.</div><div class="speaker">Phil.</div><div class="l">Quae memini, mora mera est monerier.</div><div class="speaker">Tynd.</div><div class="l">Vt eum redimat et remittat nostrum huc amborum vicem.</div><div class="speaker">Phil.</div><div class="l">Meminero.</div><div class="speaker">H.</div><div class="l">At quamprimum pote: istuc in rem utriquest maxime.</div><div class="speaker">Phil.</div><div class="l">Non tuom tu magis videre quam ille suom gnatum cupit.</div><div class="speaker">Heg.</div><br /><div class="l">Meus mihi, suos cuique est carus.</div><div class="speaker">Phil.</div><div class="l">Numquid aliud vis patri</div><div class="l">nuntiari?</div><div class="speaker">Tynd.</div><div class="l">Me hic valere et (tute audacter dicito,</div><div class="l">Tyndare) inter nos fuisse ingenio haud discordabili,</div><div class="l">neque te commeruisse culpam (neque me adversatum tibi)</div><div class="l">beneque ero gessisse morem in tantis aerumnis tamen;</div><br /><div class="l">neque med umquam deseruisse te neque factis neque fide,</div><div class="l">rebus in dubiis egenis. haec pater quando sciet,</div><div class="l">Tyndare, ut fueris animatus erga suom gnatum atque se,</div><div class="l">numquam erit tam avarus, quin te gratiis emittat manu †</div><div class="l">et mea opera, si hinc rebito, faciam ut faciat facilius.</div><br /><div class="l">nam tua opera et comitate et virtute et sapientia</div><div class="l">fecisti ut redire liceat ad parentis denuo,</div><div class="l">cúm apud hunc confessus es et genus et divitias meas:</div><div class="l">quo pacto emisisti e vinclis tuom erum tua sapientia.</div><div class="speaker">Phil.</div><div class="l">Feci ego ista út commemoras, et te meminisse id gratum est mihi.</div><br /><div class="l">merito tibi ea evenerunt a me; nam nunc, Philocrates,</div><div class="l">sí ego item memorem quae me erga multa fecisti bene,</div><div class="l">nox diem adimat; nam quasi servos meus esses, nihilo setius</div><div class="l"><span class="add">⟨tu⟩</span> mihi obsequiosus semper fuisti.</div><div class="speaker">Heg.</div><div class="l">Di vostram fidem,</div><div class="l">hominum ingenium liberale. ut lacrumas excutiunt mihi.</div><br /><div class="l">videas corde amare inter se. quantis <span class="add">⟨lautus⟩</span> laudibus</div><div class="l">suom erum servos collaudavit.</div><div class="speaker">Tynd.</div><div class="l">Pól istic me haud centesimam</div><div class="l">partem laudat quam ipse meritust ut laudetur laudibus.</div><div class="speaker">Heg.</div><div class="l">Ergo cum optume fecisti, nunc adest occasio</div><div class="l">bene facta cumulare, ut erga hunc rem geras fideliter.</div><div class="speaker">Phil.</div><br /><div class="l">Magis non factum possum velle, quam opera experiar persequi;</div><div class="l">id ut scias, Iovem supremum testem laudo, Hegio,</div><div class="l">me infidelem non futurum Philocrati.</div><div class="speaker">Heg.</div><div class="l">Probus es homo.</div><div class="speaker">Phil.</div><div class="l">Nec me secus umquam ei facturum quicquam quam memet mihi.</div><div class="speaker">Tynd.</div><div class="l">Istaec dicta te experiri et operis et factis volo;</div><br /><div class="l">et, quo minus dixi quam volui de te, animum advortas volo,</div><div class="l">atque horunc verborum causa caveto mi iratus fuas;</div><div class="l">sed, te quaeso, cogitato hinc mea fide mitti domum</div><div class="l">te aestimatum, et méam esse vitam hic pro te positam pignori,</div><div class="l">ne tu me ignores, quom extemplo meo é conspectu abscesseris,</div><br /><div class="l">quom me servom in servitute pro ted hic reliqueris,</div><div class="l">tuque te pro libero esse ducas, pignus deseras</div><div class="l">neque des operam pro me ut huius reducem facias filium;</div><div class="l"><span class="strikethrough">scito te hinc minis viginti aéstumatum mittier.</span></div><div class="l">fac fidelis sis fideli, cave fidem fluxam geras:</div><br /><div class="l">nam pater, scio, faciet quae illum facere oportet omnia;</div><div class="l">serva tibi in perpetuom amicum me, atque hunc inventum inveni.</div><div class="l">haec per dexteram tuam te dextera retinens manu</div><div class="l">opsecro, infidelior mihi ne fuas quam ego sum tibi.</div><div class="l">tu hóc age. tu mihí erus nunc es, tu patronus, tu pater,</div><br /><div class="l">tibi commendo spes opesque meas.</div><div class="speaker">Phil.</div><div class="l">Mandavisti satis.</div><div class="l">satin habes, mandata quae sunt facta si refero?</div><div class="speaker">Tynd.</div><div class="l">Satis.</div><div class="speaker">Phil.</div><div class="l">Et tua et tua huc ornatus reveniam ex sententia.</div><div class="l">numquid aliud?</div><div class="speaker">Tynd.</div><div class="l">Vt quam primum possis redeas.</div><div class="speaker">Phil.</div><div class="l">Res monet.</div><div class="speaker">Heg.</div><div class="l">Sequere me, viaticum ut dem á trapezita tibi,</div><br /><div class="l">eadem opera a praetore sumam syngraphum.</div><div class="speaker">Tynd.</div><div class="l">Quem syngraphum?</div><div class="speaker">Heg.</div><div class="l">Quem hic ferat secum ad legionem, hinc ire huic ut liceat domum.</div><div class="l">tu intro abi.</div><div class="speaker">T.</div><div class="l">Bene ambulato.—</div><div class="speaker">P.</div><div class="l">Bene vale.</div><div class="speaker">H.</div><div class="l">Edepol rem meam</div><div class="l">constabilivi, quom illos emi de praeda a quaestoribus;</div><div class="l">expedivi ex servitute filium, si dis placet.</div><br /><div class="l">at etiam dubitavi, hos homines emerem an non emerem, diu.</div><div class="l">servate istum sultis intus, servi, ne quoquam pedem</div><div class="l">ecferat sine custodela. <span class="add">⟨iam⟩</span> ego apparebo domi;</div><div class="l">ad fratrem modo captivos alios inviso meos,</div><div class="l">eadem percontabor, ecquis hunc ádulescentem noverit.</div><br /><div class="l">sequere tu, te ut amittam; ei rei primum praevorti volo.—</div></div></div><div class="textpart" id="index.xml-body.1_div.1_div.4"><h3><span class="headingNumber">1.4. </span></h3><div class="textpart" id="index.xml-body.1_div.1_div.4_div.1"><h4><span class="headingNumber">1.4.1. </span></h4><div class="speaker">Ergasilvs</div><div class="l">Míser homo est, qui ipse sibi quod edit quaerit et id aegre invenit,</div><div class="l">sed ille est miserior, qui et aegre quaerit et nihil invenit;</div><div class="l">ille miserrimust, qui cum esse cupit, <span class="add">⟨tum⟩</span> quod edit non habet.</div><div class="l">nam hercle ego huic die, si liceat, oculos effodiam libens,</div><br /><div class="l">ita malignitate oneravit omnis mortalis mihi;</div><div class="l">neque ieiuniosiorem neque magis ecfertum fame</div><div class="l">vidi nec quoi minus procedat quidquid facere occeperit,</div><div class="l">ita venter gutturque resident esurialis ferias.</div><div class="l">ilicet parasiticae arti maximam malam crucem,</div><br /><div class="l">ita iuventus iam ridiculos inopesque ab se segregat.</div><div class="l">nil morantur iam Lacones unisubselli viros,</div><div class="l">plagipatidas, quibus sunt verba sine penu et pecunia:</div><div class="l">eos requirunt, qui libenter, quom ederint, reddant domi;</div><div class="l">ipsi obsonant, quae parasitorum ante erat provincia,</div><br /><div class="l">ipsi de foro tam aperto capite ad lenones eunt</div><div class="l">quam in tribú aperto capite sontes condemnant reos;</div><div class="l">neque ridiculos iam terrunci faciunt, sese omnes amant.</div><div class="l">nám uti dudum hinc abii, accessi ad adulescentes in foro.</div><div class="l"><span class="q">‘salvete’</span> inquam. <span class="q">‘quo imus una’</span> ínquam <span class="q">‘ad prandium?’</span> atque illi tacent.</div><br /><div class="l"><span class="q">‘quis ait "hoc" aut quis profitetur?’</span> inquam. quasi muti silent,</div><div class="l">neque me rident. <span class="q">‘ubi cenamus?’</span> inquam. átque illi abnuont.</div><div class="l">dico unum ridiculum dictum de dictis melioribus,</div><div class="l">quibus solebam menstruales epulas ante adipiscier:</div><div class="l">nemo ridet; scivi extemplo rem de compecto geri;</div><br /><div class="l">ne canem quidem irritatam voluit quisquam imitarier,</div><div class="l">saltem, si non arriderent, dentes ut restringerent.</div><div class="l">abeo ab illis, postquam video me sic ludificarier;</div><div class="l">pergo ad alios, venio ad alios, deinde ad alios: una res.</div><div class="l">omnes <span class="add">⟨de⟩</span> compecto rém agunt, quasi in Velabro olearii.</div><br /><div class="l">nunc redeo inde, quoniam mé ibi video ludificarier.</div><div class="l">item alii parasiti frustra obambulabant in foro.</div><div class="l">nunc barbarica lege certumst ius meum omne persequi:</div><div class="l">qui consilium iniere, quo nos victu et vita prohibeant,</div><div class="l">is diem dicam, irrogabo multam, ut mihi cenas decem</div><br /><div class="l">meo arbitratu dent, cum cara annona sit. sic egero.</div><div class="l">nunc ibo ad portum hinc: est illic mi una spes cenatica;</div><div class="l">si éa decolabit, redibo huc ad senem ad cenam asperam.—</div></div><div class="textpart" id="index.xml-body.1_div.1_div.4_div.2"><h4><span class="headingNumber">1.4.2. </span></h4><div class="speaker">Hegio</div><div class="l">Quid est suávius, quam bene rém gerere,</div><div class="l">bonó publicó, sic ut égo feci herí,</div><div class="l">cum emi hósce homines: ubi quísque vident,</div><div class="l">eúnt obviam gratulánturque eám rem.</div><br /><div class="l">íta me miserum restitando</div><div class="l">retinendoque lassum reddiderunt:</div><div class="l">vix éx gratulándo misér iam eminebam.</div><div class="l">tandem ábii ad praetórem; ibí vix requiévi:</div><div class="l">rogo sýngraphum, datur mi ílico; dedi Týndaro: ille abiít domum.</div><br /><div class="l">inde ílico praevórtor domúm, postquam id áctum est;</div><div class="l">eo prótinus ad fratrém, mei ubi súnt alii captívi.</div><div class="l">rogo, Philocratem ex Alide ecquis hominum</div><div class="l">noverit: tandem hic exclamat, eum sibi esse sodalem;</div><div class="l">dico eum esse apud me; hic extemplo orat obsecratque,</div><br /><div class="l">eum sibi ut liceat videre:</div><div class="l">iussi ílico hunc exsolvi. nunc tu sequere me,</div><div class="l">ut quód me oravisti ímpetres, eum hóminem uti convénias.—</div></div><div class="textpart" id="index.xml-body.1_div.1_div.4_div.3"><h4><span class="headingNumber">1.4.3. </span></h4><div class="speaker">Tyndarvs</div><div class="l">Nunc íllud est, cum mé fuisse quam ésse nimio mávelim:</div><div class="l">nunc spes opes auxiliaque a me segregant spernuntque se.</div><div class="l">hic illést dies, cum nulla vitae meae salus sperabilest,</div><div class="l">neque † exílium exitio est néque adeo spes, quae mi hunc aspellat metum,</div><br /><div class="l">nec subdolis mendaciis mihi usquam mantellum est meis,</div><div class="l"><span class="strikethrough">nec sycophantiis nec fucis ullum mantellum obviam est</span></div><div class="l">neque deprecatio perfidiis meis nec male factis fuga est,</div><div class="l">nec confidentiae usquam hospitium est nec deverticulum dolis:</div><div class="l">operta quae fuere aperta sunt, patent praestigiae,</div><br /><div class="l">ómnis res palam est, néque de hac re negotium est,</div><div class="l">quín male occidam oppetamque pestem eri vicem meamque.</div><div class="l">perdidit me Aristophontes hic qui venit modo intro †</div><div class="l">is me novit, is sodalis Philocrati et cognatus est.</div><div class="l">neque iám Salus servare, si volt, me potest, nec copia est,</div><br /><div class="l">nisi si áliquam corde machinor astutiam.</div><div class="l">quám, malum? quid machiner? quid comminiscar? maxumas</div><div class="l">nugás ineptus incipisso. haereo.</div></div><div class="textpart" id="index.xml-body.1_div.1_div.4_div.4"><h4><span class="headingNumber">1.4.4. </span></h4><div class="speaker">Hegio</div><div class="l">Quo illúm nunc hominem próripuisse fóras se dicam ex aédibus?</div><div class="speaker">Tynd.</div><div class="l">Núnc enim vero ego óccidi: eúnt ad te hostes, Tyndare.</div><div class="l">quíd loquar? quid fabulabor? quid negabo aut quid fatebor?</div><div class="l">mihi rés omnis ín incerto sita est. quid rebus confidam meis?</div><br /><div class="l">utinám te di prius perderent, quam periisti e patria tua,</div><div class="l">Aristophontes, qui ex parata re imparatam omnem facis.</div><div class="l">occísa est haec res, nisi reperio atrocem mi aliquam astutiam.</div><div class="speaker">Heg.</div><div class="l">Sequere. ém tibi hominem. adi, atque adloquere.</div><div class="speaker">Tynd.</div><div class="l">Quis homo est me hominum miserior?</div><div class="speaker">Aristophontes</div><div class="l">Quíd istuc est quod meos te dicam fugitare oculos, Tyndare,</div><br /><div class="l">proque ignoto me aspernari, quasi me numquam noveris?</div><div class="l">equidem tam sum servos quam tu, etsi ego domi liber fui,</div><div class="l">tu usque a puero servitutem servivisti in Alide.</div><div class="speaker">Heg.</div><div class="l">Edepol minime miror, si te fugitat aut oculos tuos,</div><div class="l">aut si te odit, qui istum appelles Tyndarum pro Philocrate.</div><div class="speaker">Tynd.</div><br /><div class="l">Hegió, hic homó rabiosus habitus est in Alide,</div><div class="l">ne tu quód istic fabuletur auris immittas tuas.</div><div class="l">nam istic hastis insectatus est domi matrem et patrem,</div><div class="l">et illic isti qui insputatur morbus interdum venit.</div><div class="l">proin tu ab istoc procul recedas.</div><div class="speaker">Heg.</div><div class="l">Vltro istum a me.</div><div class="speaker">A.</div><div class="l">Ain, verbero?</div><br /><div class="l">me rabiosum atque insectatum esse hastis meum memoras patrem,</div><div class="l">et eum morbum mi esse, ut qui me ópus sit insputarier?</div><div class="speaker">Heg.</div><div class="l">Ne verere, multos iste morbus homines macerat,</div><div class="l">quibus insputari saluti fuit atque is profuit.</div><div class="speaker">Arist.</div><div class="l">Quid tu autem? etiam huic credis?</div><div class="speaker">Heg.</div><div class="l">Quid ego credam huic?</div><div class="speaker">Arist.</div><div class="l">Insanum esse me?</div><div class="speaker">Tynd.</div><br /><div class="l">Viden tu hunc, quam ínimico voltu intuetur? concedi optumumst,</div><div class="l">Hegio: fit quód tibi ego dixi, glíscit rabies, cave tibi.</div><div class="speaker">Heg.</div><div class="l">Credidi esse insanum extemplo, ubi te appellavit Tyndarum.</div><div class="speaker">Tynd.</div><div class="l">Quin suom ipse interdum ignorat nomen neque scit qui siet.</div><div class="speaker">Heg.</div><div class="l">At etiam te suom sodalem esse aibat.</div><div class="speaker">Tynd.</div><div class="l">Haud vidi magís.</div><br /><div class="l">et quidem Alcumeus atque Orestes et Lycurgus postea</div><div class="l">una opera mihi sunt sodales qua iste.</div><div class="speaker">Arist.</div><div class="l">At etiam, furcifer,</div><div class="l">male loqui mi audés? non ego te novi?</div><div class="speaker">Heg.</div><div class="l">Pol planum id quidem est,</div><div class="l">non novisse, qui istum appelles Tyndarum pro Philocrate.</div><div class="l">quem vides, eum ignoras: illum nominas quem non vides.</div><div class="speaker">Arist.</div><br /><div class="l">Immo iste eum sese ait, qui non est, esse, et qui vero est, negat.</div><div class="speaker">Tynd.</div><div class="l">Tu énim <span class="abbr">repertu's<span class="expan"><span class="ex">(repertus es)</span></span></span>, Philocratem qui superes veriverbio.</div><div class="speaker">Arist.</div><div class="l">Pol ego ut rem video, tu <span class="abbr">inventu's<span class="expan"><span class="ex">(inventus es)</span></span></span>, vera vanitudine</div><div class="l">qui convincas. sed quaeso hercle, agedum aspice ad me.</div><div class="speaker">Tynd.</div><div class="l">Em.</div><div class="speaker">Arist.</div><div class="l">Dic modo:</div><div class="l">tun negas te Tyndarum esse?</div><div class="speaker">T.</div><div class="l">Négo, inquam.</div><div class="speaker">A.</div><div class="l">Tun te Philocratem</div><br /><div class="l">esse ais?</div><div class="speaker">Tynd.</div><div class="l">Égo, inquam.</div><div class="speaker">Arist.</div><div class="l">Tune huic credis?</div><div class="speaker">Heg.</div><div class="l">Plus quidem quam tibi aut mihi.</div><div class="l">nam ílle quidem, quem tu hunc memoras esse, hodie hinc abiit Alidem</div><div class="l">ad patrem huius.</div><div class="speaker">Arist.</div><div class="l">Quem patrem, qui servos est?</div><div class="speaker">T.</div><div class="l">Et tu quidem</div><div class="l">servos es, liber fuisti, et ego me confido fore,</div><div class="l">si huius huc reconciliasso in libertatem filium.</div><div class="speaker">Arist.</div><br /><div class="l">Quid ais, furcifer? tun te gnatum <span class="add">⟨esse⟩</span> memoras liberum?</div><div class="speaker">Tynd.</div><div class="l">Non equidem me Liberum, sed Philocratem esse aio.</div><div class="speaker">A.</div><div class="l">Quid est?</div><div class="l">ut scelestus, Hegio, nunc iste <span class="add">⟨te⟩</span> ludos facit.</div><div class="l">nám is est servos ipse, neque praeter se umquam ei servos fuit.</div><div class="speaker">Tynd.</div><div class="l">Quia tute ipse eges in patria nec tibi qui vivas domist,</div><br /><div class="l">omnis inveniri similis tui vis; non mirum facis:</div><div class="l">est miserorum, ut malevolentes sint atque invideant bonis.</div><div class="speaker">Arist.</div><div class="l">Hegio, vide sis, ne quid tu huic temere insistas credere.</div><div class="l">atque, ut perspicio, profecto iam áliquid pugnae edidit.</div><div class="l">filium tuom quód redimere se ait, id ne utiquam mihi placet.</div><div class="speaker">Tynd.</div><br /><div class="l">Scio te id nolle fieri; efficiam tamen ego id, si di adiuvant.</div><div class="l">illum restituam huic, hic autem in Alidem me meo patri.</div><div class="l">propterea ad patrem hinc amisi Tyndarum.</div><div class="speaker">Arist.</div><div class="l">Quin tute is es:</div><div class="l">neque praeter te in Alide ullus servos istoc nominest.</div><div class="speaker">Tynd.</div><div class="l">Pergin servom me exprobrare esse, id quod vi hostili optigit?</div><div class="speaker">Arist.</div><br /><div class="l">Enim iam nequeo contineri.</div><div class="speaker">T.</div><div class="l">Heus, audin quid ait? quin fugis?</div><div class="l">iam illic hic nos insectabit lapidibus, nisi illunc iubes</div><div class="l">comprehendi.</div><div class="speaker">Arist.</div><div class="l">Crucior.</div><div class="speaker">Tynd.</div><div class="l">Ardent oculi: fit opus, Hegio;</div><div class="l">viden tu illi maculari corpus totum maculis luridis?</div><div class="l">atra bilis agitat hominem.</div><div class="speaker">Arist.</div><div class="l">At pol te, si hic sapiat senex,</div><br /><div class="l">pix atra agitet apud carnificem tuoque capiti inluceat.</div><div class="speaker">Tynd.</div><div class="l">Iam deliramenta loquitur, laruae stimulant virum.</div><div class="l">hercle qui, si hunc comprehendi iusseris, sapias magis.</div><div class="speaker">Arist.</div><div class="l">Crucior, lapidem non habere mé, ut illi mastigiae</div><div class="l">cerebrum excutiam, qui me insanum verbis concinnat suis.</div><div class="speaker">Tynd.</div><br /><div class="l">Audin lapidem quaeritare?</div><div class="speaker">Arist.</div><div class="l">Solus te solum volo,</div><div class="l">Hegio.</div><div class="speaker">Heg.</div><div class="l">Istinc loquere, si quid vis, procul. tamen audiam.</div><div class="speaker">Tynd.</div><div class="l">Namque edepol si adbites propius, os denasabit tibi</div><div class="l">mordicus.</div><div class="speaker">Arist.</div><div class="l">Neque pol me insanum, Hégio, esse creduis</div><div class="l">neque fuisse umquam, neque esse morbum quem istic autumat.</div><br /><div class="l">verum si quid metuis a me, iube me vinciri: volo,</div><div class="l">dum istic itidem vinciatur.</div><div class="speaker">Tynd.</div><div class="l">Immo enim vero, Hegio,</div><div class="l">istic, qui volt, vinciatur.</div><div class="speaker">Arist.</div><div class="l">Tace modo. ego te, Philocrates</div><div class="l">false, faciam ut verus hodie reperiare Tyndarus.</div><div class="l">quid mi abnutas?</div><div class="speaker">Tynd.</div><div class="l">Tibi ego abnuto?</div><div class="speaker">A.</div><div class="l">Quid agat, si absis longius?</div><div class="speaker">Heg.</div><br /><div class="l">Quid ais? quid si adeam hunc insanum?</div><div class="speaker">Tynd.</div><div class="l">Nugas. ludificabitur,</div><div class="l">garriet quoi neque pes umquam neque caput compareat.</div><div class="l">ornamenta absunt: Aiacem, hunc cum vides, ipsum vides.</div><div class="speaker">Heg.</div><div class="l">Nihili facio. tamen adibo.</div><div class="speaker">Tynd.</div><div class="l">Nunc ego omnino occidi,</div><div class="l">nunc ego intér sacrum saxumque sto, nec quid faciam scio.</div><div class="speaker">Heg.</div><br /><div class="l">Do tibi operam, Aristophontes, si quid est quod me velis.</div><div class="speaker">Arist.</div><div class="l">Ex me audibis vera quae nunc falsa opinare, Hegio.</div><div class="l">sed hoc primúm, me expurigare tibi volo, me insaniam</div><div class="l">neque tenere neque mi esse ullum morbum, nisi quod servio.</div><div class="l">at ita me rex deorum atque hominum faxit patriae compotem,</div><br /><div class="l">ut istic Philocrates non magis est quam aut ego aut tu.</div><div class="speaker">H.</div><div class="l">Eho dic mihi,</div><div class="l">quis illic igitur est?</div><div class="speaker">Arist.</div><div class="l">Quem dudum dixi a principio tibi.</div><div class="l">hoc si secus reperies, nullam causam dico quin mihi</div><div class="l">et parentum et libertatis apud te deliquio siet.</div><div class="speaker">H.</div><div class="l">Quid tu ais?</div><div class="speaker">T.</div><div class="l">Me tuom esse servom et te meum erum.</div><div class="speaker">H.</div><div class="l">Haud istuc rogo.</div><br /><div class="l">fuistin liber?</div><div class="speaker">Tynd.</div><div class="l">Fui.</div><div class="speaker">Arist.</div><div class="l">Enim vero non fuit, nugas agit.</div><div class="speaker">Tynd.</div><div class="l">Qui tu scis? an tu fortasse fuisti meae matri obstetrix,</div><div class="l">qui id tam audacter dicere audes?</div><div class="speaker">Arist.</div><div class="l">Puerum te vidi puer.</div><div class="speaker">Tynd.</div><div class="l">At ego te video maior maiorem: ém rursum tibi.</div><div class="l">meam rem non cures, si recte facias. num ego curo tuam?</div><div class="speaker">Heg.</div><br /><div class="l">Fuitne huic patér Thensaurochrysonicochrysides?</div><div class="speaker">Arist.</div><div class="l">Non fuit, neque ego istuc nomen umquam audivi ante hunc diem.</div><div class="l">Philocrati Theodoromedes fuit pater.</div><div class="speaker">Tynd.</div><div class="l">Pereo probe.</div><div class="l">quin quiescis? <span class="add">⟨i⟩</span> dierectum cor meum, ac suspende te.</div><div class="l">tu sussultas, ego miser vix asto prae formidine.</div><div class="speaker">Heg.</div><br /><div class="l">Satin istuc mihi exquisitum est, fuisse hunc servom in Alide</div><div class="l">neque esse hunc Philocratem?</div><div class="speaker">A.</div><div class="l">Tam satis quam numquam hoc invenies secus.</div><div class="l">sed ubi is nunc est?</div><div class="speaker">Heg.</div><div class="l">Vbi ego minime atque ipsus se volt maxume.</div><div class="l">sed vide sis.</div><div class="speaker">Arist.</div><div class="l">Quin exploratum dico et provisum hoc tibi.</div><div class="speaker">Heg.</div><div class="l">Certon?</div><div class="speaker">Arist.</div><div class="l">Quin nihil, inquam, invenies magis hoc certo certius.</div><br /><div class="l">Philocrates iam inde usque amicus fuit mihi a puero puer.</div><div class="speaker">Heg.</div><div class="l">Tum igitur ego deruncinatus, deartuatus sum miser</div><div class="l">huius scelesti techinis, qui me ut lubitum est ductavit dolis.</div><div class="l">sed qua faciest tuos sodalis Philocrates?</div><div class="speaker">Arist.</div><div class="l">Dicam tibi:</div><div class="l">macilento ore, naso acuto, corpore albo, oculis nigris,</div><br /><div class="l">subrufus aliquantum, crispus, cincinnatus.</div><div class="speaker">Heg.</div><div class="l">Convenit.</div><div class="speaker">Tynd.</div><div class="l">Vt quidem hercle in medium ego hodie pessume processerim.</div><div class="l">vae illis virgis miseris, quae hodie in tergo morientur meo.</div><div class="speaker">Heg.</div><div class="l">Verba mihi data esse video.</div><div class="speaker">Tynd.</div><div class="l">Quid cessatis, compedes,</div><div class="l">currere ad me meaque amplecti crura, ut vos custodiam?</div><div class="speaker">Heg.</div><br /><div class="l">Satin med illi hodie scelesti capti ceperunt dolo?</div><div class="l">illic servom se assimulabat, hic sese autem liberum.</div><div class="l">nuculeum amisi, retinui pignori putamina.</div><div class="l">ita mihi stólido sursum versum os sublevere offuciis.</div><div class="l">hic quidem mé numquam irridebit. Colaphe, Cordalio, Corax,</div><br /><div class="l">ite istinc, ecferte lora.</div><div class="speaker">Colaphvs</div><div class="l">Num lignatum mittimur?</div></div><div class="textpart" id="index.xml-body.1_div.1_div.4_div.5"><h4><span class="headingNumber">1.4.5. </span></h4><div class="speaker">Heg.</div><div class="l">Inícite huic manicas <span class="gap"> [...]</span> mastigiae.</div><div class="speaker">Tynd.</div><div class="l">Quid hoc ést negoti? quid ego deliqui?</div><div class="speaker">Heg.</div><div class="l">Rogas,</div><div class="l">sator sartorque scelerum, et messor maxume?</div><div class="speaker">Tynd.</div><div class="l">Non occatorem dicere audebas prius?</div><br /><div class="l">nam semper occant prius quam sariunt rustici.</div><div class="speaker">Heg.</div><div class="l">At ut cónfidenter <span class="gap"> [...]</span> mihi contra astitit.</div><div class="speaker">Tynd.</div><div class="l">Decet innocentem servom átque innoxium</div><div class="l">confidentem esse, suom apud erum potissimum.</div><div class="speaker">Heg.</div><div class="l">Adstringite isti sultis vehementer manus.</div><div class="speaker">Tynd.</div><br /><div class="l">Tuós sum, tu has quidem vel praecidi iube.</div><div class="l">sed quid negoti est, quam ob rem suscenses mihi?</div><div class="speaker">Heg.</div><div class="l">Quia me meamque rem, quod in te uno fuit,</div><div class="l">tuis scelestis falsidicis fallaciis</div><div class="l">deartuasti dilaceravisti atque opes</div><br /><div class="l">confecisti omnes, res ac rationes meas:</div><div class="l">ita mi exemisti Philocratem fallaciis.</div><div class="l">illum esse servom credidi, te liberum;</div><div class="l">ita vosmet aiebatis itaque nomina</div><div class="l">inter vos permutastis.</div><div class="speaker">Tynd.</div><div class="l">Fateor, omnia</div><br /><div class="l">facta esse ita ut <span class="add">⟨tu⟩</span> dicis, et fallaciis</div><div class="l">abiisse eum abs te mea opera atque astutia;</div><div class="l">an, obsecro hercle te, id nunc suscenses mihi?</div><div class="speaker">Heg.</div><div class="l">At cum cruciatu maxumo id factumst tuo.</div><div class="speaker">Tynd.</div><div class="l">Dum ne ob male facta, peream, parvi aestumo.</div><br /><div class="l">si ego hic peribo, ast ille ut dixit non redit,</div><div class="l">at erit mi hoc factum mortuo memorabile,</div><div class="l"><span class="add">⟨me⟩</span> meum erum captum ex servitute atque hostibus</div><div class="l">reducem fecisse liberum in patriam ad patrem,</div><div class="l">meumque potius me caput periculo</div><br /><div class="l">praeoptavisse, quam is periret, ponere.</div><div class="speaker">Heg.</div><div class="l">Facito ergo ut Acherunti clueas gloria.</div><div class="speaker">Tynd.</div><div class="l">Qui per virtutem, periit, at non interit.</div><div class="speaker">Heg.</div><div class="l">Quando ego te exemplis pessumis cruciavero</div><div class="l">atque ob sutelas tuas te morti misero,</div><br /><div class="l">vel te interiisse vel periisse praedicent;</div><div class="l">dum pereas, nihil intererit: dicant vivere.</div><div class="speaker">Tynd.</div><div class="l">Pol si istuc faxis, haud sine poena feceris,</div><div class="l">si ille huc rebitet, sicut confido affore.</div><div class="speaker">Arist.</div><div class="l">Pro di immortales, nunc ego teneo, nunc scio</div><br /><div class="l">quid hoc sít negoti. meus sodalis Philocrates</div><div class="l">in libertate est ad patrem in patria. bene est,</div><div class="l">nec quisquam est mihi, aeque melius cui velim.</div><div class="l">sed hoc mihi aegre est, me huic dedisse operam malam,</div><div class="l">qui nunc propter me meaque verba vinctus est.</div><div class="speaker">Heg.</div><br /><div class="l">Votuin te quicquam mi hodie falsum proloqui?</div><div class="speaker">Tynd.</div><div class="l">Votuisti.</div><div class="speaker">Heg.</div><div class="l">Cur es ausus mentiri mihi?</div><div class="speaker">Tynd.</div><div class="l">Quia vera obessent illi quoi operam dabam:</div><div class="l">nunc falsa prosunt.</div><div class="speaker">Heg.</div><div class="l">At tibi oberunt.</div><div class="speaker">Tynd.</div><div class="l">Optumest.</div><div class="l">at erum servavi, quem servatum gaudeo,</div><br /><div class="l">cui me custodem addiderat erus maior meus.</div><div class="l">sed malene id factum árbitrare?</div><div class="speaker">Heg.</div><div class="l">Pessume.</div><div class="speaker">Tynd.</div><div class="l">At ego aio recte, qui abs te sorsum sentio.</div><div class="l">nam cogitato, si quis hoc gnato tuo</div><div class="l">tuos servos faxit, qualem haberes gratiam?</div><br /><div class="l">emitteresne necne eum servom manu?</div><div class="l">essetne apud te is servos acceptissimus?</div><div class="l">responde.</div><div class="speaker">Heg.</div><div class="l">Opinor.</div><div class="speaker">Tynd.</div><div class="l">Cur ergo iratus mihi es?</div><div class="speaker">Heg.</div><div class="l">Quia illi fuisti quam mihi fidelior.</div><div class="speaker">Tynd.</div><div class="l">Quid? tu una nocte postulavisti et die</div><br /><div class="l">recens captum hominem, nuperum novicium,</div><div class="l">te perdocere ut melius consulerem tibi,</div><div class="l">quam illi, quicum una <span class="add">⟨a⟩</span> puero aetatem exegeram?</div><div class="speaker">Heg.</div><div class="l">Ergo ab eo petito gratiam istam. ducite,</div><div class="l">ubi ponderosas crassas capiat compedes.</div><br /><div class="l">inde ibis porro in latomias lapidarias.</div><div class="l">ibi quom alii octonos lapides effodiunt, nisi</div><div class="l">cotidiano sesquiopus confeceris,</div><div class="l">Sescentoplago nomen indetur tibi.</div><div class="speaker">Arist.</div><div class="l">Per deos atque homines ego te obtestor, Hegio,</div><br /><div class="l">ne tu istunc hominem perduis.</div><div class="speaker">Heg.</div><div class="l">Curabitur;</div><div class="l">nam noctu nervo vinctus custodibitur,</div><div class="l">interdius sub terra lapides eximet:</div><div class="l">diu ego húnc cruciabo, non uno absolvam die.</div><div class="speaker">Arist.</div><div class="l">Certumne est tíbi istuc?</div><div class="speaker">Heg.</div><div class="l">Non moriri certius.</div><br /><div class="l">abducite istum actutum ad Hippolytum fabrum,</div><div class="l">iubete huic crassas compedes impingier;</div><div class="l">inde extra portam ad meum libertum Cordalum</div><div class="l">in lapicidinas facite deductus siet:</div><div class="l">atque hunc me velle dicite ita curarier,</div><br /><div class="l">ne qui deterius huic sit quam cui pessume est.</div><div class="speaker">Tynd.</div><div class="l">Cur ego te invito me esse salvom postulem?</div><div class="l">periclum vitae meae tuo stat periculo.</div><div class="l">post mortem in morte nihil est quod metuam mali.</div><div class="l">etsi pervivo usque ad summam aetatem, tamen</div><br /><div class="l">breve spatium est perferundi quae minitas mihi.</div><div class="l">vale atque salve, etsi aliter ut dicam meres.</div><div class="l">tu, Aristophontes, de me ut meruisti, ita vale;</div><div class="l">nam mihi propter te hoc optigit.</div><div class="speaker">Heg.</div><div class="l">Abducite.</div><div class="speaker">Tynd.</div><div class="l">At unum hoc quaeso, si huc rebitet Philocrates,</div><br /><div class="l">ut mi eius facias conveniundi copiam.</div><div class="speaker">Heg.</div><div class="l">Periistis, nisi hunc iam e conspectu abducitis.</div><div class="speaker">Tynd.</div><div class="l">Vis haec quidem hercle est, et trahi et trudi simul.—</div><div class="speaker">Heg.</div><div class="l">Illic ést abductus recta in phylacam, ut dignus est.</div><div class="l">ego illís captivis aliis documentum dabo,</div><br /><div class="l">ne tale quisquam facinus incipere audeat.</div><div class="l">quod absque hoc esset, qui mihi hoc fecit palam,</div><div class="l">usque offrenatum suis me ductarent dolis.</div><div class="l">nunc certum est nulli posthac quicquam credere.</div><div class="l">satis súm semel deceptus. speravi miser</div><br /><div class="l">ex servitute me exemisse filium:</div><div class="l">ea spes elapsa est. perdidi unum filium,</div><div class="l">puerum quadrimum quem mihi servos surpuit,</div><div class="l">neque eum servom umquam repperi neque filium;</div><div class="l">maior potitus hostium est. quod hoc ést scelus?</div><br /><div class="l">quasi in orbitatem liberos produxerim.</div><div class="l">sequere hac. reducam te ubi fuisti. neminis</div><div class="l">miserere certum est, quia mei miseret neminem.—</div><div class="speaker">Arist.</div><div class="l">Exauspicavi ex vinclis. nunc intellego</div><div class="l">redauspicandum esse in catenas denuo.—</div></div></div><div class="textpart" id="index.xml-body.1_div.1_div.5"><h3><span class="headingNumber">1.5. </span></h3><div class="textpart" id="index.xml-body.1_div.1_div.5_div.1"><h4><span class="headingNumber">1.5.1. </span></h4><div class="speaker">Ergasilvs</div><div class="l">Iúppiter supreme, servas me measque auges opes,</div><div class="l">máximas opimitates opiparasque offers mihi,</div><div class="l">laudém lucrum, ludum iocum, festivitatem ferias,</div><div class="l">pompám penum, potationis saturitatem, gaudium,</div><br /><div class="l">néc cuiquam homini supplicare <span class="gap"> [...]</span> nunc certum est mihi;</div><div class="l">nam vél prodesse amico possum vel inimicum perdere,</div><div class="l">ita híc me amoenitate amoena amoenus oneravit dies.</div><div class="l">síne sacris hereditatem sum aptus effertissimam.</div><div class="l">nunc ád senem cursum capessam hunc Hegionem, cui boni</div><br /><div class="l">tantum affero quantum ipsus a dis optat, atque etiam amplius.</div><div class="l">nunc cérta res est, eodem pacto ut comici servi solent</div><div class="l">coníciam in collum pallium, primo ex med hanc rem ut audiat;</div><div class="l">speróque me ob hunc nuntium aetérnum adepturum cibum.</div></div><div class="textpart" id="index.xml-body.1_div.1_div.5_div.2"><h4><span class="headingNumber">1.5.2. </span></h4><div class="speaker">Hegio</div><div class="l">Quanto ín pectore hánc rem meó magis volúto,</div><div class="l">tanto mi aegritudo auctiór est in animo.</div><div class="l">ad illum modum sublitum os esse mi hodie!</div><div class="l">neque íd perspicere quivi.</div><br /><div class="l">quod cúm scibitúr, <span class="add">⟨tum⟩</span> per úrbem inridébor.</div><div class="l">cum extemplo ad forum advenero, omnes loquentur:</div><div class="l"><span class="q">‘hic illest senex doctus, quoi verba data sunt.’</span></div><div class="l">sed Ergasilus estne hic, procúl quem video?</div><div class="l">conlécto quidem est pallio. quidnam acturust?</div><div class="speaker">Erg.</div><br /><div class="l">Move áps te moram átque, Ergásile, age hanc rem.</div><div class="l">éminor interminorque, ne mi obstiterit obviam</div><div class="l">nisi quis satis diu vixisse sese homo arbitrabitur.</div><div class="l">nam qui obstiterit, ore sistet.</div><div class="speaker">Heg.</div><div class="l">Hic homo pugilatum incipit.</div><div class="speaker">Erg.</div><div class="l">Facere certumst. proinde ita omnes itinera insistant sua,</div><br /><div class="l">ne quis in hanc plateam negoti conferat quicquam sui.</div><div class="l">nam meus est ballista pugnus, cubitus catapultast mihi,</div><div class="l">umerus aries, tum genu quemque icero ad terram dabo,</div><div class="l">dentilegos omnes mortales faciam, quemque offendero.</div><div class="speaker">Heg.</div><div class="l">Quae illaec eminatiost nam? nequeo mirari satis.</div><div class="speaker">Erg.</div><br /><div class="l">Faciam ut huius diei locique meique semper meminerit.</div><div class="l"><span class="strikethrough">Qui mihi in cursu opstiterit, faxo vitae is extemplo opstiterit suae.</span></div><div class="speaker">Heg.</div><div class="l">Quid hic homo tantum incipissit facere cum tantis minis?</div><div class="speaker">Erg.</div><div class="l">Prius edico, ne quis propter culpam capiatur suam:</div><div class="l">continete vos domi, prohibete a vobis vim meam.</div><div class="speaker">Heg.</div><br /><div class="l">Mira edepol sunt, ní hic in ventrem sumpsit confidentiam.</div><div class="l">vae misero illi, cuius cibo iste factust imperiosior.</div><div class="speaker">Erg.</div><div class="l">Tum pistores scrofipasci, quí alunt furfuribus sues,</div><div class="l">quarum odore praeterire nemo pistrinum potest:</div><div class="l">eorum si quoiusquam scrofam in publico conspexero,</div><br /><div class="l">ex ipsis dominis meis pugnis exculcabo furfures.</div><div class="speaker">Heg.</div><div class="l">Basilicas edictiones atque imperiosas habet:</div><div class="l">satur homost, habet profecto in ventre confidentiam.</div><div class="speaker">Erg.</div><div class="l">Tum piscatores, qui praebent populo pisces foetidos,</div><div class="l">qui advehuntur quadrupedanti crucianti cantherio,</div><br /><div class="l">quorum odos subbasilicanos omnes abigit in forum,</div><div class="l">eis ego ora verberabo surpiculis piscariis,</div><div class="l">ut sciant, alieno naso quam exhibeant molestiam.</div><div class="l">tum lanii autem, qui concinnant liberis orbas oves,</div><div class="l">qui locant caedundos agnos et duplam agninam danunt,</div><br /><div class="l">qui petroni nomen indunt verveci sectario,</div><div class="l">eum ego si in via petronem publica conspexero,</div><div class="l">et petronem et dominum reddam mortales miserrumos.</div><div class="speaker">Heg.</div><div class="l">Eugepae, edictiones aedilicias hic quidem habet,</div><div class="l">mirumque adeost ni hunc fecere sibi Aetóli agoranomum.</div><div class="speaker">Erg.</div><br /><div class="l">Non ego nunc parasitus sum, sed regum rex regalior,</div><div class="l">tantus ventri commeatus meo adest in portu cibus.</div><div class="l">sed ego cesso hunc Hegionem onerare laetitia senem,</div><div class="l">quó homine <span class="add">⟨hominum⟩</span> adaeque nemo vivit fortunatior?</div><div class="speaker">Heg.</div><div class="l">Quae illaec est laetitia, quam illic laetus largitur mihi?</div><div class="speaker">Erg.</div><br /><div class="l">Heus ubi estis? ecquis <span class="add">⟨hic est? ecquis⟩</span> hoc aperit ostium?</div><div class="speaker">H.</div><div class="l">Hic homo ad cenam recipit se ad me.</div><div class="speaker">E.</div><div class="l">Áperite hasce ambas fores</div><div class="l">prius quam pultando assulatim foribus exitium adfero.</div><div class="speaker">H.</div><div class="l">Perlúbet hunc hominem colloqui. Ergásile.</div><div class="speaker">E.</div><div class="l">Ergasilum qui vocat?</div><div class="speaker">Heg.</div><div class="l">Respíce.</div><div class="speaker">Erg.</div><div class="l">Fortuna quod tibi nec fácit nec faciet, me iubes.</div><br /><div class="l">séd quis est?</div><div class="speaker">Heg.</div><div class="l">Réspice ad me, Hégio sum.</div><div class="speaker">Erg.</div><div class="l">Óh mihi,</div><div class="l">quántum est hominum óptumorum óptume, in témpore advenis.</div><div class="speaker">Heg.</div><div class="l">Nescío quem ad portum náctus es ubi cénes, eo fastídis.</div><div class="speaker">E.</div><div class="l">Cédo manum.</div><div class="speaker">H.</div><div class="l">Manum?</div><div class="speaker">E.</div><div class="l">Manum, inquam, cedo tuam actutum.</div><div class="speaker">Heg.</div><div class="l">Tene.</div><div class="speaker">E.</div><div class="l">Gaude.</div><div class="speaker">H.</div><div class="l">Quid ego gaudeam?</div><div class="speaker">E.</div><div class="l">Quia ego impero, age gaude modo.</div><div class="speaker">Heg.</div><br /><div class="l">Pol maerores mi antevortunt gaudiis.</div><div class="speaker">Erg.</div><div class="l"><span class="strikethrough">Noli irascier</span></div><div class="l">iám ego ex corpore exigam omnis maculas maerorum tibi.</div><div class="l">gaude audacter.</div><div class="speaker">Heg.</div><div class="l">Gaudeo, etsi nil scio quod gaudeam.</div><div class="speaker">Erg.</div><div class="l">Bene facis. iubé—</div><div class="speaker">Heg.</div><div class="l">Quid iubeam?</div><div class="speaker">E.</div><div class="l">Ignem ingentem fieri.</div><div class="speaker">H.</div><div class="l">Ignem ingentem?</div><div class="speaker">E.</div><div class="l">Ita dico, magnus ut sit.</div><div class="speaker">H.</div><div class="l">Quid? me, volturi,</div><br /><div class="l">tuan causa aedis incensurum censes?</div><div class="speaker">Erg.</div><div class="l">Noli irascier.</div><div class="l">iuben an non iubes astitui aúlas, patinas elui,</div><div class="l">† laridum atque epulas foveri foculis ferventibus?</div><div class="l">alium pisces praestinatum abire?</div><div class="speaker">Heg.</div><div class="l">Hic vigilans somniat.</div><div class="speaker">Erg.</div><div class="l">Alium porcinam atque agninam et pullos gallinaceos?</div><div class="speaker">Heg.</div><br /><div class="l">Scis bene esse, si sit unde.</div><div class="speaker">Erg.</div><div class="l">† Pernam atque ophthalmiam,</div><div class="l">horaeum, scombrum et trygonum et cetum, et mollem caseum?</div><div class="speaker">Heg.</div><div class="l">Nominandi istorum tibi erit magis quam edundi copia</div><div class="l">hic apud me, Ergasile.</div><div class="speaker">Erg.</div><div class="l">Mean me causa hoc censes dicere?</div><div class="speaker">Heg.</div><div class="l">Nec nihil hodie nec multo plus tu hic edes, ne frustra sis.</div><br /><div class="l">proin tu tui cottidiani victi ventrem ad me afferas.</div><div class="speaker">Erg.</div><div class="l">Quin ita faciam, ut <span class="add">⟨tu⟩</span>te cupias facere sumptum, etsi ego vetem.</div><div class="speaker">H.</div><div class="l">Egone?</div><div class="speaker">E.</div><div class="l">Tune.</div><div class="speaker">H.</div><div class="l">Tum tu mi igitur erus es.</div><div class="speaker">E.</div><div class="l">Immo benevolens.</div><div class="l">vin te faciam fortunatum?</div><div class="speaker">Heg.</div><div class="l">Malim quam miserum quidem.</div><div class="speaker">E.</div><div class="l">Cedo manum.</div><div class="speaker">H.</div><div class="l">Em manum.</div><div class="speaker">E.</div><div class="l">Di te omnes adiuvant.</div><div class="speaker">H.</div><div class="l">Nil sentio.</div><div class="speaker">Erg.</div><br /><div class="l">Non enim es in senticeto, eo non sentis. sed iube</div><div class="l">vasa tibi pura apparari ád rem divinam cito,</div><div class="l">atque agnum afferri proprium pinguem.</div><div class="speaker">Heg.</div><div class="l">Cur?</div><div class="speaker">Erg.</div><div class="l">Vt sacrufices.</div><div class="speaker">H.</div><div class="l">Cui deorum?</div><div class="speaker">E.</div><div class="l">Mi hercle, nam égo nunc tibi sum summus Iuppiter,</div><div class="l">idem ego sum Salus, Fortuna, Lux, Laetitia, Gaudium.</div><br /><div class="l">proin tu deum hunc saturitate facias tranquillum tibi.</div><div class="speaker">Heg.</div><div class="l">Esurire mihi videre.</div><div class="speaker">Erg.</div><div class="l">Mi quidem esurio, non tibi.</div><div class="speaker">Heg.</div><div class="l">Tuo arbitratu, facile patior.</div><div class="speaker">Erg.</div><div class="l">Credo, <span class="abbr">consuetu's<span class="expan"><span class="ex">(consuetus es)</span></span></span> puer.</div><div class="speaker">Heg.</div><div class="l">Iuppiter te dique perdant.</div><div class="speaker">E.</div><div class="l">Te hercle—mi aequom est gratias</div><div class="l">agere ob nuntium; tantum ego nunc porto a portu tibi boni:</div><br /><div class="l">nunc tu mihi places.</div><div class="speaker">Heg.</div><div class="l">Abi, <span class="abbr">stultu's<span class="expan"><span class="ex">(stultus es)</span></span></span>, sero post tempus venis.</div><div class="speaker">Erg.</div><div class="l">Igitur olim si advenissem, magis tu tum istuc diceres;</div><div class="l">nunc hanc laetitiam accipe a me, quam fero. nam filium</div><div class="l">tuom modo in portu Philopolemum vivom, salvom et sospitem</div><div class="l">vidi in publica celoce, ibidémque illum adulescentulum</div><br /><div class="l">Aleum una et tuom Stalagmum servom, qui aufugit domo,</div><div class="l">qui tibi surripuit quadrimum puerum filiolum tuom.</div><div class="speaker">Heg.</div><div class="l">Abi in malam rem, ludis me.</div><div class="speaker">Erg.</div><div class="l">Ita me amabit sancta Saturitas,</div><div class="l">Hegio, itaque suo me semper condecoret cognomine,</div><div class="l">ut ego vidi.</div><div class="speaker">H.</div><div class="l">Meum gnatum?</div><div class="speaker">E.</div><div class="l">Tuom gnatum et genium meum.</div><div class="speaker">H.</div><br /><div class="l">Et captivom illum Alidensem?</div><div class="speaker">E.</div><div class="l"><span lang="grc" class="foreign">μὰ τὸν <span class="gap"> [...]</span> )apo/llw.</span></div><div class="speaker">H.</div><div class="l">Et servolum</div><div class="l">meum Stalagmum, meum qui gnatum surripuit?</div><div class="speaker">Erg.</div><div class="l"><span lang="grc" class="foreign">ναὶ τὰν <span class="gap"> [...]</span> ko/ran.</span></div><div class="speaker">H.</div><div class="l">Iam credo?</div><div class="speaker">E.</div><div class="l"><span lang="grc" class="foreign">ναὶ τὰν <span class="gap"> [...]</span> praine/sthn.</span></div><div class="speaker">H.</div><div class="l">Venit?</div><div class="speaker">E.</div><div class="l"><span lang="grc" class="foreign">ναὶ τὰν <span class="gap"> [...]</span> signi/an.</span></div><div class="speaker">H.</div><div class="l">Certon?</div><div class="speaker">E.</div><div class="l"><span lang="grc" class="foreign">ναὶ τὸν <span class="gap"> [...]</span> frousinw=na.</span></div><div class="speaker">H.</div><div class="l">Vide sis.</div><div class="speaker">E.</div><div class="l"><span lang="grc" class="foreign">ναὶ τὸν <span class="gap"> [...]</span> )ala/trion.</span></div><div class="speaker">Heg.</div><div class="l">Quid tu per barbaricas urbes iuras?</div><div class="speaker">Erg.</div><div class="l">Quia enim item asperae</div><br /><div class="l">sunt ut tuom victum autumabas esse.</div><div class="speaker">Heg.</div><div class="l">Vae aetati tuae.</div><div class="speaker">Erg.</div><div class="l">Quippe quando mihi nil credis, quod ego dico sedulo.</div><div class="l">sed Stalagmus quoius erat tunc nationis, cum hinc abit?</div><div class="speaker">Heg.</div><div class="l">Siculus.</div><div class="speaker">Erg.</div><div class="l">At nunc Siculus non est, Boius est, Boiam terit:</div><div class="l">liberorum quaerundorum causa ei, credo, uxor datast.</div><div class="speaker">Heg.</div><br /><div class="l">Dic, bonan fide tu mi istaec verba dixisti?</div><div class="speaker">Erg.</div><div class="l">Bona.</div><div class="speaker">Heg.</div><div class="l">Di immortales, iterum gnatus videor, si vera autumas.</div><div class="speaker">Erg.</div><div class="l">Ain tu? dubium habebis etiam, sancte quom ego iurem tibi?</div><div class="l">postremo, Hegio, si parva iuri iurandost fides,</div><div class="l">vise ad portum.</div><div class="speaker">Heg.</div><div class="l">Facere certumst. tu intus cura quod opus est.</div><br /><div class="l">sume, posce, prome quid vis. te facio cellarium.</div><div class="speaker">Erg.</div><div class="l">Nam hercle, nisi mantiscinatus probe ero, fusti pectito.</div><div class="speaker">Heg.</div><div class="l">Aeternum tibi dapinabo victum, si vera autumas.</div><div class="speaker">E.</div><div class="l">Vnde id?</div><div class="speaker">H.</div><div class="l">A me meoque gnato.</div><div class="speaker">E.</div><div class="l">Sponden tu istud?</div><div class="speaker">H.</div><div class="l">Spondeo.</div><div class="speaker">Erg.</div><div class="l">At ego tuom tibi advenisse filium respondeo.</div><div class="speaker">Heg.</div><br /><div class="l">Cura quam optume potes.—</div><div class="speaker">Erg.</div><div class="l">Bene ambula et redambula.</div></div><div class="textpart" id="index.xml-body.1_div.1_div.5_div.3"><h4><span class="headingNumber">1.5.3. </span></h4><div class="l">illic hinc abiit, mihi rem summam credidit cibariam.</div><div class="l">di immortales, iam ut ego collos praetruncabo tegoribus,</div><div class="l">quanta pernis pestis veniet, quanta labes larido,</div><div class="l">quanta sumini absumedo, quanta callo calamitas,</div><br /><div class="l">quanta laniis lassitudo, quanta porcinariis.</div><div class="l">nam si alia memorem, quae ad ventris victum conducunt, morast.</div><div class="l">nunc ibo, ut pro praefectura mea ius dicam larido,</div><div class="l">et quae pendent indemnatae pernae, eis auxilium ut feram.—</div></div><div class="textpart" id="index.xml-body.1_div.1_div.5_div.4"><h4><span class="headingNumber">1.5.4. </span></h4><div class="speaker">Pver</div><div class="l">Diéspiter te dique, Ergasile, perdant et ventrem tuom,</div><div class="l">parasítosque omnis, et qui posthac cenam parasitis dabit.</div><div class="l">cladés calamitasque, intemperies módo in nostram advenit domum.</div><div class="l">quasi lúpus esuriens <span class="add">⟨ille⟩</span> metui ne in me faceret impetum.</div><br /><div class="l">ubi <span class="gap"> [...]</span> impetum</div><div class="l">nimisque hércle ego illum male formidabam, ita frendebat dentibus.</div><div class="l">advéniens deturbavit totum cum carne carnarium:</div><div class="l">arrípuit gladium, praetruncavit tribus tegoribus glandia;</div><div class="l">aulás calicesque omnes confregit, nisi quae modiales erant.</div><br /><div class="l">cocum pércontabatur, possentne seriae fervescere.</div><div class="l">cellás refregit omnis intus reclusitque armarium.</div><div class="l">adsérvate istunc, sultis, servi. ego ibo, ut conveniam senem,</div><div class="l">dicam út sibi penum alium adornet, siquidem sese uti volet;</div><div class="l">nam híc quidém, ut adornat, aut iam nihil est aut iam nihil erit.—</div></div></div><div class="textpart" id="index.xml-body.1_div.1_div.6"><h3><span class="headingNumber">1.6. </span></h3><div class="textpart" id="index.xml-body.1_div.1_div.6_div.1"><h4><span class="headingNumber">1.6.1. </span></h4><div class="speaker">Hegio</div><div class="l">Ioví disque agó gratiás merito mágnas,</div><div class="l">quom reducem tuo te patri reddiderunt</div><div class="l">quomque ex miseriis plurimis me exemerunt,</div><div class="l">† quae adhuc carens dum huc fui sustentabam,</div><br /><div class="l">quomque hunc conspicor in potestate nostra,</div><div class="l">quomque huius reperta est fides firma nobis.</div><div class="speaker">Philopolemvs</div><div class="l">Sátis iam dolui ex ánimo, et cura mé satis et lacrumis máceravi,</div><div class="l">sátis iam audivi tuás aerumnas, ád portum mihi quás memorasti.</div><div class="l">hóc agamus.</div><div class="speaker">Philocrates</div><div class="l">Quid nunc, quoniam tecum servavi fidem</div><br /><div class="l">tibique hunc reducem in libertatem feci?</div><div class="speaker">Heg.</div><div class="l">Fecisti ut tibi,</div><div class="l">Philocrates, numquam referre gratiam possim satis,</div><div class="l">proinde ut tu <span class="abbr">promeritu's<span class="expan"><span class="ex">(promeritus es)</span></span></span> de me et filio.</div><div class="speaker">Philop.</div><div class="l">Immo potes,</div><div class="l">pater, et poteris et ego potero, et dí eam potestatem dabunt</div><div class="l">ut beneficium bene merenti nostro merito muneres;</div><br /><div class="l">sicut nunc potes, pater mi, facere merito maxume.</div><div class="speaker">Heg.</div><div class="l">Quid opust verbis? lingua nullast qua negem quidquid roges.</div><div class="speaker">Philocr.</div><div class="l">Postulo abs te, ut mi illum reddas servom, quem hic reliqueram</div><div class="l">pignus pro me, qui mihi melior quam sibi semper fuit,</div><div class="l">pro bene factis eius ut ei pretium possim reddere.</div><div class="speaker">Heg.</div><br /><div class="l">Quod bene fecisti referetur gratia id quod postulas;</div><div class="l">et id et aliud, quod me orabis, impetrabis. atque te</div><div class="l">nolim suscensere quod ego iratus ei feci male.</div><div class="speaker">Philocr.</div><div class="l">Quid fecisti?</div><div class="speaker">Heg.</div><div class="l">In lapicidinas compeditum condidi,</div><div class="l">ubi rescivi mihi data esse verba.</div><div class="speaker">Philocr.</div><div class="l">Vae misero mihi,</div><br /><div class="l">propter meum caput labores homini evenisse optumo.</div><div class="speaker">Heg.</div><div class="l">At ob eam rem mihi libellam pró eo argenti ne duis:</div><div class="l">gratiis a me, ut sit liber, ducito.</div><div class="speaker">Philocr.</div><div class="l">Edepol, Hegio,</div><div class="l">facis benigne. sed quaeso, hominem ut iubeas arcessi.</div><div class="speaker">Heg.</div><div class="l">Licet.</div><div class="l">ubi estís vos? ite actutum, Tyndarum huc arcessite.</div><br /><div class="l">vos ite intro. interibi ego ex hac statua verberea volo</div><div class="l">erogitare, meo minore quid sit factum filio.</div><div class="l">vos lavate interibi.</div><div class="speaker">Philop.</div><div class="l">Sequere hac, Philocrates, me intro.—</div><div class="speaker">Philocr.</div><div class="l">Sequor.—</div></div><div class="textpart" id="index.xml-body.1_div.1_div.6_div.2"><h4><span class="headingNumber">1.6.2. </span></h4><div class="speaker">Heg.</div><div class="l">Age tu illuc procede, bone vir, lepidum mancupium meum.</div><div class="speaker">Stalagmvs</div><div class="l">Quid me oportet facere, ubi tu talis vir falsum autumas?</div><div class="l">fui ego bellus, lepidus: bonus vir numquam, neque frugi bonae,</div><div class="l">neque ero umquam, ne <span class="add">⟨erres⟩</span>: spem ponas me bonae frugi fore.</div><div class="speaker">Heg.</div><br /><div class="l">Propemodum ubi loci fortunae tuae sint facile intellegis.</div><div class="l">sí eris verax, tua ex re, facies ex mala meliusculam.</div><div class="l">recte et vera loquere, sed neque vere neque <span class="add">⟨tu⟩</span> recte adhuc</div><div class="l">fecisti umquam.</div><div class="speaker">Stal.</div><div class="l">Quod ego fatear, credin pudeat cum autumes?</div><div class="speaker">Heg.</div><div class="l">At ego faciam ut pudeat, nam in ruborem te totum dabo.</div><div class="speaker">Stal.</div><br /><div class="l">Eia, credo ego imperito plagas minitaris mihi.</div><div class="l">tandem ista aufer <span class="add">⟨ac⟩</span> dic quid fers, ut feras hinc quod petis.</div><div class="speaker">Heg.</div><div class="l">Satis <span class="abbr">facundu's<span class="expan"><span class="ex">(facundus es)</span></span></span>. sed iam fieri dicta compendi volo.</div><div class="speaker">Stal.</div><div class="l">Vt vis fiat.</div><div class="speaker">Heg.</div><div class="l">Bene morigerus fuit puer, nunc non decet.</div><div class="l">hoc agamus. iam animum advorte ac mihi quae dicam edissere.</div><br /><div class="l"><span class="strikethrough">sí eris verax, <span class="add">⟨ex⟩</span> tuis rebus feceris meliusculas.</span></div><div class="speaker">Stal.</div><div class="l">Nugae istaec sunt. non me censes scire quid dignus siem?</div><div class="speaker">Heg.</div><div class="l">At ea subterfugere potis es pauca, si non omnia.</div><div class="speaker">Stal.</div><div class="l">Pauca effugiam, scio; nam multa evenient, et merito meo,</div><div class="l">quia et fugi et tibi surripui filium et eum vendidi.</div><div class="speaker">Heg.</div><br /><div class="l">Cui homini?</div><div class="speaker">Stal.</div><div class="l">Theodoromedi in Alide Polyplusio,</div><div class="l">sex minis.</div><div class="speaker">Heg.</div><div class="l">Pro di immortales, is quidem huius est pater</div><div class="l">Philocrati.</div><div class="speaker">Stal.</div><div class="l">Quin melius novi quam tu et vidi saepius.</div><div class="speaker">Heg.</div><div class="l">Serva, Iuppiter supreme, et me et meum gnatum mihi.</div><div class="l">Philocrates, per tuom te genium óbsecro, exi, te volo.</div></div><div class="textpart" id="index.xml-body.1_div.1_div.6_div.3"><h4><span class="headingNumber">1.6.3. </span></h4><div class="speaker">Philocrates</div><div class="l">Hegio, assum. si quid me vis, impera.</div><div class="speaker">Heg.</div><div class="l">Hic gnatum meum</div><div class="l">tuo patri ait se vendidisse sex minis in Alide.</div><div class="speaker">Philocr.</div><div class="l">Quam diu id factum est?</div><div class="speaker">Stal.</div><div class="l">Hic annus incipit vicensimus.</div><div class="speaker">Philocr.</div><div class="l">Falsa memorat.</div><div class="speaker">Stal.</div><div class="l">Aut ego aut tu. nam tibi quadrimulum</div><br /><div class="l">tuos pater peculiarem parvolo puero dedit.</div><div class="speaker">Philocr.</div><div class="l">Quid erat ei nomen? si vera dicis, memoradum mihi.</div><div class="speaker">Stal.</div><div class="l">Paegnium vocitatust, post vos indidistis Tyndaro.</div><div class="speaker">Philocr.</div><div class="l">Cur ego te non novi?</div><div class="speaker">Stal.</div><div class="l">Quia mos est oblivisci hominibus</div><div class="l">neque novisse cuius nihili sit faciunda gratia.</div><div class="speaker">Philocr.</div><br /><div class="l">Dic mihi, isne istíc fuit, quem vendidisti meo patri,</div><div class="l">qui mihi peculiaris datus est?</div><div class="speaker">Stal.</div><div class="l">Huius filius.</div><div class="speaker">Heg.</div><div class="l">Vivitne is homo?</div><div class="speaker">Stal.</div><div class="l">Argentum accepi, nil curavi ceterum.</div><div class="speaker">Heg.</div><div class="l">Quid tu ais?</div><div class="speaker">Philocr.</div><div class="l">Quin istic ipsust Tyndarus tuos filius,</div><div class="l">ut quidem hic árgumenta loquitur. nam is mecum a puero puer</div><br /><div class="l">bene pudiceque educatust usque ad adulescentiam.</div><div class="speaker">Heg.</div><div class="l">Et miser sum et fortunatus, si <span class="add">⟨vos⟩</span> vera dicitis;</div><div class="l">eo miser sum quia male illi feci, si gnatust meus.</div><div class="l">eheu, quóm ego plus minusve feci quam <span class="add">⟨me⟩</span> aequom fuit.</div><div class="l">quod male feci crucior; modo si infectum fieri possiet.</div><br /><div class="l">sed eccum incedit huc ornatus haúd ex suis virtutibus.</div></div><div class="textpart" id="index.xml-body.1_div.1_div.6_div.4"><h4><span class="headingNumber">1.6.4. </span></h4><div class="speaker">Tyndarvs</div><div class="l">Vidi ego multa saepe picta, quae Acherunti fierent</div><div class="l">cruciamenta, verum enim vero nulla adaeque est Acheruns</div><div class="l">atque ubi ego fui, in lapicidinis. illic ibi demumst locus,</div><div class="l">ubi labore lassitudo est exigunda ex corpore.</div><br /><div class="l">nam ubi illo adveni, quasi patriciis pueris aut monerulae,</div><div class="l">aut anites aut coturnices dantur, quicum lusitent,</div><div class="l">itidem mi haec advenienti upupa, qui me delectem, datast.</div><div class="l">sed erus eccum ante ostium, et erus alter eccum ex Alide</div><div class="l">rediit.</div><div class="speaker">Heg.</div><div class="l">Salve, éxoptate gnate mi.</div><div class="speaker">Tynd.</div><div class="l">Hem, quid gnate mi?</div><br /><div class="l">attat, scio cur te patrem adsimules esse et me filium:</div><div class="l">quia mi item ut parentes lucis das tuendi copiam.</div><div class="speaker">Philocr.</div><div class="l">Salve, Tyndare.</div><div class="speaker">T.</div><div class="l">Et tu, quoius causa hanc aerumnam exigo.</div><div class="speaker">Philocr.</div><div class="l">At nunc liber in divitias faxo venies. nam tibi</div><div class="l">pater hic est; hic servos, qui te huic hinc quadrimum surpuit,</div><br /><div class="l">vendidit patri meo te sex minis, is te mihi</div><div class="l">parvolum peculiarem parvolo puero dedit:</div><div class="l">illic indícium fecit; nam hunc ex Alide huc reduximus.</div><div class="speaker">Tynd.</div><div class="l">Quid huius filium?</div><div class="speaker">Philocr.</div><div class="l">Intus eccum fratrem germanum tuom.</div><div class="l"></div><div class="speaker">Tynd.</div><div class="l">Quid tu ais? adduxtin illum huius captivom filium?</div><div class="speaker">Philocr.</div><br /><div class="l">Quin, inquam, intus hic est.</div><div class="speaker">T.</div><div class="l">Fecisti edepol et recte et bene.</div><div class="speaker">Philocr.</div><div class="l">Nunc tibi páter hic est: hic fur est tuos, qui parvom hinc te abstulit.</div><div class="speaker">Tynd.</div><div class="l">At ego hunc grandis grandem natu ob furtum ad carnificem dabo.</div><div class="speaker">Philocr.</div><div class="l">Meritus est.</div><div class="speaker">T.</div><div class="l">Ergo edepol <span class="add">⟨merito⟩</span> meritam mercedem dabo.</div><div class="l"><span class="strikethrough">sed <span class="add">⟨tu⟩</span> dic oro: pater meus tune es?</span></div><div class="speaker">Heg.</div><div class="l"><span class="strikethrough">Ego sum, gnate mi.</span></div><div class="speaker">Tynd.</div><br /><div class="l"><span class="strikethrough">Nunc demum in memoriam redeo, cum mecum recogito.</span></div><div class="l">nunc edepol demum in memoriam regredior, audisse me</div><div class="l">quasi per nebulam, Hégionem meum patrem vocarier.</div><div class="speaker">Heg.</div><div class="l">Is ego sum.</div><div class="speaker">Philocr.</div><div class="l">Compedibus quaeso ut tibi sit levior filius</div><div class="l">atque huic gravior servos.</div><div class="speaker">Heg.</div><div class="l">Certum est principio id praevortier.</div><br /><div class="l">eamus intro, ut arcessatur faber, ut istas compedes</div><div class="l">tibi adimam, huic dem.</div><div class="speaker">Stal.</div><div class="l">Quoi peculi nihil est, recte feceris.</div><div class="speaker">Caterva</div><div class="l">Spectatores, ad pudicos mores facta haec fabula est,</div><div class="l">neque in hac subigitationes sunt neque ulla amatio</div><div class="l">nec pueri suppositio nec argénti circumductio,</div><br /><div class="l">neque ubi amans adulescens scortum liberet clam suom patrem.</div><div class="l">huius modi paucas poetae reperiunt comoedias,</div><div class="l">ubi boni meliores fiant. nunc vos, si vobis placet</div><div class="l">et si placuimus neque odio fuimus, signum hoc mittite:</div><div class="l">qui pudicitiae esse voltis praemium, plausum date.</div></div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>T. Maccius Plautus.
	    Date: 2016-11-18<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:28:27Z.
	       SAXON HE 9.8.0.5.
		 --></address></div></body></html>