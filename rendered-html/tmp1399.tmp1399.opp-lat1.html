<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">APPENDIX. DE VISIONE TAIONIS EPISCOPI.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">APPENDIX. DE VISIONE TAIONIS EPISCOPI.</span></span></h2><p>(Ex Baron. Annal. ad. an. 646.)</p><p><span class="">PLSection B</span> ... Anno qui ultimus censetur Chindasuindi regis Hispaniarum, cum idem sanctus Martinus Romanus pontifex sedere coepisset, contigisse fertur revela- tio divinitus facta librorum Moralium S. Gregorii papae. Describemus eam totidem verbis quibus esse conscripta reperitur; quam si prae vetustate pannis obsitam invenies, ne horrescas; sed, illis exutis, nudum sensum veritatis candore et simplicitate ni- lentem considera, ut pote cui merito scriptores omnes Hispaniarum res prosecuti absque contro- versia ulla subscribant. Sic enim se habet :</p><p>Chindasvindus Gothorum rex in Toletanam urbem synodale decretum triginta episcoporum, cum omni clero, mirifice, anno regni sui quinto, indicit cele- brandum. Hic Taionem Caesaraugustanum episco- pum, ordinis litteraturae satis imbutum, et amicum scripturarum, Romam ad suam petitionem pro resi- <span class="">PLSection C</span> duis libris Moralium navaliter porrigit destinatum. Qui dum a papa Romense de die in diem differretur in longum, quasi in archivo Romanae Ecclesiae prae multitudine quaesitum facile nequaquam reperirent libellum, Dominum pernoctans, et ejus misericor- diam ad vestigia beati Petri apostoli principis depo- scens, ei scrinium in quo legebatur ab angelo manet ostensum. Quo mox se papa, ut praevidit, reprehen- sum, cum nimia veneratione ei adjutoria tribuit ad conscribendum, et Hispanis eum transmisit ad rele- gendum; quia hoc solum ex beati Job libris exposi- tum retentabant, quod per beatum Leandrum Hi- spalensem episcopum fuerat advectum, et olim ho- norifice deportatum. Requisitus vero et conjuratus est Taio episcopus a Martino primo papa Romano, <span class="">PLSection D</span> quomodo ei tam veridice fuisset librorum illorum locus ostensus, hoc illi post nimiam deprecationem cum nimia alacritate est fassus, quod quadam nocte, se ab ostiariis ecclesiae beati Petri apostoli expetiit esse excubium. Atque ubi hoc reperit impetratum, noctis medio cum se nimiis lamentis, ante beati Petri apostoli loculum faceret cernuum, luce coeli- tus emissa ita ab inenarrabili lumine tota ecclesia exstitit perlustrata, ut nec modicum quidem lucerent ecclesiae candelabra, simulque cum ipso lumine, una cum vocibus psallentium, et lampadibus relam- ptantium [<span style="font-style:italic">Forte</span>, relampantium] introire sanctorum agmina. Denique ubi horrore nimio exstitit territus, oratione ab eis completa, paulatim ex illa sancto- rum curia duo dealbati senes egressum in ea parte <span class="">PLSection B</span> qua episcopus in oratione degebat, coeperunt dare praependulum. At ubi eum repererunt pene jam mortuum, dulciter salutatum reduxerunt ad pro- prium sensum. Cumque ab eis interrogaretur quam ob causam tam grande exstaret fatigium, vel quis ab occidente properans tam longum peteret navige- rium; hoc et hoc ab eo, quasi inscii relatum auscul- tant operae pretium. Tum illi multis eloquiis conso- lato, opportunum, ubi ipsi libri latebant, ostende- runt loculum. Igitur sancti illi requisiti quae esset sanctorum illa caterva, eos tam claro cum lumine comitantium, responderunt dicentes Petrum esse Christi apostolum, simulque et Paulum invicem se manu tenentes, cum omnibus successoribus ecclesiae in illo loco requiescentibus. Porro ubi et ipsi requi- siti fuerunt qui domini essent qui cum eo tam mira- bile habebant colloquium, unus ex illis respondit se <span class="">PLSection C</span> esse Gregorium, cujus et ipse desiderabat cernere librum; et ideo advenire, ut ejus adremuneraretur tam vastum fatigium, et auctum redderet longissi- mum desiderium. Tunc interrogatus, si tandem in illa sancta multitudine adesset sapiens Augustinus eo quod ita libros ejus, sicut et ipsius sancti Gre- gorii semper ab ipsis cunabulis amaret legere satis peravidus, hoc solummodo respondisse refertur : Vir ille clarissimus et omnium exspectatione gratis- simus Augustinus, quem quaeris, altior a nobis eum continet locus.</p><p>Quod enim nonnisi qui in ea basilica sancti sepul- ti essent eidem dicantur apparuisse, de Augustino videtur esse responsum alio eum loco detentum; sic- que corrigendum quod habetur, altiori eum loco detentum : alioqui, quomodo verum dici potuit Au- gustinum eminentiori loco in coelo positum, cum ipsi apostolorum principes et alii complures mar- tyres pontifices in eadem sepulti ecclesia ea tunc visione apparuerint? Sed pergit auctor :</p><p>Gene ubi ad eorum pedes coepit proruere, unicus ab oculis ejus, ostiariis et ipsis territis, simul cum luce evanuit vir ille sanctissimus; unde et ab eo die a cunctis in eadem apostolorum sede venerabilis Taio exstitit gloriosus, qui ante despicabatur ut ignavus.</p><p>Hactenus scriptio, quam recensitam habes in ap- pendice ad synodum Toletanam <span class="smallcap">VII</span>.</p><p>Sed quinam erant libri illi quos in Hispania desi- derari adeo dolebat Caesaraugustanus episcopus, ex <span class="pagebreak" id="index.xml-pb-d30e114">[Page 991]</span> <span class="">PLSection A</span> epistola ejusdem sancti Gregorii ad Leandrum pos-, sumus intelligere, ubi haec leguntur : <span style="font-style:italic">Quia longo terrarum spatio disjunctum te videre nequeo, unum quod mihi de te dictavit charitas fecit ut librum Re- gulae pastoralis, quem in episcopatus mei exordio scripsi, et libros quos in expositionem B. Job jamdu- dum me fecisse cognovisti, sanctitati tuae cum com- muni filio Probino presbytero veniente transmitterem. Et tuae quidem charitati in eo opere tertiae et quartae partis codices non transmisi, quia eos solummodo in- venio quos ex eisdem partibus codices jam monasteriis dedi. Hos itaque sanctitas tua studiose percurrat, etc.</span> Sic igitur vides caruisse Hispanos prima et secunda parte Moralium : nec mirum haud facile eos libros a Martino pontifice inveniri potuisse, qui neque ipsi Gregorio adeo facile prae manibus essent, ut eos mitteret ad Leandrum, ad quem ipsum integrum inscripsisset opus, nec alias partes ejusdem operis <span class="">PLSection B</span> <span class="pagebreak" id="index.xml-pb-d30e123">[Page 992]</span> <span class="">PLSection A</span> reperiret, nisi eas quas, ut ait, monasteriis tradi- disset.</p><p>Corrigendus esi Rodericus Toletanus, dum ait negligentia Hispanorum deperditam esse illam par- tem librorum Moralium, pro qua invenienda susce- pit profectionem Romam Taio Caesaraugustanus epi- scopus. Sed in eo nec nobis arridet dum ait a con- cilio Toletano <span class="smallcap">VII</span> ejusmodi Romam esse decretam legationem; siquidem dictum concilium contigit ce- lebrari ante biennium, anno nimirum Domini 646, quo tempore necdum Taionem puto creatum adhuc fuisse Caesaraugustanum episcopum, qui ultimo pene loco, ut junior, reperitur subscriptus concilio Tole- tano <span class="smallcap">VIII</span>. Sed et illud in historico Ambrosio miratus sum, id dicere accidisse sub Theodoro Romano pontifice, cum scriptio illa a Garsia viro accuratis- simo fidelissime reddita, sub Martino papa id acci- disse testetur. (<span style="font-style:italic">Hactenus Baron, ubi supra</span>.)</p><span class="">PLSection B</span></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a>Â </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:53:52Z.
	       SAXON HE 9.8.0.5.
		 --></address></div></body></html>