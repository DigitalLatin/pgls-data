<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">VICTORIS CARTHAGINENSIS EPISCOPI EPISTOLA AD THEODORUM PAPAM.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">VICTORIS CARTHAGINENSIS EPISCOPI EPISTOLA AD THEODORUM PAPAM.</span></span></h2><div class="pagebreak" id="index.xml-pb-d30e85">[Page 637]</div><p>(Mansi, Conc. Coll., nov. ed. tom. XII.)</p><p><span class="">PLSection A</span> Domino beatissimo et honorabili sancto fratri Theodoro papae Victor·</p><p>Vestrae beatissima paternitatis apud Deum ac- ceptabilis opera et conversatio gloriosa pene mundo toti sunt manifesta. Praedicationibus igitur apostolicis et doctrinis dum verae fidei cultura universa repleta sit terra, per divinorum tamen eruditionem eloquiorum, vestra instruente admonitione exhortatoria, super- aedificatur orthodoxa Christi Ecclesia, apostolica insti- tutione fundata, et a fidelibus Patribus firmissime ro- borata. Ad quam omnes beatissimi apostoli, pari ho- noris et potestatis consortio praediti, populorum agmina convertentes, pie et sancte de tenebris ad lumen, de lapsu ad veram fidem, de morte ad vitam homines divinae praedestinationis gratia praescitos, salutaribus <span class="">PLSection B</span> praeceptis ac monitis perduxerunt. Quorum sancto- rum apostolorum vestra fraternitas honoranda se- quens plenius merita, et perfectius implens exempla, Ecclesiam Dei morum probitate et actuum sancti- tate condecorat, et fide sacra vel Christianis mori- bus vigens, quae fieri Deo placita praecepit, studiis pontificalibus indesinenter operatur et perficit, ser- vans legis divinae mandata : <span style="font-style:italic">Quia non legis auditores justi sunt apud Deum,</span> sicut narrat Apostolus, <span style="font-style:italic">sed factores legis justificabuntur</span> (<span style="font-style:italic">Rom.</span> <span class="smallcap">I</span>). In qua lege divina vestra sancta et veneranda sinceritas, sicut scriptum est, meditatur die ac nocte (<span style="font-style:italic">Psalm.</span> <span class="smallcap">I</span>) : quae meditatio non lectione per figuram litterarum tantum conspecta, sed uberante in vobis Christi gratia, in vestra cognoscitur conscientia immobiliter <span class="">PLSection C</span> insita, nullatenus de vestro corde recedente lege Christi Dei Domini sacrosancta, sicut in Psalmis di- cit propheta : <span style="font-style:italic">Os justi meditabitur sapientiam, et lingua ejus loquetur judicium</span> (<span style="font-style:italic">Psalm.</span> <span class="smallcap">XXXVI</span>). <span style="font-style:italic">Lex Dei ejus in corde ipsius : non atramento, sed spiritu Dei vivi</span> vestra in areana <span style="font-style:italic">conscripta; neque in tabulis lapideis, sed in tabulis cordis carnalibus</span> (<span style="font-style:italic">II Cor.</span> <span class="smallcap">III</span>), sicut beatissimi apostoli Pauli ad Corinthios missa nos docet epistola. Quibus praemissis, significamus Deo placitae fraternitati vestrae, die decimo septimo Kalendarum Augustarum indictionis quartae, nostram humilitatem divina gratia, suo ut praecepit munere praeveniente, ut vestris sanctis ac Deo dignis preci- bus, in sancta Carthaginensis civitatis ecclesia pon- tificalis honoris accepisse consecrationem et stolam. In quo dignitatis fastigio, ut a Deo omnipotente re- <span class="note" id="Note1"><span class="noteLabel">Note: </span><sup>a</sup> <span style="font-style:italic">Vel</span> hic, ut passim, pro <span style="font-style:italic">et</span>. In Graeco <span class="foreign" lang="grc"></span>. H<span class="smallcap">ARDUINUS</span>.</span> <span class="pagebreak" id="index.xml-pb-d30e154">[Page 638]</span> <span class="">PLSection A</span> gamur ab altissimo, et a malis actibus liberati, sacer- dotale non nomen tantum, sed Christi Domini Dei nostri protegente auxilio, et meritum habeamus, ve- stris sanctis ac Deo acceptabilibus nos commendantes orationibus, poscimus, quatenus et vestris depre- cationibus pro nobis ad Deum effusis muniti, et eru- ditionibus bonis instructi, digni efficiamur cum omnibus nobis populo Christiano commisso illaesi protegi velamento divino. Ad salutationem ergo vestrae sanctae et honorandae fraternitatis, vice nostia Mellosum humilem vestrum fratrem, nostrum episcopum, et Redemptum diaconum, vel <sup>a</sup> Cresci- turum notarium sanctae nostrae sedis, vestros famu- los destinavimus, quos postulamus celerius nobis a vestra beatitudine persolvi, quo possint ad pro- <span class="">PLSection B</span> prias ecclesias ante hiemem Deo propitio remeare. Prae omnibus autem fateor, in ipso nostrae pro- vectionis exordio cor nostrum non leviter vulnera- tum fuisse, ut propheticum illud praeceptum exopta- rem, dicens : <span style="font-style:italic">Quis dabit capiti meo aquam, aut oculis meis fontem lacrymarum, et sedens plorabo die ac nocte</span> (<span style="font-style:italic">Jer.</span> <span class="smallcap">IX</span>)? Ecce enim ecclesiae Dei non leviter perturbantur, Christianissimorum voces ac gemitus episcoporum non supportamus, querentium et cla- mantium novitates et concinnationum figmenta, a Paulo venerabili consacerdote nostro, ut dicitur, contra fidem veracissimam approbata debere repelli. Nos autem temperamentum causis innectentes, ex- pedire putavimus, praedictorum beatissimorum con- sacerdotum nostrorum licet justissimos questus <span class="">PLSection C</span> aequanimiter supportare, et ad auditus venerandos fraternitatis vestrae hoc ipsum pervigili cura dedu- cere. Inquiunt enim, quaedam vice epigrammatum, chartarum volumina in sacris aedibus apud regiam civitatem nuper esse suspensa, religioni catholicae et ipsi verae fidei ac Patrum traditionibus omnino contraria. Quis enim vecors sacrilega voce audeat praedicare in Domino nostro Jesu Christo aut unam tantummodo voluntatem, aut unam operationem existere, dum manifestissimis Patrum definitionibus liquidius clareat id Domino nostro Jesu Christo duas naturas, et earum duas voluntates, duasque opera- tiones vel proprietates naturales modis omnibus in- veniri? Et possumus multiplicibus Patrum docu- mentis nostrae parvitatis intentionem firmare, nisi vestram sanctissimam fraternitatem in omnibus <span class="pagebreak" id="index.xml-pb-d30e176">[Page 639]</span> <span class="">PLSection A</span> corde ea retinere firmissime teneamus. Ut autem ipsius sedis apostolicae decretis per omnia confirme- mur, Leonis beatissimi praedecessoris vestri aposto- licae memoriae definitionem inseri pervidimus·, et continet (<span style="font-style:italic">Epist.</span> <span class="smallcap">X</span>). Agit enim utraque natura <sup>a</sup> cum alterius communione quod proprium est. Nos itaque Patrum in omnibus decreta sequentes, in Christo Domino nostro duas naturas, earumque duas volun- tates, duasque operationes firmissime praedicamus, Deum verum atque hominem verum absque delictis humanis veraciter confitemur, repudiantes cuncta- rum haeresum subsannationes, vanitates et insanias mendaces. Vestrum est itaque, frater sanctissime, canonica discretione solite contrariis catholicae fidei obviare, nec permittere noviter dici quod Patrum <span class="">PLSection B</span> venerabilium auctoritas omnino non censuit. Nos enim humiles corde, quae recta sunt adjutore Domino sapientes, uno vinculo charitatis vobiscum sumus constricti, veram fidem ac religionem catholicam in omnibus fortiter defensantes. Studiosius itaque a catholicis improbis posse resistere, imminendum est, ne torpore desidiae oppressi, culpae taciturnitatis teneamur obnoxii, et quasi favorem impendentes ju- dicemur, dum adversa catholicae fidei propulsare <span class="note" id="Note2"><span class="noteLabel">Note: </span><sup>a</sup> Ex Graeco hic rursum <span style="font-style:italic">utraque natura</span> in sexto casu. H<span class="smallcap">ARD</span>.</span> <span class="note" id="Note3"><span class="noteLabel">Note: </span><sup>b</sup> Lege, <span style="font-style:italic">apostolico</span>. H<span class="smallcap">ARD</span>.</span> <span class="pagebreak" id="index.xml-pb-d30e214">[Page 640]</span> <span class="">PLSection A</span> negligimus. A beato namque Felice apostolo <sup>b</sup> vestrae sanctitatis praedecessore dictum est : <span style="font-style:italic">Negligere quip- pe, cum possis, deturbare perversos, nihil est aliud quam fovere; nec caret scrupulo societatis occultae, qui manifesto facinori desinit obviare</span> <sup>c</sup>. Liquet, doctor sanctissime, venenosa serpentum sine simplicitate astutia, manifesta est dolosa haereticorum fallacia. Quid est enim naturarum in Christo Domino nostro proprietates auferre, nisi earumdem naturarum con- fusionem inducere? quod catholicae Ecclesiae, id est, statutis quam maxime Patrum sancti Chalcedonensis concilii exstat contrarium, ex quo amplius et funda- mentum fidei et perfectio indubitate consistit. <sup>d</sup> Pos- semus vero etiam eidem fratri et coepiscopo nostro Paulo beatissimo regiae civitatis antistiti similia no- <span class="">PLSection B</span> stris scriptis dirigere, nisi malorum cognosceremus falsis locutionibus dictum fuisse nostram quasi Afri- canam provinciam posse aliqua, quae in vero non consistunt, mala peragere. Sed et hoc nostrae postu- lationi subjungimus, ut ea quae epistolariter a coepi- scopis nostris sancti concilii nostri ad beatissimum Paulum patriarcham scripta sunt, per vestrae bea- titudinis responsarios eidem fratri nostro Paulo di- rigere jubeatis. <span class="note" id="Note4"><span class="noteLabel">Note: </span><sup>c</sup> Ex epist. 1 Felicis III ad Acacium CP.</span> <span class="note" id="Note5"><span class="noteLabel">Note: </span><sup>d</sup> Significat motus Gregorianos, de quibus Theor- phanes anno 5 Constant. Baron., ann. 646.</span></p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:48:17Z.
	       SAXON HE 9.8.0.5.
		 --></address></div></body></html>