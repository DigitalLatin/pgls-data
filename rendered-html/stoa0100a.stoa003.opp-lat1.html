<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Notitia (epistolarum non exstantium quae ad S. Cornelium attinent)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Notitia (epistolarum non exstantium quae ad S. Cornelium attinent)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Notitia (epistolarum non exstantium quae ad S. Cornelium attinent)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">NOTITIA EPISTOLARUM NON EXSTANTIUM QUAE AD S. CORNELIUM ATTINENT, AUCTORE D. COUSTANTIO O. S. B.</a><ul class="toc"><li class="toc"><span class="headingNumber">1.1. </span><a class="toc toc_1" href="#index.xml-body.1_div.1_div.1">I</a></li><li class="toc"><span class="headingNumber">1.2. </span><a class="toc toc_1" href="#index.xml-body.1_div.1_div.2">II</a></li><li class="toc"><span class="headingNumber">1.3. </span><a class="toc toc_1" href="#index.xml-body.1_div.1_div.3">III</a></li><li class="toc"><span class="headingNumber">1.4. </span><a class="toc toc_1" href="#index.xml-body.1_div.1_div.4">IV</a></li><li class="toc"><span class="headingNumber">1.5. </span><a class="toc toc_1" href="#index.xml-body.1_div.1_div.5">V.</a></li><li class="toc"><span class="headingNumber">1.6. </span><a class="toc toc_1" href="#index.xml-body.1_div.1_div.6">VI.</a></li><li class="toc"><span class="headingNumber">1.7. </span><a class="toc toc_1" href="#index.xml-body.1_div.1_div.7">VII.</a></li><li class="toc"><span class="headingNumber">1.8. </span><a class="toc toc_1" href="#index.xml-body.1_div.1_div.8">696 VIII.</a></li><li class="toc"><span class="headingNumber">1.9. </span><a class="toc toc_1" href="#index.xml-body.1_div.1_div.9">IX.</a></li><li class="toc"><span class="headingNumber">1.10. </span><a class="toc toc_1" href="#index.xml-body.1_div.1_div.10">X.</a></li><li class="toc"><span class="headingNumber">1.11. </span><a class="toc toc_1" href="#index.xml-body.1_div.1_div.11">XI.</a></li><li class="toc"><span class="headingNumber">1.12. </span><a class="toc toc_1" href="#index.xml-body.1_div.1_div.12">XII.</a></li><li class="toc"><span class="headingNumber">1.13. </span><a class="toc toc_1" href="#index.xml-body.1_div.1_div.13">XIII.</a></li><li class="toc"><span class="headingNumber">1.14. </span><a class="toc toc_1" href="#index.xml-body.1_div.1_div.14">XIV.</a></li><li class="toc"><span class="headingNumber">1.15. </span><a class="toc toc_1" href="#index.xml-body.1_div.1_div.15">XV.</a></li></ul></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">NOTITIA EPISTOLARUM NON EXSTANTIUM QUAE AD S. CORNELIUM ATTINENT, AUCTORE D. COUSTANTIO O. S. B.</span></span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head"><span class="titlem">I</span></span></h3><span class="">PLSection C</span><p>1. Cornelii ad Cyprianum aliosve Africae episcopos litterae, quibus se episcopum Romae factum nun- tiabat. Hae modestiam et simplicitatem quamdam spirabant, quam minime prae se ferebant, quae non multo post in Africam venerunt Novatiani scripta, conviciis et calumniis plena. Quapropter Cyprianus has Cornelii litteras plebi legi praecepit et respuit scripta Novatiani. Ipso autem Cypriano auctore, « divinae traditionis et ecclesiasticae institutionis sanctitas pariter ac veritas exigebat » ut statim at- que Romanus episcopus Carthaginiensi ordinatio- nem suam litteris nuntiasset, ipse mutuas ad illum litteras dirigeret, ac notitia ordinationis ejus ad <span class="">PLSection D</span> singulos provinciae suae collegas perlata, ab his fratres cum litteris ad episcopum recens creatum destinandos esse mandaret. Cui officio non defuisse se Cyprianus testificatur.</p></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head"><span class="titlem">II</span></span></h3><p>2. Cypriani ad Cornelium papam epistola, per <span class="">PLSection C</span> Caldonium et Fortunatum episcopos transmissa, qua rogabatur, ut quas ipse Cyprianus cum ad clerum tum ad plebem suam Carthaginensem de Felicissimi et quinque presbyterorum factione scripserat, hoc est edit. Pamel. <span class="smallcap">XXXVIII</span> et <span class="smallcap">XL</span>, Romae fidelibus le- geret. Quocirca earumdem litterarum exempla tunc per praedictos episcopos mittebat, quae et postea denuo per Mettium et Nicepborum misit.</p></div><div class="textpart" id="index.xml-body.1_div.1_div.3"><h3><span class="headingNumber">1.3. </span><span class="head"><span class="titlem">III</span></span></h3><p>3. Synodicae episcoporum Africae ad Cornelium litterae, ipsorum manu subscriptae, ac per Mettium hypodiaconum et Nicephorum acolythum perlatae, in quibus de Felicissimi et quinque presbyterorum ipsi cohaerentium causa quid sensissent, quidve pro- nuntiassnt, edocebant, illos nempe, ut supra in Epistola <span class="smallcap">XII</span>, anno sequenti scripta, n. 9, memora- tur, sententia sua abstentos esse. Conscriptae for- sitan fuerunt ex eo « plurimorum episcoporum con- cilio, » quod Cyprianus Epist. l ad Stephanum I, n. 2, recolit, in quo « Novatianus hostis Ecclesiae <span class="pagebreak" id="index.xml-pb-d30e136">[Page 711]</span> <span class="">PLSection A</span> judicatus est, » ac nemini cum eo communicare licere pronuntiatum fuit.</p></div><div class="textpart" id="index.xml-body.1_div.1_div.4"><h3><span class="headingNumber">1.4. </span><span class="head"><span class="titlem">IV</span></span></h3><p><span style="font-style:italic">Ubi et de poenitentia mojorum clericorum, an tribus primis saeculis publicae subjecti fuerint, dis- seritur.</span></p><p>4. Ad initia pontificatus Cornelii referre licet tum gesta Romanae synodi in lapsorum causa, tum varias Cornelii epistolas, quas Hieronymus de Script. Eccl. cap. 76, et Eusehius, lib. <span class="smallcap">VI</span> Hist., c. 43, commemorant. Et Hieronymus quidem de his ita loquitur : « Cornelius, Romanae urbis episcopus, ad quem octo Cypriani exstant epistolae (totidem etiamnum habemus), scripsit epistolam ad Fabium, <span class="">PLSection B</span> Antiochenae Ecclesiae episcopum, de synodo Ro- mana, Italica, Africana; et aliam de Novatiano et de his qui lapsi sunt; tertiam de gestis synodi; quartam ad eumdem Fabium valde prolixam, et Novatianae haereseos causas et anathema continen- tem. » E quatuor illis epistolis nihil ad nos perve- nit, nisi postremae insignia quaedam fragmenta, quae Eusebio debemus. Iste autem scriptor de iisdem gestis ac litteris haec habet : « Cum Romae congre- gata esset synodus, in qua sexaginta quidem epi- scopi, presbyteri vero ac diaconi multo plures con- venerunt; cumque in provinciis (uti probabile est, Italiae) antistites seorsum consultassent, hujusmodi decretum cunctis promulgatum est (haud dubie a <span class="">PLSection C</span> Cornelio), Novatum (<span style="font-style:italic">leg</span>. Novatianom) quidem et eos qui cum ipso sese insolentius extulerunt, et qui- cunque inhumanissimae et a fraterna charitate alienae ejus opinioni consentire, praesumpserant, alienos ab Ecclesia habendos esse; fratres vero, qui casu ac tentatione lapsi fuerant poeniteutiae re- mediis curandos et confovendos esse. Exstant adhuc epistolae Cornelii Romanorum episcopi ad Fabium Anticchensis Ecclesiae praesulem missae, in quibus et Romanae synodi gesta, et omnium per Italiam et Africam aliasque locorum illorum provincias sen- tentiae declarantur. His adjuncta erat alia ejusdem Cornelii epistola, de bis quae in synodo (Romana) decreta fuerant.</p><p>5. Quando autem habitum fuerit mox dictum de. <span class="">PLSection D</span> lapsorum causa concilium, adeoque et quo tem- pore a Cornelio conscriptae sint ea de causa epi- stolae, ex his cleri Romani ad Cyprianum, Epist. <span class="smallcap">XXXI</span>, colligitur : « Ante constitutionem episcopi nihil innovandum putavimus, sed lapsorum curam mediocriter temperandam esse credimus; ut inte- rim dum episcopus dari a Deo nobis sustinetur, in suspenso eorum, qui moras possunt sustinere, causa teneatur. » Nemo enim non videt, dato a Deo Romae pontifice Cornelio, nullam superfuisse causam cur ea res diutius in suspenso teneretur : imo cum Novatianus lapsis veniam negaret, maxime neces- sarium fuisse, ut citius, habito concilio, finiretur. Qaocirca inter prima Cornelii negotia computamus um hoc concilium, tum litteras quibus ejusdem <span class="pagebreak" id="index.xml-pb-d30e168">[Page 712]</span> <span class="">PLSection A</span> concilii decretum diversis provinciis notum heri et ab eis ratum haberi curavit.</p><p>6. Ad idem concilium pertinere videtur decretum de quo Cyprianus, Epist. <span class="smallcap">XXVIII</span>, ita loquitur : « Cum- que alia multa sint et gravia delicta, quibus Basili- des et Martialis implicati tenentur, frustra tales episcopatum sibi usurpare conantur; cum mani- festum sit ejusmodi homines nec Ecclesiae posse praeesse, nec Deo sacrificia offerre dehere : maxime cum jam pridem nobiscum et cum omnibus omnino episcopis in toto <span style="font-weight:bold">691</span> mundo constitutis etiam Cornelius, collega noster, sacerdos pacificus et justus, et martyrio quoque dignatione Domini ho- noratus, decreverit, ejusmodi homines ad poeniten- tiam quidem posse admitti, ab ordinatione autem <span class="">PLSection B</span> cleri atque sacerdotali honore prohiberi. » Quo in decreto cum planum sit sacerdotes lapsos de sa- cerdotali dignitate atque functione dejici, iisque aditum ad poenitentiam permitti, quae ab illis poenitentia exigenda esset, non satis perspicue de- claratur.</p><p>7. Eruditi Morini, lib. <span class="smallcap">IV</span> de Poenit., c. 12, sen- tentia est, cui et plurimi subscribunt, majores cle- ricos tribus primis Ecclesiae saeculis non secus atque laicos, poenitentiae publicae fuisse obnoxios. Ille vero istud maxime in gratiam opinionis suae profert, quod Cyprianus, Epist. <span class="smallcap">LIX</span> edit. Pamel., seu <span class="smallcap">LXIV</span> edit. Oxon., ad Fidum scribit : « Legimus litteras tuas, frater charissime, quibus significasti de Victore <span class="">PLSection C</span> quondam presbytero, quod ei antequam poenitentiam plenam egisset, et Domino Deo, in quem delique· rat, satisfecisset, temere Therapius collega noster immaturo tempore et praepropera festinatione pa- cem dederit. Quae res non satis movit, secessum esse a decreti nostri auctoritate, ut ante legitimum et plenum tempus satisfactionis, et sine petitu et conscientia plebis, nulla infirmitate urgente ac ne- cessitate cogente, pax ei concederetur. » Quo in loco decretum, a quo recessum esse Cyprianus docet, illud ipsum intelligere licet, quod idem an- tistes in Epistola <span class="smallcap">LXVIII</span>, mox dicta, secum et cum omnibus omnino episcopis in toto mundo consti- tutis a Cornelio editum memorat. Unde sequitur, ut ejusdem decreti auctoritate presbyteris lapsis <span class="">PLSection D</span> certum praescriptum sit satisfactionis ac poeniten- tiae tempus, eis minime remittendum, nisi aliud « petitu plebis, » vel « infirmitate urgente ac ne- cessitate cogente » suaderetur. Sed poenitentia illa, quae ab illis « plena » exigebatur, an publica esset necne, etiam hic siletur. Neque id clarius enuntiat Cyprianus in Epistola <span class="smallcap">LXIV</span>, seu <span class="smallcap">LXV</span>, quam sic exorditur : « Graviter et dolenter motus sum, fra- tres charissimi, quod cognoverim Fortunatianum, quondam apud vos episcopum, post gravem lapsum ruinae suae, pro integro nunc agere velle, et episco- patum sibi vindicare coepisse....... cum debeat satisfacere, et ad Dominum exorandum, diebus ac noctibus, lacrymis et orationibus e pre- cibus incumbere; audet sibi adhuc sacerdotium <span class="pagebreak" id="index.xml-pb-d30e207">[Page 713]</span> <span class="">PLSection A</span> quod prodidit vindicare, quasi post aras diaboli, accedere ad altare Dei fas sit. »</p><p>8. Verum Cornelii atque episcoporum totius mundi quae mens fuerit, ex ea ipsa Cypriani Epistola, in qua decretum illorum laudatur, colligere certius atque interpretari licet. In ea quippe repraesenta- tur Basilides, ut qui decreto illi parere ac morem gerere jam coepisset : adeo ut « episcopatum pro conscientiae suae vulnere deponens, ad agendam <span class="">PLSection (??)</span> poenitentiam conversus sit, Deum deprecans, et satis gratulans si sibi vel laico communicare con- tingeret. » Si enim in his verbis quibus Basilides « ad agendam poenitentiam conversus » narratur, nequaquam publica poenitentia <span style="font-weight:bold">692</span> intelligenda sit, nulla subest ratio cur decretum, quo « hu- <span class="">PLSection B</span> jusmodi homines ad agendam poenitentiam posse admitti » Cornelius cum caeteris totius mundi epi- scopis constituit, de publica poenitentia interprete- mur. Atqui Basilides ad eam poenitentiam agendam est conversus, cum qua episcopatus recipiendi spem non adjecit, imo et illum a Stephano per obreptio- nem impetravit; cum ea in Ecclesia lex semper obtinuerit, ut iis qui publicam egissent poeniten- tiam, aut ad clerum adeundi, aut in eum redeundi spes nulla relinqueretur. Neque igitur publica illius poenitentia fuit. Quod autem beneficii loco duxisse dicitur, « si sibi vel laico communicare continge- ret, » illustrat idem Cyprianus, epist. 72, ubi de iis qui adversus Ecclesiam rebellarant, ad Ste- <span class="">PLSection C</span> phanum papam ita scribit : « Addimus plane et ad- jungimus, frater charissime, consensu et auctori- tate communi, etiam si qui presbyteri aut diaconi, qui vel in Ecclesia prius ordinati fuerint, et post- modum perfidi et rebelles exstiterint..... eos quoque hac conditione suscipi cum revertuntur, ut com- municent laici, et satis habeant quod admittantur ad pacem, qui hostes pacis exstiterint. » Ideo igitur illi indultam sibi redeuntibus communionem laicam beneficii loco ducere debuerunt, quia in ipsis antea certum poenitentiae tempus praescribere, et quoad illud exegissent, communionem illam differre li- cuisset; non quia diaconos, presbyteros aut episco- pos hujusmodi solemnibus poblicae poenitentiae riti- bus subjacere usus volebat. Enimvero si ex iis, <span class="">PLSection D</span> qui in libro <span class="smallcap">II</span> Gregorii Magni, Ind. <span class="smallcap">X</span>, epist. 6, de Demetrio, quondam Neapolitano episcopo, gravis- simorum criminum reo legum : « Poenitentiae reser- vatus, sacerdotii honore privatus est; » aut lib. <span class="smallcap">VI</span>, Ind. <span class="smallcap">XIV</span>, epist. 41 : « Massae, Nicoteranae episcopus pro quibusdam culpis in poenitentiam deputatus est, » et alia his similia, nemo est qui locis illis « poeni- tentiae » nomine publicam ac solemnem poenitentiam intelligat; quid velat quominus idem nomen in decreto, quod Cornelius cum tutius orbis Chri- stiani episcopis sanxit, eadem ratione usurpatum intelligatur?</p><p>9. Istud porro me valde movet, quod hoc decre- tum non solius Cornelii et Italorum, sed et Africa- norum, imo « omnium oa(??)nino episcoporum in toto <span class="pagebreak" id="index.xml-pb-d30e239">[Page 714]</span> <span class="">PLSection A</span> orbe constitutorum » fuisse Cyprianus testatur. Decretum enim tanto tamque generali consensu fir- matum, nonnisi solemni aliqua lege abrogari debuit : aut si per se antiquari atque in desuetudinem ve- nire potuisse quis suspicetur, illud certe fateatur necesse est, vix fieri potuisse, ut id tam cito in om- nibus Ecclesiae provinciis simul contingeret, nec ulla saltem in principibus viris superesset contrarii usus memoria. Atqui saeculo quarto clericis, ut publicam poenitentiam agerent, Romana in Ecclesia concessum non esse testis est Siricius, epist. <span class="smallcap">I</span>, n. 18, ubi illud velut antiquo aut etiam perpetuo usu receptum sic proponit : « Sicut poenitentiam agere cuiquam non conceditur clericorum, ita et post poenitudinem ac reconciliationem nulli unquam <span class="">PLSection B</span> laico liceat honorem <span style="font-weight:bold">693</span> clericatus adipisci. » Hoc ipsum postea et Leo, a Rustico Narbonensi episcopo rogatus « de presbytero vel diacono, qui, cognito crimine suo, poenitentiam petunt, utrum eis per manus impositionem danda sit, » epist. <span class="smallcap">II</span>, c. 2, luculenter firmavit his verbis : « Alienum est a consuetudine ecclesiastica, ut qui in presbyterali honore aut in diaconii gradu fuerint consecrati, ii pro crimine aliquo suo per manus impositionem remedium accipiant poenitendi : quod sine dubio ex apostolica traditione descendit. » An vero tantus pontifex sacrorum canonum adeo rudis erat, ut consuetudinem ei legi contrariam quam saeculo tertio sanxissent totius orbis episcopi, pro aposto- lica traditione venditaret? Verum quo magis disci- <span class="">PLSection C</span> plinae quarti aut quinti saeculi cum disciplina tertii consensio perspecta habeatur, eadem consuetudo praedictis clericis non omnimodam poenitentiam, sed tantum publicam negat. Quocirca mox addit Leo : « Unde hujusmodi lapsis ad promerendam miseri- cordiam Dei privata est expetenda secessio, ubi illis satisfactio, si fuerit digna, sit etiam fructuosa. » AEquum enim erat iis, a quibus digna satisfactio expetebatur, pacem et communionem nuo prius reddi, quam plene satisfecissent : adeoque haec Leonis responsio cum superioribus Cypriam verbis in Epistola ad Fidum componi facile potest.</p><p>10. Si autem mirum esset, decretum de re gra- vissimi momenti, quam clerus Romanus tertio <span class="">PLSection D</span> saeculo, quoad pontificem sibi dedisset Deus, de- finire non ausus esset, postmodum ab eodem clero cum sancto pontifice sibi coelitus praestito ac plu- ribus aliis episcopis sancitum, cujus frequens usus memoriam continue refricare debuisset, ita in oblivionem venire potuisse, ut sequenti saeculo in eadem Ecclesia penitus ignoraretur; non minus stupendum videretur, quomodo fieri potuisset, ut et apud Afros, qui idem decretum expetierant, laudarunt, confirmarant, atque usu circa lapsos comprobarant, eodem tempore pariter fuisset igno- tum : adeo ut Optato sub finem lib. <span class="smallcap">II</span> dicere li- cuerit : « Multis notum est et probatum, persecutio- nis tempore episcopos aliquos inertia a confessione Dei delapsos thurificasse; et tamen nullus eorum <span class="pagebreak" id="index.xml-pb-d30e264">[Page 715]</span> <span class="">PLSection A</span> qui evaserunt, aut manum lapsis imposuit, aut ut genua figerent imperavit. » Qua enim vel inscitia vei temeritate Optatus hoc affirmare, ac Dona- tistas diaconis, presbyteris et episcopis manus imponentes velut impii et inauditi flagitii ibidem arguere ausus essel, si nihil hi egissent, nisi quod superiore saeculo Cyprianus aliique Africani praesu- les cum Cornelio ac caeteris totius orbis episco- pis praecepissent, atque exemplo suo firmassent? Sed Optatum ab omni inscitiae culpa liberum esse, et in unos Donatistas temeritatis crimen cadere docet nos Carthaginiense concilium, in quo (haud dubie ne quis temerarios schismaticorum ausus et impias molitiones imitaretur), saecculo quarto labente, can. 11, « confirmatum est, ut si quando presbyteri <span class="">PLSection B</span> vel diaconi in aliqua graviori culpa convicti fuerint, qua eos a ministerio necesse fuerit removeri non eis manus <span style="font-weight:bold">694</span> tanjuam poenitentibus vel tanquam fidelibus laicis imponatur. » Praeterea et Augustinus, Africanae Ecclesiae lumen, lib. <span class="smallcap">I</span> de Bapt. contra Do- natist., c. 1, praedictis clericis « manus inter laicos non imponi » observat. In hac autem Augustini observatione, ac longe apertius in proximis Cartha- giniensis concilii verbis, apparet poenitentiae cle- ricorum saltem majorum et poenitentiae laicorum distinctio.</p><p>11. Eadem non minuus manifesta est in co libello, quem Hilarius, Pictaviensis episcopus, anno 360 ineunte Constantinopoli constitutus Constantio Au- <span class="">PLSection C</span> gusto obtulit. In eo quippe sic imperatorem illum de injusta exsilii sui causa, n. 2, alloquitur : « Circumventum te Angustum, illusumque Caesa- rem tuum, ea confidens conscientiae meae condi- tione patefaciam, ut si indignum aliquid non modo episcopi sanctitate, sed etiam laici integritate gessisse docear, non jam sacerdotium per veniam exspectem, sed intra poenitentiam laici oonsene- scam. » Quod sane petiisset frustra, si eadem poeaitentiae lege laicum clericumque promiscue constringi mos fuisset. Longe igitur falluntur, qui majores clericos non secus atque laicos publicae paenitentiae aliquando obnoxios fuisse pu- tant, dum hoc loco juvari se arbitrantur, quia episcopum permittere audiunt, ut « intra poeniten- <span class="">PLSection D</span> tiam laici consenescere » cogatur. Sed advertere debuerant ibi Hilarium ex certa integritatis et in- nocentiae suae conscientia non id quod fieri solet, sed quod insolitum prorsus atque inusitatum est, nec advonturum omnino confidit, concedere. Neque vero magis inde conficitur, episcopos ad laicorum poenitentiam amandari consuevisse, quam ex eo quod Paulus Gal. <span class="smallcap">I</span>, 8, dicit, <span style="font-style:italic">Licet nos aut Angelus de coelo evangelizaverit praeter quam qaod evange- lizavimus vobis, anathema sit,</span> conficere liceat An- gelum coelestem anathemati esse adhuc obnoxium, Illis igitur non parum adversatur iste Hilarii lo- cus, dum aliam episcopi, aliam laici poenitentiam tum fuisse diserte docet. Hoc autem loquebatur Hilarius cum ex more quem iu Occidente, cujus <span class="pagebreak" id="index.xml-pb-d30e289">[Page 716]</span> <span class="">PLSection A</span> erat episcopus, usitatum noverat, tum ex co quem in Oriente, ubi degebat, videbat receptum; qui- que adeo et in Occidente simul et in Oriente pa- riter vigebat. Tanta vero totius Ecclesiae consensio aliunde oriri non potest, nisi aut ex apostolica traditione, aut ex communi illa lege, quam cum « omnium omnino episcoporum per totum mun- dum constitutorum » consensu latam Cyprianus tradit. Tantum igitur tunc decretum est, ut epi- scopis aliisve majoribus clericis lapsis, sublato honoris sui gradu, post satisfactionem atque poe- nitentiam ipsis congrueutem, pax et communio redderetur.</p><p>12. Neque his repugnat quod de Natalii poeni- tentia, temporibus Zephyrini papae, ex Eusebii <span class="">PLSection B</span> Historia descripsimus. Ibi enim quod episcopus ille, si tamen episcopus fuit, sponte ex vehementi poenitentis animi affectu gessit, non quod ei ulla lex ecclesiastica imposuit, legimus. Haec autem in Ecclesia circa delinquentes omnium temporum, regula constans fuit, ut nulli cujusvis conditionis reo non poenitenti venia <span style="font-weight:bold">695</span> indulgeretur. Prius etiam quam haec concederetur, digna criminum satisfactio exigi semper consuevit, nisi haec aliunde compensaretur. Quapropter ut tribus prioribus Ecclesiae saeculis, ita et subsequentibus majores clerici gravissimorum criminum rei non modo ab honoris sui gradu dejecti, sed et dignis poenis, quibus Deo laeso satisfacerent, sunt multati. Hinc <span class="">PLSection C</span> indigne tulit Cyprianus, quod Victori presbytero « ante legitimum et plenum satisfactionis tempus » data pax fuisset. Hinc et Leo presbyteris et dia- conis lapsis expetendam esse judicavit « secessio- nem privatam, ubi illis satisfactio, si fuerit digna, sit etiam fructuosa. » Hinc et Joannes <span class="smallcap">II</span>, Epist. ad Caesarium ita contumeliosum ab episcopatu de- jecit, ut eumdem in monasterium dirigi voluerit, « ubi delictorum memor in poenitentia lacrymas effundere non omittat, ut.... a Jesu Christo mise- ricordiam valeat promereri, » Hinc Gregorius papa, lib. <span class="smallcap">III</span>, epist , praecipit : « Paulum quondam episcopum in monasterio, in quo est, in poenite- tia volumus permanere; » et lib. <span class="smallcap">V</span>, epist. <span class="smallcap">XIV</span> : « Statuimus diaconum et abbatem de portu Vene- <span class="">PLSection D</span> ris, quem indicas cecidisse, ad sacrum ordinem non debere vel posse ullo modo revocari. Quem quidem sacro ordine privatum in poenitentiam de- putare te convenit. » Si autem haec aliaque hujus modi loca de publica poenitentia nemo interpretetur : cur similia de majoribus trium priorum saeculorum clericis, praeter sententiam summorum pontificum atque Patrum, qui saeculis <span class="smallcap">IV</span>, et <span class="smallcap">V</span> vixerunt, aliter intelligamus?</p></div><div class="textpart" id="index.xml-body.1_div.1_div.5"><h3><span class="headingNumber">1.5. </span><span class="head"><span class="titlem">V.</span></span></h3><p>13. Circa idem tempus Cyprianus, de omnium fratrum consilio, Cornelio misit nomina episcopo- rum in Africa constitutorum, « qui integri et sani in Ecclesia catholica fratribus praesunt : » ut sciret <span class="pagebreak" id="index.xml-pb-d30e334">[Page 717]</span> <span class="">PLSection A</span> ipse, ejusque opera episcopi caeteri, « quibus scri- bere, et litteras mutuo a quibus eos accipere oporteret; » adcoque si quis scribere auderet, eujus nomen in hac epistola reticeretur, eum nossent « vel libello vel sacrificio esse maculatum, vel unum de haereticis. » Simili cautione Corne- lius scribens ad Fabium Antiochenum episcopum, nomina episcoporum qni Novatianum sive in syno- do Romana, sive per litteras condemnaverant, ad calcem epistolae suae attexuerat, ut Eusebius, lib. <span class="smallcap">VI</span> Hist, e. 43, tradit.</p></div><div class="textpart" id="index.xml-body.1_div.1_div.6"><h3><span class="headingNumber">1.6. </span><span class="head"><span class="titlem">VI.</span></span></h3><p>14. Cornelii ad Cyprianum epistola per Primi- tivum presbyterum perlata, qua se motum signi- <span class="">PLSection B</span> licabat, quod cum de Adrumetina colonia Polycarpi ejusdem coloniae episcopi nomine ad se litterae di- rigerentur, Cyprianus et Liberalis illuc venientes, ut non ad Cornelium, sed ad presbyteros ac dia- conos Romanos dirigerentur, auctores fuissent, quasi anceps esset ipsius ordinatio. Cur autem id a se atque a Liberali factum sit, Cyprianus, supra epistola <span class="smallcap">iv</span>, explicat.</p></div><div class="textpart" id="index.xml-body.1_div.1_div.7"><h3><span class="headingNumber">1.7. </span><span class="head"><span class="titlem">VII.</span></span></h3><p>15. Epistola Cornelii ad Cyprianum per Augen- dum confessorem missa, qua iNicostratum, Nova- tum, Evaristum, Primum et Dionysium Novatia- ni sectatores in Atricam navigasse Cyprianus ad- monebatur.</p></div><div class="textpart" id="index.xml-body.1_div.1_div.8"><h3><span class="headingNumber">1.8. </span><span class="head"><span class="titlem"><span style="font-weight:bold">696</span> VIII.</span></span></h3><span class="">PLSection C</span><p>16. Cornelii ad Dionysium Alexandrinum episco- pum litterae adversus Novatianum.</p></div><div class="textpart" id="index.xml-body.1_div.1_div.9"><h3><span class="headingNumber">1.9. </span><span class="head"><span class="titlem">IX.</span></span></h3><p>17. Dionysii Alexandrini epistola ad praedictas litteras rescripta, de qua haec Eusebius summa- tim perstringit : « Scribit Dionysius ad Cornelium Romanae urbis episcopum, cujus litteras adversus Novatum (leg. Novatianum) acceperat. In qua qui- dem epistola significat se ab Heleno Tarsi Ciliciae episcopo et a caeteris qui cum illo convenerant, Firmiliano scilicet Cappadociae et Theoctisto Pa- laestinae provinciae episcopis, invitatum fuisse, ut <span class="">PLSection D</span> ad synodum Antiochenam occurreret, in qua qui- dam Novati schisma confirmare tentabant. Scribit etiam sibi nuntiatum fuisse, quod Fabius quidem diem extremum obiisset, Demetrianus vero in ejus locum episcopus Antiochenae Ecclesiae esset con- stilutus. Sed et de Hierosolymorum episcopo men- tionem facit his verbis : Quod enim ad Alexandrum spectat, is in carcerem conjectus, beato exitu de- functus est. » Quibus deinde subdit de eodem Dio- nysio Eusebius : « Sequitur deinde altera ejusdem Dionysio epistola ad Fratres Romaae constitutos de diaconi officio per Hippolytum missa. Alteram item ad eosdem epistolam scribit de Pace, necnon de Poenitentia. Rursus aliam ad Confessores ibi- dem constitutos, qui Novati (leg. Novatiani) sen- <span class="pagebreak" id="index.xml-pb-d30e383">[Page 718]</span> <span class="">PLSection A</span> tentiae etiam tum favebant. Duas quoque alias ad hos ipsos epistolas misit postea quam ad Eccle- siam rediissent. » Quibus ex verbis conficitur primo quidem Dionysii ad Cornelium epistolam, in qua ipsi Fabii obitum nuntiat, Cornelii scripto ad ipsummet Fabium esse posteriorem; deinde vero Eusebium in mox dictis Dionysii litteris re- censendis ordinem temporum minime servasse. Conjectura quippe est duas primas epistolas a Dionysio scriptas fuisse, cum a morte Fabiani Romae sedes vacaret, tertiam cum confessores Macarium presbyterum. Urbanum, Sidonium et Celerinum Novatiano favere didicit, postremo quartam et quintam una cum ea, quam priore loco ad Cornelium misisse dicitur; cum nimirum <span class="">PLSection B</span> Confessores eosdem ad Ecclesiam regressos ipsis, ni fallimur, Cornelii litteris accepisset. Quemad- modum enim Cornelius confessorum ad Ecclesiam reditum in sua ad Fabium Antiochenum Epistola nuntiavit, ita et augurari licet eum id ipsum eo- dem tempore Dionysio Alexandrinae ecclesiae an- tistiti litteris datis significasse, huncque non ita multo post ea quae Eusebius memoriae mandavit, ad Cornelium rescripsisse.</p></div><div class="textpart" id="index.xml-body.1_div.1_div.10"><h3><span class="headingNumber">1.10. </span><span class="head"><span class="titlem">X.</span></span></h3><p>18. Litterae Fortunati pseudo-episcopi, per lega- tos ipsius, qui una cum Felicissimo Romam se contulerunt, ad Cornelium transmissae. De legatis <span class="">PLSection C</span> illis haec scribit Cyprianus : « Post ista, adhuc insuper pseudo-episcopo sibi ab haereticis con- stituto, navigare audent et ad Petri cathedram atque ad Ecclesiam principalem, unde unitas sacerdotalis exorta est, a schismatici(??) et pro- fanis litteras perferre, nec cogitare eos esse Romanos, quorum fides Apostolo praedicante <span style="font-weight:bold">697</span> laudata est, ad quos perfidia habere non possit accessum, » Rursum post pauca de iisdem ita loquitur : « De istis vero quid dicam, qui nunc ad te cum Felicissimo omnium criminum reo na- vigaverunt, legati a Fortunato pseudo-episcopo missi, tam falsas ad te litteras afferentes, quam est et ipse, cujus litteras ferunt, falsus? » Hanc autem litterarum illarum falsitatem in hoc positam notal. <span class="">PLSection D</span> quod in eis Fortunatus viginti quinque episcopos ordinationi suae affuisse jactitaret, cum eum « quinque solis convenientibus naufragis et absten- tis » ordinatum esse constaret; Privato scilicet vetere haeretico olim nonaginta episcoporum sen- tentia condemnato, Feli(??)e quem Privatus extra Ecclesiam pseudo episcopum constituerat, Jovino et Maximo primum sententia novem episcoporum damnatis, ac deinde iterato a pluribus in concilio abstentis, et Reposto Suturnicensi, qui in perse- cutione non tantum ipse ceciderat, sed et maxi- mam plebis suae partem sacrilega persuasione de- jecerat : « Hi quinque, infit Cyprianus, cum paucis vel sacrificatis, vel male sibi consciis, Fortunatum sibi pseudo-episcopum cooptarunt. » Has Fortunati <span class="pagebreak" id="index.xml-pb-d30e404">[Page 719]</span> <span class="">PLSection A</span> litteras accipere Cornelius aliquandiu recusavit, nec nisi post terrores ac minas accepit.</p></div><div class="textpart" id="index.xml-body.1_div.1_div.11"><h3><span class="headingNumber">1.11. </span><span class="head"><span class="titlem">XI.</span></span></h3><p>19. Cypriani epistola ad Cornelium de praedicto Fortunato eodem tempore, quo superior, scripta, et per Felicianum acolythum, quem Cornelius una cum Perseo episcopo in Africam miserat, est perlata : sed dum Felicianus vento retardatur, vel accipiendis aliis litteris detinetur, Felicissimo properante prae- ventus est; ita ut Cornelio prius, quam Romam ille adveniret, Fortunati litterae redderentur.</p></div><div class="textpart" id="index.xml-body.1_div.1_div.12"><h3><span class="headingNumber">1.12. </span><span class="head"><span class="titlem">XII.</span></span></h3><p>20 Cornelii litterae « dilectionis fraternae et eccle- <span class="">PLSection D</span> siasticae disciplinae et sacerdotalis censurae satis ple- nae » Cypriano per Satyrum acolythum traditae, quibus significabat Felicissimum hostem Christi non novum, sed jam pridem ob crimina sua plurima et gravissima abstentum, et non tantum ipsius Cy- priani, sed plurimorum etiam episcoporum senten- tia condemnatum, rejectum a se esse; et cum venis- set stipatus caterva et factione desperatorum, vigore pleno, quo episcopos agere decet, pulsum ab Eccle- sia esse. Illas Cornelii litteras scriptas esse apertum est, cum Felicissimus post Fortunati pseudoepiscopi ordinationem una cum ejusdem legatis in urbem ve- nisset, ac necdum eo pervenisset Felicianus Cartha- gine cum proxime dictis Cypriani litteris rediens·</p></div><div class="textpart" id="index.xml-body.1_div.1_div.13"><h3><span class="headingNumber">1.13. </span><span class="head"><span class="titlem">XIII.</span></span></h3><p>21. Aliae Cornelii ad Cyprianum litterae timidiores superioribus adjunctae, simulque missae, quibus in- dicabat se minis ac terroribus eorum, qui a Fortu- nato venerant, aliquantum esse commotum : « cum se aggressi essent cum summa desperatione com- minantes, quod si litteras quas attulerant non acce- pisset, publice eas recitarent, et multa turpia ac probrosa et ore suo digna proferrent. » Tum igitur Cornelius <span style="font-weight:bold">698</span> his cedendum ratus est, nullo qui- dem ut mibi videtur imbellis aut pusilli animi vitio, sed majus quoddam incommodum veritus, idquo amoliri cupiens. Hujusmodi sunt casus, in quibus sancti ac solliciti pastores, quovis se vertant, pericula <span class="">PLSection D</span> ac peccata metuunt, de quibus Augustinus tota epi- stola olim <span class="smallcap">CCL</span>, nunc <span class="smallcap">CXCV</span>, ad Paulinum ingemiscit, indeque num. 2 concludit : « Ecce unde vita humana super terram tota tentatio est, quando et ibi homo tentatur, ubi quantum potest vitae coelestis simili- tudini coaptatur. » Certe vitae coelestis institutis sese coaptare studebat Cornelius, cum scripta pro- <span class="pagebreak" id="index.xml-pb-d30e446">[Page 720]</span> <span class="">PLSection A</span> brosa, quae plebi scandalo et offensioni fore pr(??)evi- debat, ne publice legerentur, ea ipse suscipiendo, cavit. Hoc tamen illius factum improbavit Cypria- nus, et vehementer reprehendit : neque eam repre- hensionem iniquo animo tulit Cornelius, aut propter eam Christiana amicitia, quae inter sanctos illos praesules intercedebat, quidquam detrimenti passa est.</p><p>22 Iisdem litteris Cornelius expostulabat cum Cy- priano, quod de nova Fortunati ordinatione non statim ad se scripsisset. Simulque, ut Fortunatus ille Romam ibi judicandus veniret, praecipiebat. Quod rursum non proBans Cyprianus, a se atque ab omnibus collegis suis statutum esse rescribit, ut uniuscujusque causa illic audiatur, ubi est crimen <span class="">PLSection B</span> admissuin. Quae autem Cornelium inter et Cyprianum ex occasione Fortunati et legatorum ejus nata est de cognitione causarum controversia, Zozimi papae et Aurelii Carthaginensis episcopi temporibus ex causa Apiarii recruduit. Sed et tunc Africani praesules ad Coelestinum papam rescribentes mox laudati conci- lii decreto steterunt.</p></div><div class="textpart" id="index.xml-body.1_div.1_div.14"><h3><span class="headingNumber">1.14. </span><span class="head"><span class="titlem">XIV.</span></span></h3><p>23. Epistolam aliam perbrevem Cornelii nomine ad Lupicinum, Viennensem episcopum, inscriptam, quae ex Floriacensi bibliotheca prodiit, in appendi- cem rejecimus. Alias autem duas, quas confluxit Isidorus Mercator, a reliquis ejus mercibus non se- <span class="">PLSection C</span> paramus.</p></div><div class="textpart" id="index.xml-body.1_div.1_div.15"><h3><span class="headingNumber">1.15. </span><span class="head"><span class="titlem">XV.</span></span></h3><p>24. In editionibus conciliorum, unicum hoc e Gratiani compilatione <span class="smallcap">XXII</span>, quaest. 5, c. 16, descrip- tum est decretum : « Honestum etiam videtur, ut qui in sanctis audet jurare, hoc jejunus faciat cum omni honestate et timore Dei; et ut pueri ante an- nos <span class="smallcap">XIV</span>, non cogantur jurare, » Idem decretum ab Ivone, par. <span class="smallcap">XII</span>, c. 69, et Burchardo lib. <span class="smallcap">XII</span>, c. 12, Cornelio tribuitur : sed ab eodem Ivone, p. <span class="smallcap">XII</span>, c. 33, et a Reginone lib. <span class="smallcap">II</span>, cap. 312, velut ex libro i <span style="font-style:italic">Capitularium</span> laudatur. Et re quidem ipsa ex Capitu- lari Aquisgranensi, ann. 789, cap. 63, excerptum est. Rursum postrema ejus pars de pueris ad juran- <span class="">PLSection D</span> dum non cogendis, juncta cum altera de puellis ju- ran(??)ibus, a Gratiano ibid. c. 15, ut ex concilio Eli- beritano refertur. Item ex eodem concilio, Ivo, p. <span class="smallcap">XII</span>, c. 81, alteram illam partem de puellis juranti- bus profert, quam quidem Burchardus, lib. <span class="smallcap">XII</span>, c. 26, non ex concilio Ebberitano, in quo re vera non exstat, sed ex concilio Hibernensi, c. 3, laudat.</p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:36:52Z.
	       SAXON HE 9.8.0.5.
		 --></address></div></body></html>