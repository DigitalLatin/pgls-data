<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">ACTA ET MONUMENTA CELEBERRIMAE DE HAERETICORUM BAPTISMATE DISPUTATIONIS. PARS PRIMA. PRAECIPUA VETERUM MONUMENTA QUAE SUPERSUNT DE BAPTISMATE HERETICORUM. S. STEPHANI PAPAE ET MARTYRIS DECRETORIAE SENTENTIAE.</a><ul class="toc"><li class="toc"><span class="headingNumber">1.1. </span><a class="toc toc_1" href="#index.xml-body.1_div.1_div.1">PROOEMIUM.</a></li></ul></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">ACTA ET MONUMENTA CELEBERRIMAE DE HAERETICORUM BAPTISMATE DISPUTATIONIS.</span></span><br /><span class="head"><span class="titlem">PARS PRIMA. PRAECIPUA VETERUM MONUMENTA QUAE SUPERSUNT DE BAPTISMATE HERETICORUM.</span></span><br /><span class="head"><span class="titlem">S. STEPHANI PAPAE ET MARTYRIS DECRETORIAE SENTENTIAE.</span></span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head"><span class="titlem">PROOEMIUM.</span></span></h3><p>Dolendum sane est ad nos usque non devenisse quascumque in his rerum tempestatibus beatissimus Stephanus papa I scripsit epistolas, sive ad Africanos, sive ad Orientales episcopos; quinimo et miran- dum nullam omnino, exceptis tantum pauculis sententiis, superfuisse : cum interca nec oblivii injuria, nec edacitate temporum exciderint nonnulli quorumdam anonymorum libelli longe humiliores, multoque <span class="pagebreak" id="index.xml-pb-d30e126">[Page 1045]</span> <span class="pagebreak" id="index.xml-pb-d30e128">[Page 1046]</span> exilioris tenoris, ac momenti : cumque aliunde tota ab imis sedibus ob gravissimam hanc litem commuta Ecclesia fuerit, indeque in sanctam Petri Sedem intenta, quaecumque pontificalia placita, decretave ar- rectis auribus accipere debuerit. Eo ergo diligentius colligenda sunt, quotquot emerserint, Stephani Papae sententiae ex epistolis Cypriani et Firmiliani excerptae; palmares porro ac merito dictae decretoriae, quippe quae, licet hinc et hinc renitentibus maximae ac meritissimae auctoritatis viris, ingentem demum litem diremerint ac paulo post fuerint ab omni quaque patet Ecclesia acceptae, amplexae firmiter ac perpetuo servatae. Haec vero sancti Pontificis effata dum e Firmiliani litteris potissimum eruimus, neu- tituam in animo est ipsam Firmiliani epistolam authenticam aut ratam habere. Esto sub judice lis in- tegra, tantumque velimus liceat, ex hoc fonte vel dubio vel disturbato exhaurire sententias illas quae venerandam sapiunt vetustatem, quasque vafer interpolator ex antiquis instrumentis in novella <span class="foreign" lang="grc">νοθείων</span> farragine intrudere potuit.</p></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><p><span style="font-style:italic">Unus ac necessarius controversiarum fidei finis</span>. Stephanus de episcopatus sui loco gloriatur et se successionem Petri tenere contendit, super quem fundamenta Ecclesiae collata sunt (<span style="font-style:italic">Firmil. Epist</span>).</p></div><div class="textpart" id="index.xml-body.1_div.1_div.3"><h3><span class="headingNumber">1.3. </span></h3><p><span style="font-weight:bold">1010</span> II. <span style="font-style:italic">Palmare juris principium</span>. Si quis ergo a quacumque haeresi venerit ad nos, NIHIL INNOVENTUR, NISI QUOD TRADITUM EST, ut manus illi imponatur in poenitentiam, cum ipsi haeretici proprie alterutrum ad se venientes non baptizent, sed com- municet tantum (<span style="font-style:italic">Cypr. Epist</span>. LXXIV).</p></div><div class="textpart" id="index.xml-body.1_div.1_div.4"><h3><span class="headingNumber">1.4. </span></h3><p>III. <span style="font-style:italic">Traditionis apostolicae testimonium de hoereticorum baptismate</span>. ... Quasi apostoli eos qui ab haeresi veniant baptizari prohibuerint et hoc custodiendum posteris tra- diderint (<span style="font-style:italic">Firmil. Epist</span>.).</p></div><div class="textpart" id="index.xml-body.1_div.1_div.5"><h3><span class="headingNumber">1.5. </span></h3><p>IV. <span style="font-style:italic">Testimonii intrinseca argumenta</span>. Stephanus et qui illi consentiunt, contendunt dimissionem peccatorum et secundam nativitatem in haereticorum baptismo procedere, apud quos etiam ipsi confitentur Spiritum sanctum non esse, <span style="font-style:italic">simulque</span> unum nobis atque haereticis baptisma esse.... Non putant quaerendum esse quis sil ille qui baptizaverit eo quod qui baptizaverit, gratiam consequi potuerit invocata Trinitate nominum Patris et Filii et Spiri- tus sancti... Vult Stephanus his qui apud haereticos baptizantur, adesse praesentiam et sanctimoniam Christi... Multum proficit nomen Christi, ut quicumque et ubicunque in nomine Christi baptizatus fue- rit, consequatur statim gratiam Christi (<span style="font-style:italic">Firmil. Epist. passim</span>).</p></div><div class="textpart" id="index.xml-body.1_div.1_div.6"><h3><span class="headingNumber">1.6. </span></h3><p>V. <span style="font-style:italic">Clausula</span>. <span class="smallcap">HAERESIS QUIDEM PARIT ET EXPONIT; EXPOSITOS AUTEM ECCLESIA SUSCIPIT</span> (<span style="font-style:italic">Firmil Epist</span>.). EDD.</p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:50:53Z.
	       SAXON HE 9.8.0.5.
		 --></address></div></body></html>