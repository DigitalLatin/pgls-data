<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">ADMONITIO IN SUBSEQUENS OPUSCULUM.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">ADMONITIO IN SUBSEQUENS OPUSCULUM.</span></span></h2><p>Nedum Hieronymo, Augustino etiam tribuitur libellus iste <span style="font-style:italic">De benedictionibus Jacob,</span> cum in mss., tum in vulgatis saepe libris. Nimirum ex utriusque Patris <span style="font-style:italic">Quaestionibus in Genesim</span> descriptus subinde est : et prior quidem expositio historica totidem fere verbis ex Hieronymo excipitur, quibus nonnulla ex Augu- stino intermiscentur : altera, sive allegorica, quemadmodum cll. Benedictini Augustinianorum operum editores monent, apud Gregorium in libris <span style="font-style:italic">Moralium in Job</span> invenitur. Opus vero ipsum ita ab Alcuino consarcinatum non est qui dubitet, sub cujus quoque nomine vulgatum est in ejus operum collectione; tametsi, id quod laudati Benedictini annotant, utraque ex integro expositio, sed ordine nonnihil diverso, atque aliquot permutatis vocibus habeatur in tertio libro Commentariorum in Genesim, qui Eucherio Lugdunensi tributi olim falso fuere, editique in <span style="font-style:italic">Bibliotheca Patrum</span>. Quin aliud quoque ejusdem expo- sitionis exemplar occurrit, quod a Martianaeo tomo V Hieronymianorum operum, qui supposititia continet, exhibetur, inscriptum <span style="font-style:italic">Benedictiones de filiis Jacob</span>, et brevi Praefatiuncula praemunitum, et pos- trema sui parte de verbo ad verbum ex S. Doctore expressum. Nos qui prius istud exemplar ex Augustini editione a Benedictinis adornata describimus, et supposititiis Hieronymi scriptis primum accensemus, alterum quoque huc duximus transferendum, ut ne quid esset, quod jure a nobis lector aut eruditus aut ineruditus desideraret.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a>Â </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:43:00Z.
	       SAXON HE 9.8.0.5.
		 --></address></div></body></html>