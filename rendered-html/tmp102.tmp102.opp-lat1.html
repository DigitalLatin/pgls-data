<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">APPENDIX. SCRIPTA SUSPECTAE FIDEI.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">APPENDIX. SCRIPTA SUSPECTAE FIDEI.</span></span></h2><p><span class="smallcap">ADMONITIO IN EPISTOLAM JULII AD DIONYSIUM ALEXANDRINUM</span>.</p><p>(<span style="font-style:italic">Coust. App. p.</span> 57.)</p><p>I. Hanc epistolam, pluribus jam monimentis, ma- <span class="">PLSection B</span> ximeque Monophysitarum scriptis notissimam, tem- pus, quod multa consumere solet, nobis tandem totam et integram reddidit. Jam unum illius frag- mentum Leontii adversus fraudes Apollinaristarum liber, et extremam ejusdem partem vetus codex graecus suppeditarant. Praeterea in historia patri- archarum Alexandrin. quam Eusebius Renaudotius Orientalium linguarum ac disciplinarum cruditione clarissimus concinnavit, pag. 360, Johannis Antio- cheni patriarchae, qui medio saeculo <span class="smallcap">X</span>, florebat, syno- dica describitur epistola, in qua epistolae hujus ex numero 3 verba sic laudantur : « Idem quoque in epistola ad Dionysium episcopum Cypri sic ait : Dum confitentur naturas duas, coguntur unum adorare, et alterum non adorare. In eo, qui divinus est, bapti- <span class="">PLSection C</span> zantur, et in eo, qui homo est, non baptizantur. Porro cum in nomine Christi baptizemur, naturam unam confitemur divinitatem et corpus passibile, ut baptismus noster sit in Deo et morte Domini. « Ibi quidem haec velut ex S. Hippolyto Romano proferun- tur : sed eadem Julio Romano libri alii adscribunt. Antea Christianus Lupus in Synodico, seu episto- larum quae ad Ephesinum concilium attinent, compi- latione, quam et Stephanus Baluzius recudit, cap. 224, mediam saltem ejus partem latine habebamus. Ve- rum id Antonii Muratorii indefesso labori ac sedu- litati debemus, ut ex Ambrosiano codice non ita pridem tota graece prodierit, nova donata interpre- tatione, ac docta dissertatione illustrata.</p><p>II. Eadem epistola et ab Eutychete in mox dicto <span class="">PLSection D</span> Synodico c. 222 et 225, et ab Eutychetis discipulis apud Facundum lib. <span class="smallcap">I</span>, c. 5, et ab Acephalis seu Se- verianis in Collatione anno 533, Constantinopoli coram Justiniano imp. habita laudatur. Ejus quoque meminit Gennadius lib. de script. ac de illa quid cen- seat, aperit his verbis : « Julius urbis Romae episco- pus scripsit ad Dionysium quemdam de incarnatione Domini epistolam unam, quae illo quidem tempore utilis visa est adversus eos, qui ita duas per incarna- tionem asserebant in Christo personas, sicut et na- turas : nunc autem perniciosa probatur, fomentum est enim Eutychianae et Timotheanae impietatis. » Ubi epistolam hanc commodo interprete indigere notat, quo a Timothei, hoc est discipuli Apollinaris impie- tate purgetur. Quocirca Ephraemius Antiochenus apud Photium in fine codicis 229 cam admittens, <span class="">PLSection B</span> <span style="font-style:italic">unius naturae</span> vocabulo unam hypostasim enuntiari pro certo ponit. Ea nimirum de Julio antiquorum erat opinio, ut cum hanc epistolam, inscriptione illius decepit, Julii esse non dubitarent, verba haeretica, ut loquitur Leontius, « propter personae auctoritatem fide dignam, » ad catholicum sensum accommodare mallent, quam tantum virum haeresis aut insimulare, aut etiam suspicari.</p><p>III. Facundus tamen lib. <span class="smallcap">I</span>, c. 5, ut et apud Pho- tium cod. 230. Eulogius Alexandrinus epistolae in- scriptionem suspectam habere, Hypatius vero Ephe- siorum antistes, Leontius aliique plures falsam affir- mare non dubitarunt. Sed a quibus prodierit, inter eos non convenit. Leontius verisimile sibi videri ait, eos <span style="font-style:italic">qui a Julio per schisma discesserunt,</span> hoc est quo- <span class="">PLSection C</span> rum schismaticis litteris Julius epist. <span class="smallcap">I</span> rescribit, epistolam hanc, ut odium in eum concitarent, ipsius nomine inscripsisse. Diognitus quidem, qui ex illis unus erat, falsas litteras confinxisse in epistola synodi Sardicensis ad universas ecclesias narratur. Sed si schismatici illi, a Julio abalienati, invidiam ei con- flare, haeretica supponendo scripta, moliti sunt; quid erat cur eodem animo erga Felicem papam, Grego- rium Thaumaturgum aliosque patres se gererent? Sane hoc potius ab aliis haereticis videtur factum, ut pravae doctrinae magnis illis nominibus auctoritas conciliaretur. Et vero Leontius ipse aliam ea de re conjecturam proponit. Eum enim librum cui titulum indidit, « In eos qui proferunt nobis quaedam Apolli- narii, falso inscripta nomine sanctorum patrum, » ab <span class="">PLSection D</span> his auspicatur verbis : « Quidam ex haeresi Apollinarii, vel Eutychis, vel Dioscori, cum vellent suam haere- sim confirmare, quasdam orationes Apollinarii Gre- gorio Thaumaturgo, aut Athanasio, aut Julio inscrip- serunt, ut simpliciores fallerent : quod quidem per- fecerunt. » Quocirca quaerendum quibusnam haere- ticorum illorum tanta fraus adscribenda sit.</p><p>IV. Antiquorum nemo est, cui Apollinarii impietatem epistola ista non suboleat. Plures vero ipsummet Apollinarium genuinum illius parentem esse docent. Nominatimque Ephesiorum antistes Hypatius in Collatione Constantinop. ait : « Nam et beati Julii famosam illam epistolam manifeste ostendimus fuisse scriptam ad Dionysium : » Sed in hoc comprobando majorem caeteris operam impendere cum Collecta- <span class="pagebreak" id="index.xml-pb-d30e132">[Page 927]</span> <span class="">PLSection A</span> neorum adversus Severianos auctor anonymus apud Canisium tom. 4, part. <span class="smallcap">I</span>, tum Leontius. Is porro lib. de sectis act. 8, epistolam istam non Julii, sed Apol- linarii esse probat, « primum ex eo, quod si quis eam consideret, nihil Juliano dignum habeat nomine; deinde quod mentione corporis facta, nusquam id mente praeditum vel animatum dixerit, <span style="font-style:italic">tametsi</span> erat in more patribus illius saeculi, ut sicubi corporis (<span style="font-style:italic">Christi</span>) mentionem facerent, id ipsum mente prae- ditum animatumque dicerent; <span style="font-style:italic">postremo</span> quod Nysse- nus Gregorius in opere contra Apollinarem aperte multa recitet, quae hac epistola continentur, eaque ceu prava refutet. » Sed hujus rei argumentum ine- luctabile deducitur ex ejusdem libro contra fraudes Apollinaristarum, utpote in cujus initiis Valentinus <span class="">PLSection B</span> primarius Apollinarii discipulus multa profert « do- mini Apollinarii » testimonia, et inter ea unum « ex epistola ad Dionysium, cujus principium est : Mihi argumentum amicitiae, <span style="font-style:italic">et alterum</span> ex alia epistola ad eumdem cujus principium est, Admiror cum de qui- busdam audio, confiteri quidem Deum in came, labi autem errore in divisione prave a Paulianistis intro- ducta, » quod est epistolae hujus Julio adscriptae exordium. Unde conficitur, ut Apollinarius ita epi- stolae ejus sit genuinus parens, ut nec id latere ipse voluerit; adeoque alius falsae inscriptionis artifex sit quaerendus.</p><p>V. Jam Leontium audivimus hujusmodi fraudem quibusdam « ex haeresi Apollinarii vel Eutychis vel Dioscori » attribuentem. Evagrius vero lib. <span class="smallcap">III</span>, cap. <span class="">PLSection C</span> 31; eam Eutychetis ac Dioscori discipulis adscribit, de quibus haec habet : « Multos quoque Apollinarii libros Athanasio et Gregorio Thaumaturgo et Julio falso adscripserunt. » Idem quoque nefas Marcianus imp. sub finem epistolae ad Alexandrinos monachos Chalcedon, concil. par. 3, cap. 8, quibusdam Eu- tychetis discipulis tribuit : « Qui, inquit, libros Apollinarii non dubitaverunt plebi dispergere, voca- bula sanctorum patrum eis attitulantes, quatenus ad plenum simplicium mentes sua falsitate deciperent. » At Hypatius Ephesiorum antistes in Collatione Con- stantinop. non hos, sed Apollinaristas sceleris hujus reos suspicari se testatur. Primo enim, cum Ace- phali Felicis atque Julii epistolas in haereseos suae gratiam laudassent, eas falsas esse haud dubius pro- <span class="">PLSection D</span> nuntiavit. Tum iisdem instantibus ac dicentibus : « Quid ergo suspicamini nos quod falsavimus? » re- spondit : « Vos non suspicamur, sed antiquos haereti- cos Apollinaristas. » Et vero Leontius lib. cont. fraud. Apollin. post med. « Apollinarii esse epistolas, quae Julii esse feruntur, » hinc suadet, quod « Apolli- narii discipuli antiquiores sunt omnibus qui iis usi sunt. » Non temere igitur antiquus compilator epi- stolarum, quas in lucem emisit Christianus Lupus, ac Steph. Baluzius nov. coll. concil. recudi curavit, cap. 224; huic epistolae hanc praefixit inscriptionem : « Exemplar Julii episcopi urbis Romae, ut asserunt Eutychis scripta, ad Dionysium episcopum, cujus sensu ductus ipse Eutyches decidit in errorem. » Ne- <span class="pagebreak" id="index.xml-pb-d30e163">[Page 928]</span> <span class="">PLSection A</span> que mendacii arguendos est infelix ille haeresiarcha, cum ibid. cap. 222, ab unius naturae professione recedere se non posse ad Leonem papam scripsit, « sciens, inquit, sanctos et beatos patres nostros Ju- lium, Felicem, Athanasium, Gregorium, sanctissi- mos episcopos, refutantes duarum naturarum voca- bulum. » Utinam solus ille fallaci tantorum praesulum larva fuisset deceptus. Verum etiamnum pia mater Ecclesia de interitu gemit innumerorum hominum, qui tametsi Eutychi anathema dicunt, sanctos tamen patres Julium, Felicem, Gregorium et Athanasium duces habere se rati, ab unius naturae professione divelli se non sinunt, et Chalcedonensem synodum Leonisque tomum damnare ac detestari non veren- tur.</p><span class="">PLSection B</span><p>VI. Quis vero fuerit Dionysius, ad quem Apollina- ris hanc epistolam scripsit, nunc inquirendum re- stat. Antiqui auctoris collectaneorum contra Mo- nophysitas, cujus exemplar graecum in Parisiensi collegio RR. PP. soc. Jes. asservatur, cap. 9, haec in epistolae hujus inscriptionem habetur observatio : <span class="foreign" lang="grc">Γράψει γάρ ούτως Απολινάριος*</span> « <span class="foreign" lang="grc">Τώ δεσπότη μοο τώ ποΘεινοτάτω συλλειτουργώ Διονυσίω ’Απολινάριος</span>. » <span class="foreign" lang="grc">ούτοι δε οι πλαστόυργησαντες πεποιηχσσιν</span>, « <span class="foreign" lang="grc">'Ιούλιος* επίσκο- πος εν Χριστώ χσίρειν</span>. » Quae verba sic apud Ca- nisium tom. <span class="smallcap">IV</span>, part. <span class="smallcap">I</span>, pag. 236, latine redduntur : « Sic enim scribit Apollinarius : Domino meo desideratissimo et comministro Dionysio Apol- linarius : sic autem falsarii fecerunt inscriptio- nem, Julius episcopus Romae in Domino salutem. » <span class="">PLSection C</span> Tum idem scriptor Dionysium presbyterum, non epi- scopum fuisse affirmat. Cui opinioni eatenus favere videntur Apollinarii discipulii Timotheus et Valenti- nus, quatenus hunc Dionysium nusquam episcopum, sed tantum Apollinarii familiarem nuncupant. Neque etiam a Gennadio Massiliensi, Hypatio Ephesino, aut Eulogio Alexandrino episcopus appellatur. Verum in inscriptione, quam primigeniam ac sinceram censet memoratus collectaneorum auctor, illius sententiae istud maxime adversatur, quod Dionysius <span class="foreign" lang="grc">συλλειτουργός</span> appellatur; nihil enim usitatius quam ut episcopi collegas suos <span class="foreign" lang="grc">συλλειτουργούς</span> vocent. Nominatim vero Marcellus Ancyranus episcopus expositionem fidei suae <span class="foreign" lang="grc">’ίουλίω συλλειτουργώ</span> inscripsit, et Sardicensis sy- nodi patres eumdem Julium <span class="foreign" lang="grc">συλλειτουργόν</span> vocant. <span class="">PLSection D</span> Sed et in praedicta inscriptione antecedens vox <span class="foreign" lang="grc">δεσ- πότη</span> vix dubitare sinit, quin subsequens <span class="foreign" lang="grc">συλλειτουργώ</span> coepiscopum, non compresbyterum sonet. Quocirca Synodici compilator Dionysium episcopum vocat. Alii etiam locum notant ubi fuerit episcopus, sed in hoc designando secum non consentiunt. Nam eumdem Leontius lib. de sectis act. 8, « Corinthiorum, » Jo- hannes Antiochenus patriarcha loco jam supra n. 1, laudato « Cypri, » Ambrosiani codicis inscriptio « Alexandriae » episcopum appellant. Et vero ea in re graviter hallucinatus est Leontius, si Dionysii Corin- thiorum episcopi nomine illum intellexit celebrem an- tistitem, cujus exstat ad Soterem papam epistola. Nec sincerior est inscriptio graeca, quae « Dionysium <span class="pagebreak" id="index.xml-pb-d30e212">[Page 929]</span> <span class="">PLSection A</span> Alexandrinum » prae se fert. Nam Julii aut Apollinarii temporibus nullus Alexandrinae ecclesiae Dionysius praeerat. Notissimus quidem. Dionysio Romano pon- tifice, Dionysius Alexandrinae fuit : sed hunc anno 281, <span class="pagebreak" id="index.xml-pb-d30e216">[Page 930]</span> <span class="">PLSection A</span> vivere desiisse tradit Hieronymi Chronicon, Julius autem anno dumtaxat 336, Romanam ecclesiam re- gere coepit. Nihil est igitur unde hujus Dionysii sedem definiamus.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:53:58Z.
	       SAXON HE 9.8.0.5.
		 --></address></div></body></html>