<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">CONCILIA CARTHAGINENSIA (1). CARTHAGINENSE CONCILIUM SUB CYPRIANO TERTIUM DE INFANTIBUS BAPTIZANDIS, ANNO POST CHRISTUM NATUM CCLIII HABITUM.</a><ul class="toc"><li class="toc"><span class="headingNumber">1.1. </span><a class="toc toc_1" href="#index.xml-body.1_div.1_div.1">PROOEMIUM.</a></li></ul></li></ul><!--TEI body--><div class="edition" id="index.xml-body.1_div.1"><div class="pagebreak" id="index.xml-pb-d30e103">[Page 1047]</div><h2><span class="headingNumber">1. </span><span class="head"><span class="titlem">CONCILIA CARTHAGINENSIA (1).</span></span><br /><span class="head"><span class="titlem">CARTHAGINENSE CONCILIUM SUB CYPRIANO TERTIUM DE INFANTIBUS BAPTIZANDIS, ANNO POST CHRISTUM NATUM CCLIII HABITUM.</span></span></h2><p>(Erasm., III, 3. Pamel, Rigalt. Balux, LIX. Paris., LVIII. Oxon., Lips., LXIV. Routh. Bell. sacrae, p. 74 et 116.)</p><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head"><span class="titlem">PROOEMIUM.</span></span></h3><p>Anno Christi 257 (2), persecutione cessante, ad quassatam Ecclesiam componendam, Cyprianus ejus- que collegae episcopi Africanae Ecclesiae, ex more convenerunt; partim ut rectam fidem et catholicam unitatem conservarent, partim etiam ut collapsam ecclesiasticam disciplinam restituerent, ac bonos mo- res fidelium informarent. In hac synodo constitutum est primo, ut diaconus ille, quem Rogatianus de protervia et conviciis sibi illatis coram Patribus concilii denuntiaverat, aut abstineatur, aut nisi pecca- tum emendet, omnino deponatur. Idem de reliquis protervis et contumeliosis clericis constitutum esse volens : quia contumacia in clericis subjectis periculosa sit, ex qua ut plurimum in haeresim prolabi con- sueverunt. Verba Cypriani responsoria ad Rogatianum hac de re scribentis haec sunt : « Haec sunt initia haereticorum et ortus atque conatus schismaticorum male cogitantium, ut sibi placeant, ut praepositum superbo tumore contemnant. Sic de Ecclesia receditur : sic altare profanum foris collocator, sic contra pacem Christi et ordinationem atque unitatem Dei rebellatur. Quod si ultra te contumeliis suis exacerba- verit et provocaverit, fungeris circa eum potestate honoris tui, ut eum vel deponas vel abstineas. » Se- cundo hac eadem synodo Patres concilii intelligentes quod Geminius Victor Christianus ex hac vita dis- cedens Fortunatum quemdam presbyterum testamento suorum filiorum tutorem nominasset, atque ita, juxta decretum concilii alicujus, olim hac de re in Africa sub antecessoribus celebrati, poenam excommunicationis incurrisset : ipsum Geminium defunctum, eo quod presbyterum a cultu Dei ad saecularia avocasset, excommunicatum esse denuntiant; ideoque pro defuncto sacrificium offerri, no- men apud altare nominari severe admodum interdicunt; ipsumque antecessorum suorum decretum hac synodali constitutione confirmant. Haec constant ex Cypriani epistola 66, qua sic ait : <span style="font-style:italic">Graviter commoli sumus, ego et collegae mei, qui praesentes aderant, et compresbyteri nostri qui nobis assidebant</span>, etc. Baron. anno 257, numero 13 et 14. Hoc eodem concilio Baptismum infantulorum in casu necessitatis ante octavum diem accelerandum esse, ad quorumdam dubitationem responsum esse videtur : maxime, quia concilium illud tempore Ecclesiae pacato celebratum, non sub Lucio, ut Veneta editio habet, seb potius circa initium Valeriani habitum fuisse, certo colligere liceat. Qualis illa de Baptismo infantulorum con- troversia fuerit, ex LIX epistola Cypriani ad Fidum presbyterum hic subjecta cognoscere licet.</p></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><p>CYPRIANUS ET CAETERI COLLEGAE QUI IN CONCILIO AFFUERUNT NUMERO LXVI (4), FIDO (5) FRATRI SALUTEM.</p><p>ARGUMENTUM. <span style="font-style:italic">Patres Africani pacem a Therapio temene concessam, ratam esse statuunt.— Infan-</span>· <span class="note" id="Note1"><span class="noteLabel">Note: </span>Variorum notae.</span> <span class="note" id="Note2"><span class="noteLabel">Note: </span>(1) Etsi quae co loci colligimus concilia Carthagi- nensia non eamdem rebaptismatis quaestionem agi- taverint, cuncta tamen quasi in unum corpus eden- da esse autumavimus, utpote iisdem fere tempo- ribus, sub eodem summo Pontifice, ab codem Cy- priano, ex iisdem propemodum episcopis habita. EDD.</span> <span class="note" id="Note3"><span class="noteLabel">Note: </span>(2) Est hoc concilium Carthaginense III sub Cy- priano ut admonet Harduinus, celebratum anno Christi CCLIII; fictilium autem illud putat Pagius ad ann. Chr.254, n. 5; quem consule.</span> <span class="note" id="Note4"><span class="noteLabel">Note: </span>(3) Hujus epistolae incutio extat apud sanctum Augustinum in libro de Gestis Pelagii, cap. 11. et in libro quarto contra duas Epistolas Pelagiano- rum, cap. 8, et in sermone 294 novae editionis. Meminit ejusdem etiam Hieronymus in calce Dialo- gorum adversus Pelagianos. Vide librum Georgii Cassandri adversus Anabaptistas. BALUZ.</span> <span class="pagebreak" id="index.xml-pb-d30e148">[Page 1048]</span> <span style="font-style:italic">tium modo natorum Baptismus ab iisdem stabi- litur.— Superstitiosus mos infantes ad osculum von admittere ante diem octavum notatur.— Nemo a Baptismo impediendus</span>.</p></div><div class="textpart" id="index.xml-body.1_div.1_div.3"><h3><span class="headingNumber">1.3. </span></h3><p><span style="font-weight:bold">1014</span> I. Legimus litteras tuas, frater charis- <span class="note" id="Note5"><span class="noteLabel">Note: </span>(4) <span style="font-style:italic">Numero</span> LXVI. Videsis quod ante annotatum est ad Concil. IIp. 109. ROUTH.</span> <span class="note" id="Note6"><span class="noteLabel">Note: </span>(5) <span style="font-style:italic">Fido</span>. Pamelius ait non potuisse se reperire quo III loco Fidus fuerit episcopus. verisimile tamen esse fuisse vicinum Therapii, qui, in synodo sancti Cypriani cognominatur a Bulla. (Vid. supra <span class="">PLSection B</span> <span style="font-style:italic">Concil</span>. VII, p. 103) Morellius putavit fuisse tantum presbyterum. BALUZ. — Ait Pearsonius in <span style="font-style:italic">Annal</span>. : « Dum illi in concilio erant, allatae sunt a Fido episcopo, ut videtur, scriptae litterae, » ad an. 253, sect. IX. ROUTH.</span> <span class="pagebreak" id="index.xml-pb-d30e178">[Page 1049]</span> <span class="">PLSection A</span> sime, quibus significasti de Victore quondam<sup>1</sup> presbytero (6), quod ei, antequam poenitentiam plenam egisset, et Domino Deo, in quem deliquerat, satisfecisset, temere Therapius, collega noster (7), immaturo tempore et praepropera festinatione pa- cem dederit. Quae res nos satis movit, recessum esse a decreti nostri (8) auctoritate, ut ante legi- timum et plenum tempus satisfactionis, et sine petitu et conscientia plebis (9), nulli infirmitate urgente ac necessitate cogente (10), pax ei conce- <span class="note" id="Note7"><span class="noteLabel">Note: </span>Variae lectiones.</span> <span class="note" id="Note8"><span class="noteLabel">Note: </span><sup>1</sup> <span style="font-style:italic">Sic Lam. Bod</span>. 1, 2. <span style="font-style:italic">Ebor. NC</span>. 1, 2. <span style="font-style:italic">Ver. Benev</span>. Victore quodam <span style="font-style:italic">Impr. nup</span>. <sup>2</sup> Consilio objurgare Therapium collegam nostrum decrevimus <span style="font-style:italic">NC</span>. 2. <sup>3</sup> Quam nati sunt <span style="font-style:italic">Bod</span>. 1, 2. <span style="font-style:italic">NC</span>. 1, 2. <span style="font-style:italic">Ebor. Lin. Bei. Ver</span>.</span> <span class="note" id="Note9"><span class="noteLabel">Note: </span>Variorum notae.</span> <span class="note" id="Note10"><span class="noteLabel">Note: </span>(6) <span style="font-style:italic">Victore quondam presbytero</span>. Rigaltius ait : <span style="font-style:italic">Iste Victor quondam in Ecclesia presbyter, male servata fide, Ecclesiam amiserat, et pacem. Itaque etsi pacem quomodocunque, hoc est praepropera Therapii festinatione recepisset, minime tamen locum in Ecclesia, hoc est presbyteri honorem receperat. Bene igitur, atque ex disciplina veteri, scripsit Cyprianus, de Victore quondam presbytero, qui nunc inter laico communicabat Ecclesioe, idem ergo Victor de laico presbyter, de presbytero lapsus, de lapso poenitens, de poenitente laicus</span>. Supra observa- vimus non semper in Ecclesia obtinuisse, ut in clericos delinquentes, solum per depositionem ad communionem laicam animadverteretur. Constat <span class="">PLSection C</span> Victorem Ecclesia pulsum ad poenitentiam eamque diutinam admissum. Licet vero synodo post reditum Cypriani secunda, lapsis ob persecutionem ingruen- tem indultum; tamen non ea mens Patrum erat ut, pace restituta <span style="font-style:italic">et nulla necessitate cogente</span>, epis- copus omnia pro arbitrio laxaret. Pacem nunc Ecclesiae redditam frequens synodus indicat. Fortu- natianus lapsus <span style="font-style:italic">quondam episcopus</span> dicitur, statim Ep. LXV (a. LXIV). FELLUS.— Quanquam Pamelius agnoscat editiones Manutii et Morellii istic habere <span style="font-style:italic">quondam</span>, magis tamen ei placuit lectio veterum editionum, in quibus scrip um est <span style="font-style:italic">quodam</span>, eam videlicet ob causam, ut ille ait, quod satis constet ex sequentibus adhuc vixisse Victorem presbyte- rum cum Cyprianus hanc epistolam scriberet. Quod est certissimum. Verum vox <span style="font-style:italic">quondam</span> non accipienda est in hoc loco tanquam intelligi de- beret de homine deluncto, sed de eo qui cum poenitentiam accepisset post lapsum, dejectus erat de gradu presbyteri, sicut infra Epist. LXIV, <span class="">PLSection D</span> <span style="font-style:italic">pag</span>. 110, legitur <span style="font-style:italic">Fortunatianum quondam apud vos episcopum</span>. Lectionem porro quam nos revocamus exhibent libri veteres et vetustissima hujus epistolae versio Syriaca quam servat bibliotheca serenissimi Ducis Florentiae, uti ego accepi a viro istius linguae et bonarum litterarum peritissimo Eusebio Renan- dotio. Sic in epistola Felicis Papae III, ad Acacium, <span style="font-style:italic">quondam episcopos, nunc vero honore et communione privatos</span>. Possunt reperiri plurima exempla similia. BALUZ.— Clericis haud licuisse qui poenitentiam egissent, recipere locum suum in Ecclesia, satis ostendit Basilidis exemplum in litteris Synodicis provime post has sequentibus commemoratum. Idemque nobis inculcant cum Rigaltius etiam alibi in <span style="font-style:italic">Notis ad Cyprianum</span>, tum Albaspinaeus <span style="font-style:italic">Observatt. de Veteribus Eccles. Rit</span>. lib. II. cap. 34. Et Bin- ghamus <span style="font-style:italic">Antiquit. Eccles. Christ</span>. lib. II, c. 2, §§ 2 et 4. ROUTH.</span> <span class="pagebreak" id="index.xml-pb-d30e276">[Page 1050]</span> <span class="">PLSection A</span> deretur, sed librato apud nos din consilio, satis fuit objurgare Therapium collegam nostrum<sup>2</sup> quod temere hoc fecerit et instruxisse ne quid tale de caetero faciat. Pacem tamen quomodocumque a sacerdote Dei semel datam non putavimus auferen- dam, ac per hoc Victori communicationem sibi concessam usurpare permisimus.</p></div><div class="textpart" id="index.xml-body.1_div.1_div.4"><h3><span class="headingNumber">1.4. </span></h3><p><span style="font-weight:bold">1015</span> II. Quantum vero ad causam infantium pertinet (11), quos dixisti intra secundum vel tertium diem quo nati sint<sup>3</sup> constitutos baptizari <span class="">PLSection B</span> <span class="note" id="Note11"><span class="noteLabel">Note: </span>(7) <span style="font-style:italic">Temere Therapius collega noster</span>. Baluzius quidem duorum librorum veterum fide nixus, a quibus aberat vox <span style="font-style:italic">temere</span>, camdem ut a sciolo quo- dam ex sequentibus abjectam neglexit; quae vero, ipso fatente viro clarissimo, in pluribus veteribus exemplaribus lectio inventa est, hanc ego minime eliminandam putavi, praesertim cum bene conve- niret loco vocabulum. ROUTH.</span> <span class="note" id="Note12"><span class="noteLabel">Note: </span><span style="font-style:italic">Therapius</span>, episcopus Bullensis in provincia pro- consulari. Duplex autem fuit, ut alibi diximus. Bulla in ea provincia, una dicta simpliciter Bulla, cujus iste Therapius erat episcopus, alia Bulla regia. Concilio Carthaginensi sub Genetlio interfuit Epigonius, episcopus Bullensium regionum, colla- tioni vero Carthaginensi inter catholicos et dona- tistas Dominicus episcopus Bullensium regionum catholicus; et Felix Donatista, qui in gestis vocatur simpliciter episcopus Bullensis. BALUZIUS.</span> <span class="note" id="Note13"><span class="noteLabel">Note: </span>(8) <span style="font-style:italic">Decreti nostri</span>. Cons. prioris Epistolae LIV init. ROUTH. <span class="">PLSection C</span></span> <span class="note" id="Note14"><span class="noteLabel">Note: </span>(9) <span style="font-style:italic">Sine petitu et conscientia plebis</span>. Hoc saepis- sime dicit, <span style="font-style:italic">communicato etiam cum plebe consilio</span>. RIGALT.</span> <span class="note" id="Note15"><span class="noteLabel">Note: </span>(10) <span style="font-style:italic">Nulla infirmitate urgente ac necessitate co- gente</span>. Significari hoc loco Anglicus monet inter- pres duo poenitentiae laxamenta, quae in duabus synodis concessa fuerant, quorum alterum permit- tebat absolutionem, quam clinicam vocat, de vita periclitantibus, alterum ignoscebat poenitentibus, ingruente persecutione et minitantibus iniquis tem- poribus. ROUTH.</span> <span class="note" id="Note16"><span class="noteLabel">Note: </span>(11) <span style="font-style:italic">Quantum vero ad causam infantium pertinet</span>. Locus insignis de Baptismo parvulorum contra Anabaptistas, cujus meminit etiam tom. II, lib. <span style="font-style:italic">de Lapsis</span>. Eumdem agnoscunt D. Cyrillus Hiero- solymitanus <span style="font-style:italic">Catechesi mystag</span>. I. Greg Naz. <span style="font-style:italic">Orat</span>. II. <span style="font-style:italic">in sanctum Lavacrum</span>: Chrys. hom. <span style="font-style:italic">ad Neophytos</span>, hom. IX, <span style="font-style:italic">in Gen</span>. et <span style="font-style:italic">in Psal</span>. XIV, ac Ambros. <span style="font-style:italic">in Lucam</span>. Eumdem D. Aug. ab universa Ecclesia <span class="">PLSection D</span> observatum fuisse testatur frequenter, praesertim autem Ep. 28, jam dicta et lib. III, <span style="font-style:italic">de peccat. Merit. et remiss</span>., c. 6, 7, 8, 9, ubi totam fere hanc citat epistolam, quomodo etiam lib. IV, <span style="font-style:italic">contra duas epistolas Pelag</span>., c. 8, et lib. II, <span style="font-style:italic">contra Julian</span>., c. 3. Confirmat eumdem Baptismum hac sententia Cypriani et Collegarum D. Hieron., sub finem lib. III <span style="font-style:italic">dialog. contra Pelagianos</span>. Imo Concil. Milevit, cap. 2, anathemate cum damnat, qui negat baptizandos parvulos recentes ab uteris matrum. Ante vero D. Cyprianum ejusdem men- tionem disertis verbis reperire est, apud Origenem <span style="font-style:italic">in Levit</span>. hom. 8, <span style="font-style:italic">in Luc</span>. et <span style="font-style:italic">in Epist. ad Rom</span>.. cap. 6; Tertullianum lib. <span style="font-style:italic">de Anima</span>, Irenaeum <span style="font-style:italic">contra Hoer</span>. lib. II, cap. 39; Justinum mart, quaest. 56; Clementem Romanum lib. VI. <span style="font-style:italic">Constitut. Apost</span>., cap. 11, et Dionys. Arcop. ult. cap. <span style="font-style:italic">Eccles. Hierarchiae</span>. Qui Dion, ad traditionem Apostolorum cum refert, ad quam eumdem etiam refert Orig. <span style="font-style:italic">in Epist. ad Rom</span>. et D. Aug. lib. X <span style="font-style:italic">de Gen. ad liit</span>., <span class="">PLSection C</span> c. 23; et lib. IX, <span style="font-style:italic">de Bapt. contra Donat</span>. c. 24. PAMEL.</span> <span class="pagebreak" id="index.xml-pb-d30e411">[Page 1051]</span> <span class="">PLSection A</span> non oportere (12), et considerandam esse legem (<span style="font-style:italic">Gen</span>. XVII, 12) circumcisionis antiquae, ut intra octavum diem eum qui natus est baptizandum et sanctificandum (13) non putares, longe aliud in concilio nostro omnibus visum est (14). In hoc enim quod tu putabas esse faciendum nemo con- sensit, sed universi potius judicavimus nulli ho- mini nato misericordiam Dei<sup>4</sup> et gratiam denegan- dam.</p><p>Nam cum Dominus in Evangelio suo dical (<span style="font-style:italic">Luc</span>. IX, 56); <span style="font-style:italic">Filius hominis non venit animas hominum perdere, sed salvare</span>, quantum in nobis est, si fieri potest, nulla anima perdenda est (15). Quid enim ei deest qui semel in utero Dei manibus formatus est?</p><p><span class="">PLSection Β</span> Nobis enim atque oculis nostris secundum die- rum saecularium cursum (16) accipere qui nati sunt incrementum videntur. Caeterum quaecumque a Deo fiunt Dei factoris majestate et opere perfecta sunt.</p></div><div class="textpart" id="index.xml-body.1_div.1_div.5"><h3><span class="headingNumber">1.5. </span></h3><p>III. Esse denique apud omnes, sive infantes, sive majores natu, unam divini muneris aequalitatem <span style="font-weight:bold">1016</span> declarat nobis divinae Scripturae fides Helisaeus 5 super infantem viduae filium (17) qui <span class="note" id="Note17"><span class="noteLabel">Note: </span>Variae lectiones.</span> <span class="note" id="Note18"><span class="noteLabel">Note: </span><sup>4</sup> Misericordis Dei gratiam <span style="font-style:italic">August</span>.<sup>5</sup> Fides, cum Helisaeus <span style="font-style:italic">Lam. NC</span>. 1, 2.<sup>6</sup> Nostrae in incrementis <span style="font-style:italic">Lam. Bod</span>. 2.</span> <span class="note" id="Note19"><span class="noteLabel">Note: </span>Variorum notae.</span> <span class="note" id="Note20"><span class="noteLabel">Note: </span>(12) <span style="font-style:italic">Baptizari non oportere</span>. De Baptismo infan- tium vide Josephum Vicecomitem, lib. II, cap. 1, <span style="font-style:italic">de antiquis Baptismi Ritibus</span>, et scripta Anglicana Buceri pag. 655, 667, 781. Vide etiam tractatum Florentii Conrii <span style="font-style:italic">de Statu parvulorum sine Baptismo decedentium</span>. BALUZ</span> <span class="note" id="Note21"><span class="noteLabel">Note: </span>(13) <span style="font-style:italic">Sanctificandum</span>. Ita omnes editiones ante Pamelianam et plerique libri veteres. Pamelius scripsit, <span style="font-style:italic">sacrificandum</span>. Ita etiam Rigaltius, quamvis Goulartius, repudiata lectione Pamelii, scripsisset <span style="font-style:italic">sanctificandum</span>. Hanc lectionen maluerunt Angli. Recte quidem. Est enim optima. Vide Epistolam 76, ad Magnum, pag. 152, 155. BALUZIUS.</span> <span class="note" id="Note22"><span class="noteLabel">Note: </span>(14) <span style="font-style:italic">In concilio nostro omnibus visum est</span>. Au- gustinus lib. iv <span style="font-style:italic">de Bapt. contra Donatistas</span>, cap. 23, 24, infantium Baptismum traditioni apostolicae ascribit, hanc regulam proponens : <span style="font-style:italic">Quod universa</span> <span class="">PLSection D</span> <span style="font-style:italic">tenet Ecclesia, nec conciliis institutum, sed semper retentum est, non nisi auctoritate apostolica traditum rectissime creditur</span>. Licet in concilio hoc Cartha- ginensi 66 episcoporum, <span style="font-style:italic">omnibus visum sit nulli hominum nato misericordiam Dei et gratiam dene- gandam</span>; haec non ad paedobaptismum statuendum adducta qui olim obtinuit; sed ad Afrorum hac in re judaizantium errorem refellendum vibrata, qui ad diem octavum, circumcisioni olim praestitutum, ritum illum differendum censebant. FELLUS.— Notat Baluzius vocem deesse <span style="font-style:italic">omnibus</span>, quam valde superlluam appellat, in septem codicibus antiquis, exstare tamen ait apud <span style="font-style:italic">Augustinum</span>. Sed de inuti- litate ejus mihi adhuc non constat. ROUTH.</span> <span class="note" id="Note23"><span class="noteLabel">Note: </span>(15) <span style="font-style:italic">Nulla anima perdenda est</span>. Citat hunc locum sanctus Augustinus in epistola ad Hieronymum <span style="font-style:italic">de Origine Animarum</span>. BALUZ.</span> <span class="note" id="Note24"><span class="noteLabel">Note: </span>(16) <span style="font-style:italic">Secundum dierum soecularium cursum</span>. Sic infra : <span style="font-style:italic">Secundum soeculum, non secundum Deum</span>. Nam apud Deum non est tempus. Dies igitur dicit <span class="">PLSection C</span> saeculares, uti ab hominibus in saeculo numerantur. RIGALTIUS.</span> <span class="pagebreak" id="index.xml-pb-d30e537">[Page 1052]</span> <span class="">PLSection A</span> mortuus jacebat ita se Deum deprecans superstra- vit, ut capiti caput et faciei facies applicaretur, et superfusi Helisaei membra singulis parvuli membris et pedes pedibus jungerentur (<span style="font-style:italic">IV Reg</span>. IV, 34). Quae res si secundum nativitatis nostrae et corporis inaequalitatem (18) cogitetur, adulto et provecto infans non posset aequari, nec cohaerere et sufficere possent parva membra majoribus. Sed illic aequa- litas divina et spiritalis exprimitur, quod pares atque aequales sint omnes homines, quando a Deo semel facti sunt, et possit aetas nostra in incre- mentis<sup>6</sup> corporis secundum saeculum, non secundum Deum habere discrimen (19); nisi si et gratia ipsa, quae baptizatis datur, pro aetate accipientium vel minor vel major tribuitur, cum Spiritus sanctus <span class="">PLSection B</span> non de mensura, sed de pietate atque indulgentia paterna aequalis omnibus praebeatur. Nam (<span style="font-style:italic">Galat</span>. II, 6) Deus ut personam non accipit, sic nec aetatem cum se omnibus ad coelestis gratiae consecutionem aequalitate librata praebeat patrem (20).</p></div><div class="textpart" id="index.xml-body.1_div.1_div.6"><h3><span class="headingNumber">1.6. </span></h3><p><span style="font-weight:bold">1017</span> IV. Nam et quod vestigium infantis in primis partus sui diebus constituti mundum non esse dixisti, quod unusquisque nostrum adhuc hor- reat exosculari (21), nec hoc putamus ad coelestem <span class="note" id="Note25"><span class="noteLabel">Note: </span>(17) <span style="font-style:italic">Viduoe filium</span>. Ita veteres editiones et omnes fere libri veteres. Pamelius edidit <span style="font-style:italic">viduoe Sunamitis filium</span> ex unico codice Anglicano, fassus vocem <span style="font-style:italic">Sunamitis</span> desiderari in caeteris antiquis codicibus, Angli scripserunt <span style="font-style:italic">Sunamitidis</span>. Ego sustuli hanc vocem, quam non dubito esse ex glossemate. Admoneo tamen me illam reperisse in quinque libris veteribus. BALUZ.</span> <span class="note" id="Note26"><span class="noteLabel">Note: </span>(18) <span style="font-style:italic">Inoequalitatem</span>. Caeterae editt. quas vidi omnes praeter Benedictinam vel <span style="font-style:italic">oequalitatem</span> vel <span style="font-style:italic">qualitatem</span> habent, sed fortasse lectionem receptam in codicibus suis invenit Baluzius. Caeterum aenig- mata isthaec ab insania illa prope absunt Origenis et aliorum quae fidem historiarum sacrarum sub- vertere ausa est, ut mysticum astrucret sensum Libris sacris. ROUTH.</span> <span class="note" id="Note27"><span class="noteLabel">Note: </span>(19) <span style="font-style:italic">Discrimen</span>. Tres libri veteres habent <span style="font-style:italic">diffe- rentiam vel discrimen</span>, alius <span style="font-style:italic">discrimen</span>. Ex simi- <span class="">PLSection D</span> libus fontibus, ut saepe monuimus, orta sunt tot vocabula synonyma apud Cyprianum. BALUZ.</span> <span class="note" id="Note28"><span class="noteLabel">Note: </span>(20) <span style="font-style:italic">Proebeat patrem</span>. Ita omnes fere libri veteres et omnes editiones. Atque ea lectio est optima. Nam certum est Deum se omnibus hominibus aequaliter praestare Patrem. Est enim Pater noster, in primis vero eorum qui credunt in eum, eorum qui per eum sanctificati et gratiae spiritualis nati- vitate reparati, filii ejus esse coeperunt, ut ait sanctus martyr libro <span style="font-style:italic">de Oratione Dominica</span>, pag. 206. Et tamen Pamelius magis probat con- jecturam Costerii existimantis legendum esse <span style="font-style:italic">parem</span>; eamque conjecturam Pamelius, ut ipse ait, in sua editione posuisset, nisi contradicentes habuisset omnes libros manuscriptos et omnes editiones. Ego tamen vocem <span style="font-style:italic">parem</span> reperi in duobus codicibus antiquis. BALUZ.</span> <span class="note" id="Note29"><span class="noteLabel">Note: </span>(21) <span style="font-style:italic">Adhuc horreat exosculari</span>. Rigaltius ait : Fidus, ad quem est haec epistola Cypriani, horre- bat osculari recens natos infantes, cum suis impe- dimentis profusos utique et oblitos, indeque in octavum a partu diem differri Baptismum volebat. Horrorem discutit Cyprianus iisdem argumentis qui- bus Tertullianus Marcionis haeresin confutavit ex- horrentis fidei christianae articulum quo Christum, <span class="">PLSection C</span> Filium Dei, de Mariae Virginis utero vere hominem natum asserimus. <span style="font-style:italic">Christus dilexit hominem illum in immunditiis, in utero coagulatum, illum per pudenda prolatum. illum per ludibria nutritum. Propter eum descendit, propter eum proedicavit. Tu hoec erube- scenda illi facis quoe, redemit? Tu exhorrescis in in- fante recentes adhuc Dei manus? Natura veneranda est. non erubescenda</span>. Haec Rigalt. Totus hic appa- ratus ex Ethnica superstitione originem sumpsit. Macrobius, lib. I, cap. 16 : <span style="font-style:italic">Est, inquit, Nundinum Romanorum Dea, a nono die nascentium nuncupata qui lustricus dicitur. Est autem dies lustricus quo infantes lustrantur et nomen accipiunt; sed is mari- bus nonus, octavus est feminis</span>. Dato infantes non ad osculum admittendos ante diem octavum, sequebatur utique non baptizandos; quilibet enim Christianus, fraternitatis jure ad pacis osculum ad- missus. FELLUS.</span> <span class="pagebreak" id="index.xml-pb-d30e629">[Page 1053]</span> <span class="">PLSection A</span> gratiam dandam impedimento esse oportere. Scri- ptum est enim (<span style="font-style:italic">Tit</span>. I, 15) : <span style="font-style:italic">Omnia munda sunt mundis</span>. Nec aliquis nostrum id debet horrere quod Deus dignatus est facere. Nam etsi adhuc infans a partu novus est, non ita est tamen ut quisdam illum in gratia danda atque in pace facienda hor- rere debeat osculari, quando in osculo infantis unusquisque nostrum pro sua religione ipsas adhuc recentes Dei manus debeat cogitare, quas in ho- mine modo formato<sup>7</sup> et recens quodam modo exo- sculamur quando id quod Deus fecit amplectimur. Nam quod<sup>8</sup> in judaica circumcisione carnali octa- vus<sup>9</sup> dies observabatur, sacramentum est (22) in umbra atque in imagine ante praemissum, sed ve- <span class="">PLSection B</span> niente Christo veritate completum (23). Nam qui octavus dies, id est, post Sabbatum primus dies, futurus erat<sup>10</sup> quo Dominus resurgeret, et nos vivificaret et circumcisionem nobis spiritalem da- ret; hic <span style="font-weight:bold">1018</span> dies octavus, id est, post Sabbatum primus et dominicus (24), praecessit in imagine. <span class="note" id="Note30"><span class="noteLabel">Note: </span>Variae lectiones.</span> <span class="note" id="Note31"><span class="noteLabel">Note: </span><sup>7</sup> Recenter nato <span style="font-style:italic">August</span>. Becens nato quodammodo <span style="font-style:italic">Oxon</span>.<sup>8</sup> Quando <span style="font-style:italic">Lam. NC</span>. 1, <span style="font-style:italic">Bod</span>. 2. <span style="font-style:italic">Ebor</span>. <sup>9</sup> Circumcisione octavus <span style="font-style:italic">Lam. Bod</span>. 2. <span style="font-style:italic">NC</span>. 1.<sup>10</sup> Primus futurus <span style="font-style:italic">Lam. Bod</span>. 1.<sup>11</sup> Neminem communem <span style="font-style:italic">Bod</span>. 2.<sup>12</sup> Delictorum <span style="font-style:italic">Thu. Corb</span>.</span> <span class="note" id="Note32"><span class="noteLabel">Note: </span>Variorum notae</span> <span class="">PLSection D</span> <span class="note" id="Note33"><span class="noteLabel">Note: </span>(22) <span style="font-style:italic">Sacramentum est</span>. Pariter hujus typi meminit D. Augustinus contra Faustum Manich., lib. XVI, c. 29 : <span style="font-style:italic">Tertio die resurgens, quem Dominicum dici- mus, qui post sabbatum numeratur octavus, etiam circumcisionem octavi diei ad se prophetandum per- tinere declarat</span>. Et paulo post : <span style="font-style:italic">Quia ista resurrectio quoe credita est nos justificat. illa octavoe diei cir- cumcisione figurata est</span>. FELLUS.</span> <span class="note" id="Note34"><span class="noteLabel">Note: </span>(23) <span style="font-style:italic">Veritate completum</span>. Quidam libri veteres et editio Morellii habent <span style="font-style:italic">in veritate</span>. Quod potest esse melius.— BALUZ. Adde <span style="font-style:italic">editionem principem</span>. ROUTH.</span> <span class="note" id="Note35"><span class="noteLabel">Note: </span>(24) <span style="font-style:italic">Post Sabbatum primus et Dominicus</span>. Magnum ante nos ducentos annos bellum cum maxima utrin- que acerbitate gestum et pugnatum est inter Pau- lum de Middelburgo, qui postea fuit episcopus Forosemproniensis, Petrum de Rivo sacrae paginae professorem in academia Lovaniensi, et Thomam Bazin, episcopum Lexoviensem et dein archiepis- copum Caesariensem, an d e octava sablati, id est die Dominica, Christus resurrexisset. Tractatus Petri de Rivo editus fuit anno 1492, in urbe Lovaniensi, et Pauli adversus Petrum in libro sexto de Recta Paschae celebratione. At tractatus Thomae nondum editus habetur in bibliotheca regia. BALUZ.</span> <span class="pagebreak" id="index.xml-pb-d30e748">[Page 1054]</span> <span class="">PLSection A</span> Quae imago cessavit superveniente postmodum ve- ritate et data nobis spiritali circumcisione.</p></div><div class="textpart" id="index.xml-body.1_div.1_div.7"><h3><span class="headingNumber">1.7. </span></h3><p>V. Propter qnod (25) neminem putamus a gratia consequenda (26) impediendum esse ca lege quae jam statuta est, nec spiritalem circumcisionem impediri carnali circumcisione debere, sed omnem omnino hominem admittendum esse ad gratiam Christi, quando et Petrus in Actis apostolorum loqua- tur et dicat (<span style="font-style:italic">Act</span>. X, 28) : <span style="font-style:italic">Dominus mihi dixit nemi- nem hominem communem</span><sup>11</sup> <span style="font-style:italic">dicendum et immundum</span>. Caeterum si homines impedire aliquid ad consecu- tionem gratiae posset, magis adultos et provectos et majores natu possent impedire peccata graviora. Porro autem (27) si etiam gravissimis<sup>12</sup> delictori- <span class="">PLSection B</span> bus (28), et in Deum multum ante peccantibus, cum postea crediderint, remissa peccatorum datur, et a baptismo atque a gratia nemo prohibetur, quanto magis prohiberi non debet infans, qui recens natus nihil peccavit, nisi quod secundum Adam (29) car- naliter natus contagium mortis <span style="font-weight:bold">1019</span> antiquae <span class="note" id="Note36"><span class="noteLabel">Note: </span>(25) <span style="font-style:italic">Propter quod</span>, etc. Refert hunc locum san- <span class="">PLSection C</span> ctus Augustinus sermone 294, pag. 1193 novae edi- tionis. BALUZIUS.— Ibi S. Augustinus, vel alius ouis, adduxit locum, haec quidem praefatus : <span style="font-style:italic">Sanctus Cyprianus est, quem in manus sumpsi, antiquus episcopus sedis hujus quid senserit de baptismo par- vulorum, imo quid semper Ecclesiam sensisse mon- straverit, paululum accipite</span>. ROUTH.</span> <span class="note" id="Note37"><span class="noteLabel">Note: </span>(26) <span style="font-style:italic">A gratia consequenda</span>. Tres libri veteres praeferunt <span style="font-style:italic">ad gratiam consequendam</span>. BALUZ.</span> <span class="note" id="Note38"><span class="noteLabel">Note: </span>(27) <span style="font-style:italic">Porro autem</span>, etc. Totum hunc locum de- scripsit sanctus Hieronymus in fine libri tertii <span style="font-style:italic">adversus Pelegianos</span>. Sed apud Hieronymum legitur <span style="font-style:italic">remissio</span> pro <span style="font-style:italic">remissa</span>; et pro eo quod apud Cypria- num recte scriptum est <span style="font-style:italic">de ope nostra ac divina misericordia</span>, in Hieronymo habet <span style="font-style:italic">de ope nostra ad divinam misericordiam</span>. BALUZ.</span> <span class="note" id="Note39"><span class="noteLabel">Note: </span>(28) <span style="font-style:italic">Gravissimis delictoribus</span>. Negatoribus, sacri- ficatis, libellatis. Delictores dicit eos qui fidem <span class="">PLSection D</span> Christo datam deseruerunt, dereliquerunt. Obser- vavimus supra ad Epist. LV (al. LII). RIGALT.— At vero magis suadet illud, <span style="font-style:italic">si postea crediderint</span>, isthaec verba de hominibus christianam fidem amplexis, atque idcirco Baptismum petentibus, exponere, per quem quidem Baptismi ritum in nomine Divino celebratum peccata omnia remitti ac deleri crede- bat antiquitas. ROUTH.</span> <span class="note" id="Note40"><span class="noteLabel">Note: </span>(29) <span style="font-style:italic">Nisi quod secundum Adam</span>. Vix alibi reperi- tur, apud antiquos scriptores, locus ad confirman- dum dogma de originali peccato, magis appositus, et expressus. De veterum hac in causa placitis con- sulatur auctor <span style="font-style:italic">Historioe Palagianoe</span>, lib. II, qui ta- men immerito sugillat Clementem Alexandrinum, quasi doctrinam de originali peccato non satis intellexisset, siquidem quae <span style="font-style:italic">Stromat</span>., lib. III, ab ipso disputata sunt, adversus Eucratitas intenta- bantur, qui ferebant <span class="foreign" lang="grc">τὴν γένεσιν ἁπλῶς ἐπικατάρατου</span>, ut ait Epiph. Porro asserebant Adamum damnatum. Iren., lib. I, c. 30. FELL.— Hierony</span> <span class="pagebreak" id="index.xml-pb-d30e845">[Page 1055]</span> <span class="">PLSection A</span> prima nativitate contraxit, qui ad remissam pec- catorum accipiendam·<sup>13</sup> hoc ipso facilius accedit quod illi remittuntur, non propria, sed aliena peccata.</p></div><div class="textpart" id="index.xml-body.1_div.1_div.8"><h3><span class="headingNumber">1.8. </span></h3><p>VI. Et idcirco, frater charissime, haec fuit in concilio nostra sententia, a Baptismo atque a gratia Dei, qui omnibus misericors et benignus et pius est, neminem per nos debere prohiberi. Quod cum <span class="pagebreak" id="index.xml-pb-d30e856">[Page 1056]</span> <span class="">PLSection A</span> circa universos observandum sit atque retinendum, tum magis circa infantes ipsos et recens natos<sup>14</sup> observandum putamus, qui hoc ipso de ope nostra ac de divina misericordia plus merentur quod in primo statim nativitatis suae ortu plorantes·<sup>15</sup> (30) ac flentes nihil aliud faciunt quam deprecantur. Optamus te, frater charissime, semper bene valere.</p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:43:11Z.
	       SAXON HE 9.8.0.5.
		 --></address></div></body></html>