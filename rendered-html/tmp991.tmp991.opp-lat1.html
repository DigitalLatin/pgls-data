<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">ÆGYPTIUS DEUM MARTINI INVOCANS, TEMPESTATIS PERICULUM EFFUGIT.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">ÆGYPTIUS DEUM MARTINI INVOCANS, TEMPESTATIS PERICULUM EFFUGIT.</span></span></h2><p><span class="">PLSection C</span>Navita cum quidam Tyrrhenum curreret aequor, <br /> Fert iter ad Romam, qui velificante volatu <br /> Turbinis impatiens oritur violentia venti, <br /> Exiliunt fluctus, feriunt cava vela rudentes. <br /> Nutat pinus iners, rapitantur signa chiruscis, <br /> Lenis et antennæ coeuntia cornua frendent, <br /> Artis inops, stupidus resilit de puppe magister. <br /> Stant, unde armatura cadit, fragor æquoris urget. <br /> Prora bibit ; dum nauta vomit, perit ars, jacet usus, <br /> Spes fugit, ira premit, rapitur lux, morsque minatur <br /> Casibus in dubiis, certi vergente salute. <span class="">PLSection C</span><br /> Dum trepidant omnes, Ægyptius haec ait unus, <br /> Quin et dum Christi charismata senserat exsors : <br /> Martini Deus, eripe nos! Mot dira procella <br /> Corruit, et pelagi tumor altus ad ima resedit. <br /> Sternitur unda rati, liquidi stetit area campi, <br /> Atque immota loci jacuerunt murmura ponti. <br /> Gurgitis optati trabe curritur æquor amicum, <br /> Littoris ora legunt flabris data vela secundis, <br /> Atque petens portum, vada complet nauta celeusma <br /> Sic bene pro meritis famulo dat Christus honores, <br /> Cujus eunte fide terras, mare, sidera supplet.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:40:16Z.
	       SAXON HE 9.8.0.5.
		 --></address></div></body></html>