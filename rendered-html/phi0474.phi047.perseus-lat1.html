<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Paradoxa stoicorum ad M. Brutum</title><meta name="author" content="M. Tullius Cicero" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Paradoxa stoicorum ad M. Brutum" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Paradoxa stoicorum ad M. Brutum</h1></div><!--TEI front--><div class="pagebreak" id="index.xml-pb-d30e101">[Page p.1001]</div><div class="textpart" id="index.xml-front.1_div.1"><p>Hoc libello Cicero Catonis Uticensis, perfecti illius Stoici, admiratione adductus disciplinae Stoicae praecepta, quae homines ob severitatem admirabantur magis quam sequebantur, <span class="foreign" lang="greek">para/doca</span>, quae Latini vocant <span class="quote">‘admirabilia’</span>, orationis suae suavitate mollita probare populo et commendare sibi proposuit. Nam etsi in oratione pro L. Murena Catone accusante Stoicorum <span class="foreign" lang="greek">para/doca</span> perstringit et in librorum de Finibus III. et IV. eorundem austeritati moderandum esse censet, tamen non tam doctrinae rationem illorum improbat quam sermonis insolentiam. Ac primo quidem loco bonum sola honestate contineri, deinde secundo tamquam consectario ostendit honestissimum quemque in se uno habere omnia bene beateque vivendi praesidia. Ex his autem locis cetera, quae deinceps persequitur, apta sunt et suspensa. Itaque tertius locus est de peccatorum aequalitate omnium. Quarti de stultorum insania loci pauca tantum verba supersunt; cetera exciderunt cum titulo et initio alius paradoxi (solum sapientem esse civem, omnes autem stultos esse exules), quo ad perstringendum Clodium usus est, quem non modo exulem, sed hostem, se ipsum semper civem fuisse demonstrat. Quinto loco, quo L. Lucullum atque etiam Hortensium videtur carpere, nisi sapientem libertate frui neminem docet, posse vero unum quemque ita vivere, ut velit, i. e. liberum esse, si modo honestatem sequatur. Denique sexto loco, quo M. Crassum divitem reprehendit, aerarii in consulatu secundo (a. u. c. 699.) expilati infamia notabilem, solum sapientem ait gaudere divitiis, ut quae cum in ceteris virtutibus tum maxime in continentia sint positae. Hoc autem brevium quaestionum, quod ad M. Brutum mittit, munusculum unius anni tempore, ut videtur, verno compositum esse e prooemii § 5. apparet. Et quamquam Cicero Crassum a. u. c. 701. et Clodium a. 702. interfectos dialogi licentia sibi adesse potuit fingere, non tamen post mensem anni 708. Iunium, quo Cato mortem sibi Uticae conscivit, conditum hoc opusculum esse videtur.</p></div><div class="pagebreak" id="index.xml-pb-d30e114">[Page p.1002]</div><h2>Table of contents</h2><ul class="toc toc_front"></ul><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><div class="textpart" id="index.xml-body.1_div.1_div.1_div.1"><h4><span class="headingNumber">1.1.1. </span></h4><p>Animadverti, Brute, saepe Catonem, avunculum tuum, cum in senatu sententiam diceret, locos gravis ex philosophia tractare abhorrentis ab hoc usu forensi et publico, sed dicendo consequi tamen, ut illa etiam populo probabilia viderentur; </p></div><div class="textpart" id="index.xml-body.1_div.1_div.1_div.2"><h4><span class="headingNumber">1.1.2. </span></h4><p>quod eo maius est illi quam aut tibi aut nobis, quia nos ea philosophia plus utimur, quae peperit dicendi copiam et in qua dicuntur ea, quae non multum discrepent ab opinione populari, Cato autem, perfectus mea sententia Stoicus, et ea sentit, quae non sane probantur in volgus, et in ea est haeresi, quae nullum sequitur florem orationis neque dilatat argumentum: minutis interrogatiunculis quasi punctis quod proposuit efficit. </p></div><div class="textpart" id="index.xml-body.1_div.1_div.1_div.3"><h4><span class="headingNumber">1.1.3. </span></h4><p>sed nihil est tam incredibile, quod non dicendo fiat probabile, nihil tam horridum, tam incultum, quod non splendescat oratione et tamquam excolatur. quod cum ita putarem, feci etiam audacius quam ille ipse, de quo loquor: Cato enim dum taxat de magnitudine animi, de continentia, de morte, de omni laude virtutis, de dis inmortalibus, de caritate patriae Stoice solet oratoriis ornamentis adhibitis dicere; ego tibi illa ipsa, quae vix in gymnasiis et in otio Stoici probant, ludens conieci in communis locos. </p></div><div class="textpart" id="index.xml-body.1_div.1_div.1_div.4"><h4><span class="headingNumber">1.1.4. </span></h4><p>quae quia sunt admirabilia contraque opinionem omnium <span class="strikethrough">ab ipsis etiam <span class="foreign" lang="greek">para/doca</span> appellantur</span>, temptare volui possentne proferri in lucem <span class="strikethrough">id est in forum</span> et ita dici, ut probarentur, an alia quaedam esset erudita, alia popularis oratio, eoque hos locos scripsi libentius, quod mihi ista <span class="foreign" lang="greek">para/doca</span> quae appellant maxime videntur esse Socratica longeque verissima.</p></div><div class="textpart" id="index.xml-body.1_div.1_div.1_div.5"><h4><span class="headingNumber">1.1.5. </span></h4><p>accipies igitur hoc parvum opusculum, lucubratum his iam contractioribus noctibus, quoniam illud maiorum vigiliarum munus in tuo nomine adparuit, et degustabis genus exercitationum earum, quibus uti consuevi, cum ea, quae dicuntur in scholis <span class="foreign" lang="greek">qetikw=s</span>, ad nostrum hoc oratorium transfero dicendi genus. hoc tamen opus in acceptum ut referas nihil postulo; non enim est tale, ut in arce poni possit, quasi Minerva illa Phidiae, sed tamen, ut ex eadem officina exisse adpareat.</p></div></div><div class="pagebreak" id="index.xml-pb-d30e148">[Page p.1003]</div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head">Paradoxon I</span></h3><div class="textpart" id="index.xml-body.1_div.1_div.2_div.1"><h4><span class="headingNumber">1.2.1. </span></h4><blockquote lang="greek" class="quote"><p>o(/ti mo/non to\ kalo\n a)gaqo/n.</p></blockquote><span class="">chapter 1</span><p>vereor ne cui vestrum ex Socraticorum hominum disputationibus, non ex meo sensu deprompta haec videatur oratio; dicam quod sentio tamen et dicam brevius quam res tanta dici potest. numquam hercule ego neque pecunias istorum neque tecta magnifica neque opes neque imperia neque eas, quibus maxime astricti sunt, voluptates in bonis rebus aut expetendis esse duxi, quippe cum viderem rebus his circumfluentis ea tamen desiderare maxime, quibus abundarent; neque enim umquam expletur nec satiatur cupiditatis sitis, neque solum ea qui habent libidine augendi cruciantur, sed etiam amittendi metu. </p></div><div class="textpart" id="index.xml-body.1_div.1_div.2_div.2"><h4><span class="headingNumber">1.2.2. </span></h4><p>in quo equidem continentissimorum hominum, maiorum nostrorum, saepe requiro prudentiam, qui haec inbecilla et conmutabilia <span class="strikethrough">pecuniae membra</span> verbo <span class="quote">‘bona’</span> putaverunt appellanda, cum re ac factis longe aliter iudicavissent. potestne bonum cuiquam malo esse aut potest quisquam in abundantia bonorum ipse esse non bonus? atqui ista omnia talia videmus, ut et inprobi habeant et absint probis.</p></div><div class="textpart" id="index.xml-body.1_div.1_div.2_div.3"><h4><span class="headingNumber">1.2.3. </span></h4><p>quam ob rem licet inrideat si qui volt, plus apud me tamen vera ratio valebit quam volgi opinio; neque ego umquam bona perdidisse dicam, si quis pecus aut supellectilem amiserit, nec non saepe laudabo sapientem illum, Biantem, ut opinor, qui numeratur in septem: cuius cum patriam Prienam cepisset hostis ceterique ita fugerent, ut multa de suis rebus asportarent, cum esset admonitus a quodam ut idem ipse faceret, <span class="quote">‘ego vero’</span> inquit <span class="quote">‘facio; nam omnia mecum porto mea.’</span></p></div><div class="textpart" id="index.xml-body.1_div.1_div.2_div.4"><h4><span class="headingNumber">1.2.4. </span></h4><p>ille haec ludibria fortunae ne sua quidem putavit, quae nos appellamus etiam bona. quid est igitur, quaeret aliquis, bonum? si, quod recte fit et honeste et cum virtute, id bene fieri vere dicitur, quod rectum et honestum et cum virtute est, id solum opinor bonum.</p></div><div class="textpart" id="index.xml-body.1_div.1_div.2_div.5"><h4><span class="headingNumber">1.2.5. </span></h4><p><span class="">chapter 2</span> sed haec videri possunt odiosiora, cum lentius disputantur: vita atque factis inlustrata sunt summorum virorum <span class="strikethrough">haec quae verbis subtilius quam satis est, disputari videntur</span>; quaero enim a vobis, num ullam cogitationem habuisse videantur ii, qui hanc rein <span class="pagebreak" id="index.xml-pb-d30e187">[Page p.1004]</span> publicam tam praeclare fundatam nobis reliquerunt, aut argenti ad avaritiam aut amoenitatum ad delectationem aut supellectilis ad delicias aut epularum ad voluptates? ponite ante oculos unum quemque <span class="strikethrough">regum</span>.</p></div><div class="textpart" id="index.xml-body.1_div.1_div.2_div.6"><h4><span class="headingNumber">1.2.6. </span></h4><p>voltis a Romulo? voltis post liberam civitatem ab iis ipsis, qui liberaverunt? quibus tandem Romulus gradibus escendit in caelum? iisne, quae isti bona appellant, an rebus gestis atque virtutibus? quid? a Numa Pompilio minusne gratas dis inmortalibus capudines ac fictilis urnulas fuisse quam felicatas Saliorum pateras arbitramur? omitto reliquos; sunt enim omnes pares inter se praeter Superbum. </p></div><div class="textpart" id="index.xml-body.1_div.1_div.2_div.7"><h4><span class="headingNumber">1.2.7. </span></h4><p>Brutum si qui roget, quid egerit in patria liberanda, si quis item reliquos eiusdem consilii socios, quid spectaverint, quid secuti sint: num quis exsistat, cui voluptas, cui divitiae, cui denique praeter officium fortis et magni viri quicquam aliud propositum fuisse videatur? quae res ad necem Porsennae C. Mucium inpulit sine ulla spe salutis suae? quae vis Coclitem contra omnis hostium copias tenuit in ponte solum? quae patrem Decium, quae filium devota vita inmisit in armatas hostium copias? quid continentia C. Fabricii, quid tenuitas victus M'. Curii sequebatur? quid duo propugnacula belli Punici, Cn. et P. Scipiones, qui Karthaginiensium adventum corporibus suis intercludendum putaverunt? quid Africanus maior? quid minor? quid inter horum aetates interiectus Cato? quid innumerabiles alii? - nam domesticis exemplis abundamus -: cogitassene quicquam in vita sibi esse expetendum nisi quod laudabile esse et praeclarum videretur?</p><span class="">chapter 3</span></div><div class="textpart" id="index.xml-body.1_div.1_div.2_div.8"><h4><span class="headingNumber">1.2.8. </span></h4><p>veniant igitur isti inrisores huius orationis ac sententiae, et iam vel ipsi iudicent, utrum se horum alicuius, qui marmoreis tectis ebore et auro fulgentibus, qui signis, qui tabulis, qui caelato auro et argento, qui Corinthiis operibus abundant, an C. Fabricii, qui nihil habuit eorum, nihil habere voluit, similis malint? </p></div><div class="textpart" id="index.xml-body.1_div.1_div.2_div.9"><h4><span class="headingNumber">1.2.9. </span></h4><p>atque haec quidem, quae modo huc, modo illuc transferuntur, facile adduci solent ut in bonis rebus esse negent; illud arte tenent accurateque defendunt, voluptatem esse summum bonum: quae quidem mihi vox pecudum videtur esse, non hominum. tu, cum tibi sive deus sive mater, ut ita <span class="pagebreak" id="index.xml-pb-d30e205">[Page p.1005]</span> dicam, rerum omnium natura dederit animum, quo nihil est praestantius neque divinius, sic te ipse abicies atque prosternes, ut nihil inter te atque inter quadripedem aliquam putes interesse? quicquam bonum est, quod non eum, qui id possidet, meliorem facit?</p></div><div class="textpart" id="index.xml-body.1_div.1_div.2_div.10"><h4><span class="headingNumber">1.2.10. </span></h4><p>ut enim est quisque maxime boni particeps, ita est laudabilis maxime, neque est ullum bonum, de quo non is, qui id habeat, honeste possit gloriari. quid autem est horum in voluptate? melioremne efficit aut laudabiliorem virum? an quisquam in potiendis voluptatibus gloriando se et praedicatione ecfert? atqui si voluptas, quae plurimorum patrociniis defenditur, in rebus bonis habenda non est, eaque quo est maior, eo magis mentem ex sua sede et statu demovet, profecto nihil est aliud bene et beate vivere nisi honeste et recte vivere.</p></div></div><div class="textpart" id="index.xml-body.1_div.1_div.3"><h3><span class="headingNumber">1.3. </span><span class="head">Paradoxon II</span></h3><div class="textpart" id="index.xml-body.1_div.1_div.3_div.1"><h4><span class="headingNumber">1.3.1. </span></h4><span class="">chapter 1</span><blockquote lang="greek" class="quote"><p>o(/ti au)ta/rkhs h( a)reth\ pro\s eu)daimoni/an</p></blockquote><blockquote class="blockquote"><p><span class="strikethrough">In quo virtus sit, ei nihil deesse ad beate vivendum.</span></p></blockquote><p>nec vero ego M. Regulum aerumnosum nec infelicem nec miserum umquam putavi; non enim magnitudo animi cruciabatur eius a Poenis, non gravitas, non fides, non constantia, non ulla virtus, non denique animus ipse, qui tot virtutum praesidio tantoque comitatu, cum corpus eius caperetur, capi certe ipse non potuit. C. vero Marium vidimus, qui mihi secundis rebus unus ex fortunatis hominibus, adversis unus ex summis viris videbatur, quo beatius esse mortali nihil potest. </p></div><div class="textpart" id="index.xml-body.1_div.1_div.3_div.2"><h4><span class="headingNumber">1.3.2. </span></h4><p>nescis, insane, nescis, quantas viris virtus habeat; nomen tantum virtutis usurpas, quid ipsa valeat ignoras: nemo potest non beatissimus esse, qui est totus aptus ex sese quique in se uno sua ponit omnia. cui spes omnis et ratio et cogitatio pendet ex fortuna, huic nihil potest esse certi, nihil quod exploratum habeat permansurum sibi unum diem; eum tu hominem terreto, si quem eris nanctus, istis mortis aut exsilii minis: mihi vero quicquid acciderit in tam ingrata civitate, ne recusanti quidem evenerit, non modo <span class="strikethrough">non</span> repugnanti. quid enim <span class="pagebreak" id="index.xml-pb-d30e230">[Page p.1006]</span> ego laboravi aut quid egi aut in quo evigilarunt curae et cogitationes meae, si quidem nihil peperi tale, nihil consecutus sum, ut eo statu essem, quem neque fortunae temeritas neque inimicorum labefactaret iniuria? mortemne mihi minitaris,</p></div><div class="textpart" id="index.xml-body.1_div.1_div.3_div.3"><h4><span class="headingNumber">1.3.3. </span></h4><p>ut omnino ab hominibus, an exsilium, ut ab inprobis demigrandum sit? mors terribilis iis, quorum cum vita omnia exstinguuntur, non iis, quorum laus emori non potest; exsilium autem illis, quibus quasi circumscriptus est habitandi locus, non iis, qui omnem orbem terrarum unam urbem esse ducunt. te miseriae, te aerumnae premunt omnes, qui te beatum, qui florentem putas; te lubidines torquent; tu dies noctisque cruciaris, cui nec sat est quod est et id ipsum ne non diuturnum sit futurum times; te conscientiae stimulant maleficiorum tuorum; te metus exanimant iudiciorum atque legum; quocumque adspexisti, ut furiae sic tuae tibi occurrunt iniuriae, quae te suspirare libere non sinunt. </p></div><div class="textpart" id="index.xml-body.1_div.1_div.3_div.4"><h4><span class="headingNumber">1.3.4. </span></h4><p>quam ob rem ut inprobo et stulto et inerti nemini bene esse potest, sic bonus vir et sapiens et fortis miser esse nemo potest; nec vero, cuius virtus moresque laudandi sunt, eius non laudanda vita est, neque porro fugienda vita est quae laudanda est, esset autem fugienda, si esset misera. quam ob rem quicquid est laudabile, idem et beatum et florens et expetendum videri decet.</p></div></div><div class="textpart" id="index.xml-body.1_div.1_div.4"><h3><span class="headingNumber">1.4. </span><span class="head">Paradoxon III</span></h3><div class="textpart" id="index.xml-body.1_div.1_div.4_div.1"><h4><span class="headingNumber">1.4.1. </span></h4><blockquote lang="greek" class="blockquote"><p>o(/ti i)/sa ta\ a(marth/mata kai\ ta\ katorqw/mata</p></blockquote><span class="">chapter 1</span><p><span class="quote">‘parva’</span> inquit <span class="quote">‘est res.’</span> at magna culpa; nec enim peccata rerum eventis, sed vitiis hominum metienda sunt: in quo peccatur, id potest aliud alio maius esse aut minus, ipsum quidem illud peccare, quoquo verteris, unum est. auri navem evertat gubernator an paleae, in re aliquantum, in gubernatoris inscitia nihil interest. lapsa est lubido in muliere ignota, dolor ad pauciores pertinet, quam si petulans fuisset in aliqua generosa ac nobili virgine; peccavit vero nihilo minus, si quidem est peccare tamquam transire lineas, quod cum feceris, culpa commissa est: quam longe progrediare, cum semel transieris, <span class="pagebreak" id="index.xml-pb-d30e253">[Page p.1007]</span> ad augendam transeundi culpam nihil pertinet. peccare certe licet nemini; quod autem non licet, id hoc uno tenetur, si arguitur non licere: id si nec maius nec minus umquam fieri potest, quoniam in eo est peccatum, si non licuit, quod semper unum et idem est, quae ex eo peccata nascuntur aequalia sint oportet.</p></div><div class="textpart" id="index.xml-body.1_div.1_div.4_div.2"><h4><span class="headingNumber">1.4.2. </span></h4><p>quod si virtutes sunt pares inter se, paria esse etiam vitia necesse est: atqui paris esse virtutes nec bono viro meliorem nec temperante temperantiorem nec. forti fortiorem nec sapienti sapientiorem posse fieri, facillume potest perspici. an virum bonum dices, qui depositum nullo teste, cum lucrari inpune posset auri pondo decem, reddiderit, si idem in decem milibus non idem fecerit? aut temperantem, qui se in aliqua libidine continuerit, in aliqua effuderit? </p></div><div class="textpart" id="index.xml-body.1_div.1_div.4_div.3"><h4><span class="headingNumber">1.4.3. </span></h4><p>una virtus est consentiens cum ratione et perpetua constantia; nihil huc addi potest, quo magis virtus sit, nihil demi, ut virtutis nomen relinquatur: etenim si bene facta recte facta sunt et nihil recto rectius, certe ne bono quidem melius quicquam inveniri potest. sequitur igitur ut etiam vitia sint paria, si quidem pravitates animi recte vitia dicuntur. atqui quoniam pares virtutes sunt, recte facta, quoniam a virtutibus proficiscuntur, paria esse debent, itemque peccata, quoniam ex vitiis manant, sint aequalia necesse est.</p></div><div class="textpart" id="index.xml-body.1_div.1_div.4_div.4"><h4><span class="headingNumber">1.4.4. </span></h4><p><span class="quote">‘a philosophis’</span> inquit <span class="quote">‘ista sumis.’</span> metuebam ne a lenonibus diceres. <span class="quote">‘Socrates disputabat isto modo.’</span> bene hercule narras; nam istum doctum et sapientem virum fuisse memoriae traditum est. sed tamen quaero ex te, quoniam verbis inter nos contendimus, non pugnis: utrum nobis est quaerendum quid baioli atque operarii an quid homines doctissimi senserint? praesertim cum hac sententia non modo verior, sed ne utilior quidem hominum vitae reperiri ulla possit. quae vis est enim quae magis arceat homines ab inprobitate omni, quam si senserint nullum in delictis esse discrimen? aeque peccare se, si privatis ac si magistratibus manus adferant? quamcumque in domum stuprum intulerint, eandem esse labem lubidinis?</p></div><div class="textpart" id="index.xml-body.1_div.1_div.4_div.5"><h4><span class="headingNumber">1.4.5. </span></h4><p><span class="quote">‘nihilne igitur interest’</span>-- nam hoc dicet aliquis -- <span class="quote">‘patrem quis necet anne servum?’</span> nuda ista si ponas, iudicare qualia sint non facile possim. patrem vita privare <span class="pagebreak" id="index.xml-pb-d30e282">[Page p.1008]</span> si per se scelus est, Saguntini, qui parentes suos liberos emori quam servos vivere maluerunt, parricidae fuerunt: ergo et parenti non numquam adimi vita sine scelere potest et servo saepe sine iniuria non potest. causa igitur haec, non natura distinguit, quae quoniam utro accessit, id fit propensius, si utroque adiuncta est, paria fiant necesse est.</p></div><div class="textpart" id="index.xml-body.1_div.1_div.4_div.6"><h4><span class="headingNumber">1.4.6. </span></h4><p>illud tamen interest, quod in servo necando, si id fit iniuria, semel peccatur, in patris vita violanda multa peccantur: violatur is qui procreavit, is qui aluit, is qui erudivit, is qui in sede ac domo atque in re publica conlocavit; multitudine peccatorum praestat eoque poena maiore dignus est. sed nos in vita non quae cuique peccato poena sit, sed quantum cuique liceat spectare debemus: quicquid non oportet scelus esse, quicquid non licet nefas putare debemus. etiamne in minimis rebus? etiam, si quidem rerum modum figere non possumus, animorum modum tenere possumus. </p></div><div class="textpart" id="index.xml-body.1_div.1_div.4_div.7"><h4><span class="headingNumber">1.4.7. </span></h4><p>histrio si paulum se movit extra numerum aut si versus pronuntiatus est syllaba una brevior aut longior, exsibilatur, exploditur: in vita tu, quae omni gestu moderatior, omni versu aptior esse debet, in syllaba te peccasse dices? poetam non audio in nugis: in vitae societate audiam civem digitis peccata dimetientem sua? si vis, sane sint breviora, leviora qui possunt videri? cum quicquid peccatur perturbatione peccetur rationis atque ordinis, perturbata autem semel ratione et ordine nihil possit addi, quo magis peccari posse videatur.</p></div></div><div class="textpart" id="index.xml-body.1_div.1_div.5"><h3><span class="headingNumber">1.5. </span><span class="head">Paradoxon IV</span></h3><div class="textpart" id="index.xml-body.1_div.1_div.5_div.1"><h4><span class="headingNumber">1.5.1. </span></h4><blockquote lang="greek" class="blockquote"><p>o(/ti pa=s a)/frwn mai/netai</p></blockquote><blockquote class="blockquote"><p><span class="strikethrough">Omnis stultos insanire.</span></p></blockquote><span class="">chapter 1</span><p>ego vero te non stultum, ut saepe, non inprobum, ut semper, sed dementem * * *</p><p>* * * rebus ad victum necessariis esse invictus * * potest. sapientis animus magnitudine consilii, tolerantia rerum humanarum, contemptione fortunae, virtutibus denique omnibus ut moenibus saeptus vincetur et expugnabitur, qui ne civitate quidem pelli potest? quae <span class="pagebreak" id="index.xml-pb-d30e306">[Page p.1009]</span> est enim civitas? omnisne conventus etiam ferorum et inmanium? omnisne etiam fugitivorum ac latronum congregata unum in locum multitude? certe negabis. non igitur erat illa tum civitas, cum leges in ea nihil valebant, cum iudicia iacebant, cum mos patrius occiderat, cum ferro pulsis magistratibus senatus nomen in re publica non erat; praedonum ille concursus et te duce latrocinium in foro constitutum et reliquiae coniurationis a Catilinae furiis ad tuum scelus furoremque conversae non civitas erat.</p></div><div class="textpart" id="index.xml-body.1_div.1_div.5_div.2"><h4><span class="headingNumber">1.5.2. </span></h4><p>itaque pulsus ego civitate non sum, quae nulla erat: accersitus in civitatem sum, cum esset in re publica consul, qui tum nullus fuerat, esset senatus, qui tum occiderat, esset consensus populi liber, esset iuris et aequitatis, quae vincla sunt civitatis, repetita memoria. ac vide quam ista tui latrocinii tela contempserim: iactam et inmissam a te nefariam in me iniuriam semper duxi; pervenisse ad me numquam putavi, nisi forte, cum parietes disturbabas aut cum tectis sceleratas faces inferebas, meorum aliquid ruere aut deflagrare arbitrabare: </p></div><div class="textpart" id="index.xml-body.1_div.1_div.5_div.3"><h4><span class="headingNumber">1.5.3. </span></h4><p>nihil neque meum est neque cuiusquam, quod auferri, quod eripi, quod amitti potest. si mihi eripuisses divinam animi mei conscientiam, meis curis, vigiliis, consiliis stare te invitissimo rem publicam, si huius aeterni beneficii inmortalem memoriam delevisses, multo etiam magis, si illam mentem, unde haec consilia manarunt, mihi eripuisses, tum ego accepisse me confiterer iniuriam; sed si haec nec fecisti nec facere potuisti, reditum mihi gloriosum iniuria tua dedit, non exitum calamitosum. ergo ego semper civis, et tum maxime, cum meam salutem senatus exteris nationibus, <span class="add">⟨ut⟩</span> civis optumi, commendabat, tu ne nunc quidem, nisi forte idem hostis esse et civis potest. an tu civem ab hoste natura ac loco, non animo factisque distinguis?</p><span class="">chapter 2</span><p> </p></div><div class="textpart" id="index.xml-body.1_div.1_div.5_div.4"><h4><span class="headingNumber">1.5.4. </span></h4><p>caedem in foro fecisti, armatis latronibus templa tenuisti, privatorum domos, aedis sacras incendisti: cur hostis Spartacus, si tu civis? potes autem esse tu civis, propter quem aliquando civitas non fuit? et me tuo nomine appellas, cum omnes meo discessu exsulasse rem publicam putent? numquamne, homo amentissime, te circumspicies? numquam nec quid facias considerabis <span class="pagebreak" id="index.xml-pb-d30e323">[Page p.1010]</span> nec quid loquare? nescis exsilium scelerum esse poenam, meum illud iter ob praeclarissimas res a me gestas esse susceptum?</p></div><div class="textpart" id="index.xml-body.1_div.1_div.5_div.5"><h4><span class="headingNumber">1.5.5. </span></h4><p>omnes scelerati atque inpii, quorum tu te ducem esse profiteris, quos leges exsilio adfici volunt, exsules sunt, etiam si solum non mutarunt. an cum omnes te leges exsulem esse iubeant, <span class="add">⟨non eris tu exsul? exsul non⟩</span> appelletur is, qui cum telo fuerit? ante senatum tua sica deprehensa est. qui hominem occiderit? plurimos occidisti. qui incendium fecerit? aedes Nympharum manu tua deflagravit. qui templa occupaverit? in foro castra posuisti.</p></div><div class="textpart" id="index.xml-body.1_div.1_div.5_div.6"><h4><span class="headingNumber">1.5.6. </span></h4><p>sed quid ego communis leges profero, quibus omnibus es exsul? familiarissimus tuus de te privilegium tulit, ut, si in opertum Bonae Deae accessisses, exsulares: at te id fecisse etiam gloriari soles. quo modo igitur tot legibus eiectus in exsilium nomen exsulis non perhorrescis? <span class="quote">‘Romae sum’</span> inquit. et quidem in operto fuisti. non igitur ubi quisque erit, eius loci ius tenebit, si ibi eum legibus esse non oportebit.</p></div></div><div class="textpart" id="index.xml-body.1_div.1_div.6"><h3><span class="headingNumber">1.6. </span><span class="head">Paradoxon V</span></h3><div class="textpart" id="index.xml-body.1_div.1_div.6_div.1"><h4><span class="headingNumber">1.6.1. </span></h4><blockquote lang="greek" class="blockquote"><p>o(/ti mo/nos o( sofo\s e)leu/qeros kai\ pa=s a)/frwn dou=los</p></blockquote><blockquote class="blockquote"><p><span class="strikethrough">Omnis sapientis liberos esse et stultos omnis servos.</span></p></blockquote><span class="">chapter 1</span><p>laudetur vero hic imperator aut etiam appelletur aut hoc nomine dignus putetur. quo modo aut cui tandem hic libero imperabit, qui non potest cupiditatibus suis imperare? refrenet primum libidines, spernat voluptates, iracundiam teneat, coerceat avaritiam, ceteras animi labis repellat; tum incipiat aliis imperare, cum ipse inprobissimis dominis, dedecori ac turpitudini, parere desierit: dum quidem iis oboediet, non modo imperator, sed liber habendus omnino non erit. praeclare enim est hoc usurpatum a doctissimis - quorum ego auctoritate non uterer, si mihi apud aliquos agrestis haec habenda esset oratio; cum vero apud prudentissimos loquar, quibus haec inaudita non sint, cur ego simulem me, si quid in his studiis operae posuerim, perdidisse? <span class="pagebreak" id="index.xml-pb-d30e351">[Page p.1011]</span> — dictum est igitur ab eruditissimis viris nisi sapientem liberum esse neminem.</p></div><div class="textpart" id="index.xml-body.1_div.1_div.6_div.2"><h4><span class="headingNumber">1.6.2. </span></h4><p>quid est enim libertas? potestas vivendi, ut velis. quis igitur vivit, ut volt, nisi qui recte vivit, qui gaudet officio, cui vivendi via considerata atque provisa est? qui ne legibus quidem propter metum paret, sed eas sequitur et colit, quod id salutare esse maxime iudicat; qui nihil dicit, nihil facit, nihil cogitat denique nisi lubenter ac libere; cuius omnia consilia resque omnes, quas gerit, ab ipso proficiscuntur eodemque referuntur, nec est ulla res, quae plus apud eum polleat quam ipsius voluntas atque iudicium; cui quidem etiam, quae vim habere maximam dicitur, Fortuna ipsa cedit, si, ut sapiens poeta dixit, <span class="quote">‘suis ea cuique fingitur moribus.’</span> soli igitur hoc contingit sapienti, ut nihil faciat invitus, nihil dolens, nihil coactus.</p></div><div class="textpart" id="index.xml-body.1_div.1_div.6_div.3"><h4><span class="headingNumber">1.6.3. </span></h4><p>quod etsi ita esse pluribus verbis disserendum est, illud tamen et breve et confitendum est, nisi qui ita sit adfectus, esse liberum neminem. servi igitur omnes inprobi; nec hoc tam re est quam dictu inopinatum atque mirabile: non enim ita dicunt eos esse servos, ut mancipia, quae sunt dominorum facta nexo aut aliquo iure civili, sed, si servitus sit, sicut est, oboedientia fracti animi et abiecti et arbitrio carentis suo, quis neget omnis levis, omnis cupidos, omnis denique inprobos esse servos?</p><span class="">chapter 2</span></div><div class="textpart" id="index.xml-body.1_div.1_div.6_div.4"><h4><span class="headingNumber">1.6.4. </span></h4><p>an ille mihi liber, cui mulier imperat? cui leges inponit, praescribit, iubet, vetat quod videtur? qui nihil imperanti negare potest, nihil recusare audet? poscit, dandum est; vocat, veniendum; eicit, abeundum; minatur, extimescendum. ego vero istum non modo servum, sed nequissimum servum, etiam si in amplissima familia natus sit, appellandum puto. atque in pari stultitia sunt, quos signa, quos tabulae, quos caelatum argentum, quos Corinthia opera, quos aedificia magnifica nimio opere delectant. <span class="quote">‘at sumus’</span> inquit <span class="quote">‘principes civitatis.’</span> vos vero ne conservorum quidem vestrorum principes estis;</p></div><div class="textpart" id="index.xml-body.1_div.1_div.6_div.5"><h4><span class="headingNumber">1.6.5. </span></h4><p>sed ut in magna familia sunt alii lautiores, ut sibi videntur, servi, sed tamen servi, ut atrienses, at qui tractant ista, qui tergent, qui ungunt, qui verrunt, qui spargunt, non honestissimum locum servitutis tenent, sic in civitate, qui se istarum rerum cupiditatibus dediderunt, ipsius servitutis <span class="pagebreak" id="index.xml-pb-d30e375">[Page p.1012]</span> locum paene infimum obtinent. <span class="quote">‘magna’</span> inquit <span class="quote">‘bella gessi, magnis imperiis et provinciis praefui.’</span> gere igitur animum laude dignum: Aetionis tabula te stupidum detinet aut signum aliquod Polycleti; mitto unde sustuleris, quo modo habeas: intuentem te, admirantem, clamores tollentem cum video, servum esse ineptiarum omnium iudico.</p></div><div class="textpart" id="index.xml-body.1_div.1_div.6_div.6"><h4><span class="headingNumber">1.6.6. </span></h4><p><span class="quote">‘nonne igitur sunt illa festiva?’</span> sunt; nam nos quoque oculos eruditos habemus. sed, obsecro te, ita venusta habeantur ista, non ut vincla virorum sint, sed ut oblectamenta puerorum. quid enim censes? si L. Mummius aliquem istorum videret matellionem Corinthium cupidissime tractantem, cum ipse totam Corinthum contempsisset, utrum illum civem excellentem an atriensem diligentem putaret? revivescat M'. Curius aut eorum aliquis, quorum in villa ac domo nihil splendidum, nihil ornatum fuit praeter ipsos, et videat aliquem summis populi beneficiis usum barbatulos mullos exceptantem de piscina et pertractantem et murenarum copia gloriantem, nonne hunc hominem ita servum iudicet, ut ne in familia quidem dignum maiore aliquo negotio putet?</p></div><div class="textpart" id="index.xml-body.1_div.1_div.6_div.7"><h4><span class="headingNumber">1.6.7. </span></h4><p>an eorum servitus dubia est, qui cupiditate peculii nullam condicionem recusant durissimae servitutis? hereditatis spes quid iniquitatis in serviendo non suscipit? quem nutum locupletis orbi senis non observat? loquitur ad voluntatem, quicquid denuntiatum est facit, adsectatur, adsidet, muneratur. quid horum est liberi?</p></div><div class="textpart" id="index.xml-body.1_div.1_div.6_div.8"><h4><span class="headingNumber">1.6.8. </span></h4><p><span class="">chapter 3</span>quid denique servi non inertis? quid? iam illa cupiditas, quae videtur esse liberalior, honoris, imperii, provinciarum, quam dura est domina, quam imperiosa, quam vehemens! Cethego, homini non probatissimo, servire coegit eos, qui sibi esse amplissimi videbantur, munera mittere, noctu venire domum ad eum, precari, denique supplicare. quae servitus est, si haec libertas existimari potest? quid? cum cupiditatis dominatus excessit et alius est dominus exortus ex conscientia peccatorum, timor, quam est illa misera, quam dura servitus? adulescentibus paulo loquacioribus est serviendum; omnes, qui aliquid scire videntur, tamquam domini timentur; iudex vero quantum habet dominatum, quo timore nocentis adficiti an non est omnis metus servitus? <span class="pagebreak" id="index.xml-pb-d30e397">[Page p.1013]</span></p></div><div class="textpart" id="index.xml-body.1_div.1_div.6_div.9"><h4><span class="headingNumber">1.6.9. </span></h4><p>quid valet igitur illa eloquentissimi viri, L. Crassi, copiosa magis quam sapiens oratio <span class="quote">‘eripite nos ex servitute’</span>? quae est ista servitus tam claro homini tamque nobili? omnis animi debilitati et humilis et fracti timiditas servitus est. <span class="quote">‘nolite sinere nos cuiquam servire.’</span> in libertatem vindicari volt? minime; quid enim adiungit? <span class="quote">‘nisi vobis universis.’</span> dominum mutare, non liber esse volt. <span class="quote">‘quibus et possumus et debemus.’</span> nos vero, si quidem animo excelso et alto et virtutibus exaggerato sumus, nec debemus nec possumus: tu posse te dicito, quoniam quidem potes, debere ne dixeris, quoniam nihil quisquam debet nisi quod est turpe non reddere. sed haec hactenus. ille videat, quo modo imperator esse possit, cum eum ne liberum quidem esse ratio et veritas ipsa convincat.</p></div></div><div class="textpart" id="index.xml-body.1_div.1_div.7"><h3><span class="headingNumber">1.7. </span><span class="head">Paradoxon VI</span></h3><div class="textpart" id="index.xml-body.1_div.1_div.7_div.1"><h4><span class="headingNumber">1.7.1. </span></h4><blockquote lang="greek" class="blockquote"><p>o(/ti mo/nos o( sofo\s plou/sios</p></blockquote><blockquote class="blockquote"><p><span class="strikethrough">Quod solus sapiens dives.</span></p></blockquote><span class="">chapter 1</span><p>quae est ista in commemoranda pecunia tua tam insolens ostentatio? solusne tu dives? pro di inmortales! egone me audisse aliquid et didicisse non gaudeam? solusne dives? quid, si ne dives quidem? quid, si pauper etiam? quem enim intellegimus divitem aut hoc verbum in quo homine ponimus? opinor in eo, cui tanta possessio sit, ut ad liberaliter vivendum facile contentus sit, qui nihil quaerat, nihil adpetat, nihil optet amplius. </p></div><div class="textpart" id="index.xml-body.1_div.1_div.7_div.2"><h4><span class="headingNumber">1.7.2. </span></h4><p>animus oportet tuus se iudicet divitem, non hominum sermo, neque possessiones tuae. nihil sibi deesse putat, nihil curat amplius, satiatus est aut contentus etiam pecunia: concedo, dives est. sin autem propter aviditatem pecuniae nullum quaestum turpem putas, cum isti ordini ne honestus quidem possit esse ullus; si cotidie fraudas, decipis, poscis, pacisceris, aufers, eripis, si socios spolias, aerarium expilas, si testamenta amicorum <span class="italics">ne</span> exspectas quidem atque ipse supponis, haec utrum abundantis an egentis signa sunt?</p></div><div class="textpart" id="index.xml-body.1_div.1_div.7_div.3"><h4><span class="headingNumber">1.7.3. </span></h4><p>animus hominis dives, non arca appellari solet. quamvis ilia sit plena, dum te inanem videbo, divitem non putabo; etenim ex eo, quantum <span class="pagebreak" id="index.xml-pb-d30e437">[Page p.1014]</span> cuique satis est, metiuntur homines divitiarum modum. filiam quis habet, pecunia est opus; duas, maiore; pluris, maiore etiam; si, ut aiunt Danao, quinquaginta sint filiae, tot dotes magnam quaerunt pecuniam: quantum enim cuique opus est, ad id accommodatur, ut ante dixi, divitiarum modus. qui igitur non filias pluris, sed innumerabilis cupiditates habet, quae brevi tempore maximas copias exhaurire possint, hunc quo modo ego appellabo divitem, cum ipse egere se sentiat?</p></div><div class="textpart" id="index.xml-body.1_div.1_div.7_div.4"><h4><span class="headingNumber">1.7.4. </span></h4><p>multi ex te audierunt cum diceres, neminem esse divitem, nisi qui exercitum alere posset suis fructibus, quod populus Romanus tantis vectigalibus iam pridem vix potest: ergo hoc proposito numquam eris dives ante, quam tibi ex tuis possessionibus tantum reficietur, ut eo tueri sex legiones et magna equitum ac peditum auxilia possis. iam fateris igitur non esse te divitem, cui tantum desit, ut expleas id quod exoptas. itaque istam paupertatem vel potius egestatem ac mendicitatem tuam numquam obscure tulisti.</p></div><div class="textpart" id="index.xml-body.1_div.1_div.7_div.5"><h4><span class="headingNumber">1.7.5. </span></h4><p><span class="">chapter 2</span>nam ut iis, qui honeste rem quaerunt mercaturis faciendis, operis dandis, publicis sumendis, intellegimus opus esse quaesito, sic, qui videt domi tuae pariter accusatorum atque indicum consociatos greges, qui nocentis et pecuniosos reos eodem te actore corruptelam iudicii molientis, qui tuas mercedum pactiones in patrociniis, † intercidas pecuniarum in coitionibus candidatorum, dimissiones libertorum ad defaenerandas diripiendasque provincias, qui expulsiones vicinorum, qui latrocinia in agris, qui cum servis, cum libertis, cum clientibus societates, qui possessiones vacuas, qui proscriptiones locupletium, qui cladis municipiorum, qui illam Sullani temporis messem recordetur, qui testamenta subiecta, tot qui sublatos homines, qui denique omnia venalia, edictum, decretum, alienam suam sententiam, forum, domum, vocem, silentium: quis hunc non putet confiteri sibi quaesito opus esse? cui quaesito autem opus sit, quis umquam hunc vere dixerit divitem?</p></div><div class="textpart" id="index.xml-body.1_div.1_div.7_div.6"><h4><span class="headingNumber">1.7.6. </span></h4><p>etenim divitiarum est fructus in copia, copiam autem declarat satietas rerum atque abundantia: quam tu quoniam numquam adsequere, numquam omnino es dives futurus. meam autem quoniam pecuniam contemnis, et <span class="pagebreak" id="index.xml-pb-d30e450">[Page p.1015]</span> recte—est enim ad volgi opinionem mediocris, ad tuam nulla, ad meam modica—, de me silebo, de re loquar.</p></div><div class="textpart" id="index.xml-body.1_div.1_div.7_div.7"><h4><span class="headingNumber">1.7.7. </span></h4><p>si censenda nobis sit atque aestimanda res, utrum tandem pluris aestimemus pecuniam Pyrrhi, quam Fabricio dabat, an continentiam Fabricii, qui illam pecuniam repudiabat? utrum aurum Samnitium an responsum M'. Curii? hereditatem L. Pauli an liberalitatem Africani, qui eius hereditatis Q. Maximo fratri partem suam concessit? haec profecto, quae sunt summarum virtutum, pluris aestimanda sunt quam illa, quae sunt pecuniae. quis igitur, si quidem, ut quisque quod plurimi est possidet, ita divitissimus habendus est, dubitet quin in virtute divitiae sint? quoniam nulla possessio, nulla vis auri et argenti pluris quam virtus aestimanda est. </p></div><div class="textpart" id="index.xml-body.1_div.1_div.7_div.8"><h4><span class="headingNumber">1.7.8. </span></h4><p>o di inmortales! non intellegunt homines quam magnum vectigal sit parsimonia. venio enim iam ad sumptuosos, relinquo istum quaestuosum. capit ille ex suis praediis sescena sestertia, ego centena ex meis; illi aurata tecta in villis et sola marmorea facienti et signa, tabulas, supellectilem et vestem infinite concupiscenti non modo ad sumptum ille est fructus, sed etiam ad faenus exiguus: ex meo tenui vectigali detractis sumptibus cupiditatis aliquid etiam redundabit. uter igitur est divitior, cui deest an cui superat? qui eget an qui abundat? cuius possessio quo est maior, eo plus requirit ad se tuendam, an quae suis se viribus sustinet? </p></div><div class="textpart" id="index.xml-body.1_div.1_div.7_div.9"><h4><span class="headingNumber">1.7.9. </span></h4><p>sed quid ego de me loquor, qui morum ac temporum vitio aliquantum etiam ipse fortasse in huius saeculi errore verser? M'. Manilius patrum nostrorum memoria, ne semper Curios et Luscinos loquamur, pauper tandem fuit? habuit enim aediculas in Carinis et fundum in Labicano. nos igitur divitiores, qui plura habemus? utinam quidem! sed non aestimatione census, verum victu atque cultu terminatur pecuniae modus. </p></div><div class="textpart" id="index.xml-body.1_div.1_div.7_div.10"><h4><span class="headingNumber">1.7.10. </span></h4><p>non esse cupidum pecunia est, non esse emacem vectigal est: contentum vero suis rebus esse maximae sunt certissimaeque divitiae. etenim si isti callidi rerum aestimatores prata et areas quasdam magno aestimant, quod ei generi possessionum minime quasi noceri potest, quanti est aestimanda virtus, quae nec eripi nec subripi potest, neque naufragio neque incendio <span class="pagebreak" id="index.xml-pb-d30e464">[Page p.1016]</span> amittitur, nec tempestatum nec temporum perturbatione mutatur!</p></div><div class="textpart" id="index.xml-body.1_div.1_div.7_div.11"><h4><span class="headingNumber">1.7.11. </span></h4><p>qua praediti qui sunt, soli sunt divites. soli enim possident res et fructuosas et sempiternas solique, quod est proprium divitiarum, contenti sunt rebus suis, satis esse putant quod est, nihil adpetunt, nulla re egent, nihil sibi deesse sentiunt, nihil requirunt: inprobi autem et avari, quoniam incertas atque in casu positas possessiones habent et plus semper adpetunt nec eorum quisquam adhuc inventus est, cui quod haberet esset satis, non modo non copiosi ac divites, sed etiam inopes ac pauperes existinandi sunt.</p></div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>M. Tullius Cicero.
	    Date: 2013-09-13<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:17:37Z.
	       SAXON HE 9.8.0.5.
		 --></address></div></body></html>