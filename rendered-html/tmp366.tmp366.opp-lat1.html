<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">EPISTOLA S. ZOSIMO PAPAE ATTRIBUTA.</a><ul class="toc"><li class="toc"><span class="headingNumber">1.1. </span><a class="toc toc_1" href="#index.xml-body.1_div.1_div.1">CENSURA EPISTOLAE.</a></li><li class="toc"><span class="headingNumber">1.2. </span><a class="toc toc_1" href="#index.xml-body.1_div.1_div.2">AD SIMPLICIUM VIENNENSEM EPISCOPUM</a></li></ul></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">EPISTOLA S. ZOSIMO PAPAE ATTRIBUTA.</span></span></h2><div class="pagebreak" id="index.xml-pb-d30e85">[Page 703]</div><p>(D. Coust. Append. ad tom. I Epist. Rom. Pontif.)</p><div class="textpart" id="index.xml-body.1_div.1_div.1"><span class="">PLSection A</span><h3><span class="headingNumber">1.1. </span><span class="head"><span class="titlem">CENSURA EPISTOLAE.</span></span></h3><p>Hanc primus Joannes a Bosco ad calcem Biblio- thecae Floriacensis vulgavit. Placet quidem atque antiquitatem redolere videtur ejus simplicitas. Sed eidem antiquitati primum adversatur usurpatum in ipsius inscriptione <span style="font-style:italic">archiepiscopi</span> vocabulum. Tum eorum, quae in eadem asseruntur, falsitalem convin- cunt ipsius Zosimi epistolae 5 et 6, « datae <span class="smallcap">iii</span> kal. « Octobris Honorio aug. <span class="smallcap">xi</span> et Constantio <span class="smallcap">ii</span> conss., » in quarum prima Zosimus vehementer indignatur adversus Proculum Massiliensem, quod et ipse in synodo Taurinensi subripiendum id putavit, ut haec synodus sibi praestaret ordinandorum in Narbonensi secunda provincia sacerdotum potestatem, et « so- cium sibi Simplicium Viennensis civitatis ascivit, qui non dissimili impudentia postularet, ut sibi quoque creandorum sacerdotum permitteretur arbi- trium. » <span style="font-style:italic">Deinde ut id jus</span> « inviolabili in utraque Narbonensi et Viennensi auctoritate possideat me- <span class="">PLSection B</span> tropolitanus Arelatensis civitatis episcopus, » con- stituit; quod et epist. 6 confirmat. An sententiam, quam a se « numerosa cognitione » praemissa pro- nuntiatam testatur, quarto post die mutasse dicen- dus est? Suspicionem hujusmodi tam a vero abhor- rentem admitti prorsus non sinunt ejusdem pontificis epistolae 10 et 11, Martii 5 die anni 418 consigna- tae, ex quibus eum in praedicta sententia constan- tem fuisse exploratum est. Eo autem firmiora sunt ista falsitalis epistolae hujus argumenta, quod ejus artifex litterarum Zosimi in Arelatensis episcopi gratiam scriptarum veritatem agnoscat ipse, ac pro certo habeat.</p></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head"><span class="titlem">AD SIMPLICIUM VIENNENSEM EPISCOPUM</span></span></h3><div class="pagebreak" id="index.xml-pb-d30e121">[Page 704]</div><span class="">PLSection A</span><p><span style="font-style:italic">Ut viciniores intra provinciam civitates, donec res ple- nius excutiatur, sibi vindicet. Lazarum damnatum esse</span>.</p><p>Z<span class="smallcap">osimus</span> episcopus S<span class="smallcap">implicio</span> Viennensi archi- episcopo salutem.</p><p>Revelatum nobis est, qualiter in Taurinensi syn- odo causas tuae dioeceseos prosecutus fueris. Et licet Arelatensi episcopo, antequam legatus tuus venisset, propter reverentiam sancti Trophimi, jus et pontificium super tres provincias habere scrip- serimus : tamen si ita est, ut scripta tua nobis <span class="">PLSection B</span> missa continent, interim usque dum lucidius venti- letur, potestatem antiquam tibi manere permitti- mus : ut sicut in Taurinensi gravissimorum episco- porum synodo, pacis consilio decretum est, vici- niores tibi intra provinciam civitates vindices, do- nec plenius rei ordinem charitas apostolica prose- quatur. Lazarum indebite episcopum criminatorem fratris ordinatum, scias nostro judicio esse da- mnatum. Data sub die kalend. Octobris ( <span style="font-style:italic">Octob</span>. <span class="smallcap">i</span> <span style="font-style:italic">ann</span>. 417), Honorio <span class="smallcap">xi</span> et Constantio consulibus.</p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:42:54Z.
	       SAXON HE 9.8.0.5.
		 --></address></div></body></html>