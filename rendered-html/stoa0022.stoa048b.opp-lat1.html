<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">EPISTOLA DE FIDE</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">EPISTOLA DE FIDE</span></span></h2><div><span class="titlem">AD BEATUM HIERONYMUM PRESBYTERUM.</span></div><p>Apostolica narrat auctoritas: Sine fide impossibile <br /> esse ut quisquam placeat Deo. Nos ergo fideliter <br /> credimus Patrem , Filium et Spiritum sanctum, <br /> unum verum solum Deum in essentiali substantia , <br /> ac sanctam et individuam personalem aeternitatem. <br /> Deitas enim Christi par in omnibus et consubstan­ <span class="">PLSection c</span><br /> Hatis est Patri, et sempiterna atque intemporaliter <br /> una eademque potentia genitoris et geniti. Creator <br /> quippe omnium naturarum; quoniam per ipsum <br /> omnia facta sunt, et sine ipso factum est nihil, su­ <br /> perior est omnibus quæ creavit, nec umquam crea­ <br /> tori suo non fuerunt subjecta quae condidit: cui <br /> proprium et sempiternum est nec aliunde quam de <br /> Patre, nec alium esse quam Pater est. Huic si ad­ <br /> dita esset potestas, si illustrata dignitas, si euI­ <br /> tata sublimitas, minor erat provehente qui creavit, <br /> nec habebat divitias ejus naturae, cujus indiguit <br /> largitate.</p><p>In ea plenitudine temporis , quæ sempiterno con­ <br /> silio fuerat praestituta , et prophetica dictorum at­ <br /> que gestorum significatione promissa , factus filius <span class="">PLSection D</span><br /> hominis non suae conversione substantiæ , sed nos­ <br /> træ assumpiione naturae , venit quærere et salvare <br /> quod perierat. Venit autem non locali accessu nec <br /> motione corporea, tamquam praesens futurus unde <br /> adfuisset, aut illinc recessurus unde venisset , sed <br /> venit per hoc quod erat visibilis et cunctis cernen­ <br /> tibus declarandus. Humanam scilicet carnem atque <br /> animam in visceribus virginis matris accipiens , ut <br /> manens in forma Dei, servi formam assumeret, et <br /> in similitudine carnis peccatorum veniret, per quam <br /> non minueret divina humanis, sed augeret divinis <br /> humana. Talis enim erat omnium a primis ducta <br /> genitoribus causa mortalium , ut originali peccato <br /> transeunte per posteros, nullus poenam damnatio­ <br /> nis evaderet, nisi Verbum caro fieret et habitaret <br /> in nobis. Quod deitatis est, caro non minuit; quod <br /> carnis est, deitas non peremit. Idem enim et sempi­ <br /> ternus ex Patre; et temporalis ex matre , in sua <span class="">PLSection c</span><br /> virtute inviolabilis, in nostra infirmitate passibilis. <br /> In deitate tantum et cum Patre et cum Spiritu sancto <br /> unius ejusdemque naturæ ; in susceptione autem <br /> hominis, non unius substantiæ, sed unius ejus­ <br /> demque personæ : ut idem esset dives in pauper­ <br /> tate, omnipotens in submissione, impassibilis in <br /> supplicio , immortalis in morte. Nec enim Verbuin <br /> aut in carnem aut in animam aliqua sui parte con­ <br /> versum est; cum simplex et immutabilis natura dei­ <br /> talis tota in sua sit semper essentia ; nec damuum <br /> sibi recipiens nec augmenlum ; et sic assumptam <br /> naturam beatificans, ut glorificata; in glorificante <br /> permaneat.</p><p>Cur autem inconveniens ant impossibile videatur, <br /> ut Verbum et caro atque anima unus homo Christus <span class="">PLSection D</span><br /> et unus Dei hominisque sit Filius, si caro et anima, <br /> qu:c dissimilium naturarum sunt, unam faciunt, <br /> etiam sine Verbi incarnatione , a personam ? Cum <br /> multo facilius sit, ut hanc unitatem sui atque ho­ <br /> minis, deitatis praestet potestas, quam ut eam in <br /> substantiis suis obtineat solius humanitatis infirmi­ <br /> tas. Nec Verbum igitur in carnem , nec in Verbum <br /> caro mutata est: sed utrumque in uno manet, et <br /> unus in utroque est: non diversitate divisus, non <br /> permixtione confusus, nec alter ex Patre, alter ex <br /> matre ; sed idem ex Patrc ante omne principium, et <br /> idem in iine sæculorum ut esset mediator Dei et lio- <span class="note" id="Note1"><span class="noteLabel">Note: </span>A Rectissime Ambrosius <span style="font-style:italic">personam</span> , non <span style="font-style:italic">naturam</span> <br /> dicit. Nam si contra una hominis natura dicitur , ut <br /> plerique loqui solent, hoc exemplo mire abutuntur <br /> Monophysitæ , ut unam Christi naturam affirment. <br /> Re autem vera dux sunt in homine naturae sen sub­ <br /> stantiae; spiritalis , anima; materialis, caro. Lega­ <br /> tur de hoc exemplo praeclara Albanasii doctrina, ed. <br /> Maur. t. I, p. ig79.</span> <span class="pagebreak" id="index.xml-pb-d30e340">[Page 1161]</span> <span class="">PLSection A</span><br /> minum , homo Jesus Christus in quo habitaret p!e- , <br /> nitudo divinitatis.</p><p>Nativitas enim Domini secundum carnem quam­ <br /> vis habeat quædam propria , quibus humanæ con­ <br /> ditionis initia transcendat, sive quod solus ab in­ <br /> violata virgine sine concupiscentia est conceptus et <br /> natus; sive quod ita e visceribus matris est editus <br /> ut fecunditas pareret, el virginitas permaneret; <br /> non alterius tamen naturae erat ejus caro quam nos­ <br /> tra est: nec alio illi quam cæteris hominibus anima <br /> est inspirata principio, quæ excelleret non diver­ <br /> sitate generis sed sublimitate virtutis. Nihil enim <br /> carnis suæ habebat adversum; non discordia des:­ <br /> deriorum gignebat compugnantiam voluptatum : sen­ <br /> sus corporei vigebant sine leae peccati, et veritas <span class="">PLSection B</span><br /> affectionum sub moderamine deitatis et mentis, nec <br /> tentabatur illecebris , nec cedebat in vitiis : verus <br /> homo vere unitus est Dco : nec secundum existen­ <br /> tem prius animam deductus e cœlo ; nec secundum <br /> carnem crcatus ex nihilo : eamdem gerens in Verbi <br /> deitate personam, et tenens communem nobiscum <br /> in corpore animaque naturam. Non enim esset Dei <br /> hominumque mediator, nisi idem Deus idemque <br /> homo in utroque et unus esset et verus.</p><p>Invitat quidem nos ad latitudinem disserendi ma­ <br /> teriæ magnitudo ; sed apud eruditionem tuam non <br /> est copia laborandi. Apud te est Bethleem , in qua <br /> salutifer Virginis partus illuxit, quem involutum <br /> pannis, inter angustias diversorii, praesepe suscepit.</p><p>Apud te est declarata ab angelis , adorata a ma- <span class="">PLSection C</span><br /> gis , post multorum infantium ab Herode mortem <br /> Salvatoris infantia est persecuta. Apud te, inquam , <br /> locus est, ubi pueritia adolevit, ubi adolescentia <br /> maturavit, et per incrementa corporea in virum <br /> perfectum veri hominis natura profecit, non sine <span class="">PLSection A</span><br /> cibo esuritionis , non sine somno quictis , non sine <br /> fletu miserationis , nec sine pavore formidinis. <br /> Unus enim atque idem est qui in Dei forma opera­ <br /> tur miracula magnæ virtutis.</p><p>Ut autem repararet omnium vitam , recepit om­ <br /> nium causam : et vim veteris chirographi , quod <br /> solus inter omnes non debuit, pro omnibus sol­ <br /> vendo vacuavit: ut sicut per unius reatum omnes <br /> facti fuerant peccatores , ita per unius innocentiam <br /> omnes fierent innocentes : inde in homine manente <br /> justitio, uhi cst suscepta humana natura. Nulia enim <br /> ratione extra nostri corporis veritatem. Nam quia <br /> captivitatis nostrac originalia vincula solvi non po­ <br /> terant, nisi exsisteret homo nostri gcneris nostrae­ <br /> que naturæ, quem primi præjudicia non tenerent, <span class="">PLSection B</span><br /> et qui immaculato sanguine suo chirographum le­ <br /> thale dilueret, sicut erat ab initio divinitus praeordi­ <br /> natum ; ita est in plenitudine pra finiti temporis fac­ <br /> tum , ut multis modis significata promissio diu <br /> exspectato veniret effectu; nec posset esse ambi­ <br /> guum quod continuis significationibus semper fuerat <br /> nuntiatum. In magno autem sacrilcgio diversa hae­ <br /> reticorum impietas manifestatur , cum specie dei­ <br /> tatis honorandae, humanæ carnis in Christo dero­ <br /> gant veritatem ; et religiose æstimant credi, si dica­ <br /> tur in Salvatore nostro verum non esse quod sal­ <br /> vat ; cum ita secundum promissionem omnia sæcula <br /> præcurrentem mundus sit Deo reconciliatus in <br /> Christo, ut nisi Verbum dignaretur caro fieri , nulla <br /> caro posset salvari. Enucleatius autem declarare <span class="">PLSection C</span><br /> fidei sacramentum, et confundere hæreticam pra­ <br /> vitalem tuum est, pater optime Hieronyme. Hoc <br /> unum oro et deprecor , mei ut memor sis frequen­ <br /> tius, invictissime miles Christi. Amen.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:28:26Z.
	       SAXON HE 9.8.0.5.
		 --></address></div></body></html>