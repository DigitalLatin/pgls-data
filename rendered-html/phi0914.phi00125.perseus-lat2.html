<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Ab urbe condita, books 21-30 - 25</title><meta name="author" content="Titus Livius (Livy)" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Ab urbe condita, books 21-30 - 25" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Ab urbe condita, books 21-30 - 25</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">liber XXV</a></li></ul><!--TEI body--><div class="book" id="index.xml-body.1_div.1"><h2><span class="headingNumber">1. </span><span class="head">liber XXV</span></h2><p><span class="">chapter 1</span> <span class="">section 1</span> dum haec in Africa atque in Hispania geruntur, Hannibal in agro Sallentino aestatem consumpsit spe per <span class="pagebreak" id="index.xml-pb-d30e87">[Page p.236]</span> proditionem urbis Tarentinorum potiundae. ipsorum interim Sallentinorum ignobiles urbes ad eum defecerunt. <span class="">section 2</span> eodem tempore in Brittiis ex duodecim populis, qui anno priore ad Poenos desciverant, Consentini et Tauriani in fidem populi Romani redierunt; <span class="">section 3</span> et plures redissent, ni T. Pomponius Veientanus, praefectus socium, prosperis aliquot populationibus in agro Bruttio iusti ducis speciem nactus tumultuario exercitu coacto cum Hannone conflixisset. <span class="">section 4</span> magna ibi vis hominum, sed inconditae turbae agrestium servorumque, caesa aut capta est. minimum iacturae fuit, quod praefectus inter ceteros est captus, et tum temerariae pugnae auctor et ante publicanus omnibus malis artibus et rei publicae et societatibus infidus damnosusque. <span class="">section 5</span> Sempronius consul in Lucanis multa proelia parva, <span class="corr">[haud]</span> ullum dignum memoratu fecit et ignobilia oppida Lucanorum aliquot expugnavit.</p><p>quo diutius trahebatur bellum <span class="">section 6</span> et variabant secundae adversaeque res non fortunam magis quam animos hominum, tanta religio et ea magna ex parte externa civitatem incessit, ut aut homines aut dei repente alii viderentur facti. <span class="">section 7</span> nec iam in secreto modo atque intra parietes abolebantur Romani ritus, sed in publico etiam ac foro Capitolioque mulierum turba erat nec sacrificantium nec precantium deos patrio more. <span class="">section 8</span> sacrificuli ac vates ceperant hominum mentes; quorum numerum auxit rustica plebs, ex incultis diutino bello infestisque agris egestate et metu in urbem conpulsa, et quaestus ex alieno errore facilis, quem velut concessae artis usu exercebant. <span class="">section 9</span> primo secretae bonorum indignationes exaudiebantur; deinde ad patres etiam ac publicam querimoniam excessit res. <span class="">section 10</span> incusati graviter ab senatu aediles triumvirique eapitales, quod non prohiberent, cum emovere <span class="corr">[eam]</span> multitudinem e foro ac disicere adparatus sacrorum conati essent, <span class="corr">[haud]</span> procul afuit, quin violarentur. <span class="">section 11</span> ubi potentius iam esse id malum apparuit, quam ut minores per magistratus sedaretur, <span class="pagebreak" id="index.xml-pb-d30e131">[Page p.237]</span> <span class="corr">[M.]</span> Aemilio praetori urbano negotium ab senatu datum et, ut eis religionibus populum liberaret. <span class="">section 12</span> is et in contione senatus consultum recitavit et edixit, ut, quicunque libros vaticinios precationesve aut artem sacrificandi conscriptam haberet, eos libros omnis litterasque ad se ante kal. Apriles deferret, neu quis in publico sacrove loco novo aut externo ritu sacrificaret. <span class="">chapter 2</span> <span class="">section 1</span> aliquot publici sacerdotes mortui eo anno sunt, L. Cornelius Lentulus pontufex maximus et C. Papirius C. F. <span class="corr">[Masso]</span> pontifex et P. Furius Philus augur et C. Papirius L. F. Masso decemvir sacrorum. <span class="">section 2</span> in Lentuli locum M. Cornelius Cethegus, in Papiri Cn. Servilius Caepio pontifices suffecti sunt, augur creatus L. Quintius Flainiinus, decemvir sacrorum L. Cornelius Lentulus.</p><p>comitiorum consularium iam adpetebat tempus, <span class="">section 3</span> sed quia consules bello intentos avocare non placebat, Ti. Sempronius consul comitiorum causa dictatorem dixit C. Claudium Centonem. ab eo magister equitum est dictus Q. Fulvius Flaccus. <span class="">section 4</span> dictator primo comitiali die creavit consules Q. Fulvium Flaccum, magistrum equitum, et Ap. Claudium Pulchrum, cui Sicilia provincia in praetura fuerat. <span class="">section 5</span> tum praetores creati Cn. Fulvius Flaccus, C. Claudius Nero, M. Iunius Silanus, P. Cornelius Sulla. comitiis perfectis dictator magistratu abiit. <span class="">section 6</span> aedilis curulis fuit eo anno cum M. Cornelio Cethego P. Cornelius Scipio, cui post Africano fuit cognomen. huic petenti aedilitatem cum obsisterent tribuni plebis negantes rationem eius habendam esse, quod nondum ad petendum legitima aetas esset, <span class="">section 7</span> "si me" inquit "omnes Quirites aedilem facere volunt, satis annorum habeo." tanto inde favore ad suffragium ferendum in tribus discursum est, ut tribuni repente incepto destiterint. <span class="">section 8</span> aedilicia largitio haec fuit: ludi Romani pro temporis illius copiis magnifice facti et diem unum instaurati, et <span class="italics">centeni</span> congii olei in vicos singulos dati. <span class="">section 9</span> L. Villius Tappulus et M. Fundanius Fundulus aediles plebei aliquot matronas apud populum <span class="pagebreak" id="index.xml-pb-d30e174">[Page p.238]</span> probri accusarunt, quasdam ex eis damnatas in exilium egerunt. <span class="">section 10</span> ludi plebei per biduum instaurati et Iovis epulum fuit ludorum causa.</p><p><span class="">chapter 3</span> <span class="">section 1</span> Q. Fulvius Flaccus tertium Appius Claudius consulatum ineunt. <span class="">section 2</span> et praetores provincias sortiti sunt P. Cornelius Sulla urbanam et peregrinam, quae duorum ante sors fuerat, Cn. Fulvius Flaccus Apuliam, C. Claudius Nero Suessulam, M. Iunius Silanus Tuscos. <span class="">section 3</span> consulibus bellum cum Hannibale et binae legiones decretae: alter a Q. Fabio superioris anni consule, alter a Fulvio Centumalo acciperet; <span class="">section 4</span> praetorum Fulvi Flacci quae Luceriae sub Aemilio praetore, Neronis Claudi, quae in Piceno sub C. Terentio fuissent, legiones essent supplementum in eas ipsi scriberent sibi. M. Iunio in Tuscos legiones urbanae prioris anni datae. <span class="">section 5</span> Ti. Sempronio Graccho et P. Sempronio Tuditano <span class="corr">[imperium]</span> provinciaeque Lucani et Gallia cum suis exercitibus prorogatae, <span class="">section 6</span> item P. Lentulo qua vetus provincia in Sicilia esset, M. Marcello Syracusae et qua Hieronis regnum fuisset; T. Otacilio classis, Graecia M. Valerio, Sardinia Q. Mucio Scaevolae, Hispaniae P. et Cn. Corneliis. <span class="">section 7</span> ad veteres exercitus duae urbanae legiones consulibus scriptae, summaque trium et viginti legionum eo anno effecta est.</p><p><span class="">section 8</span> dilectum consulum M. Postumi Pyrgensis cum magno prope motu rerum factum impediit. <span class="">section 9</span> <span class="corr">[publicanus]</span> erat Postumius, qui multis annis parem fraude avaritiaque neminem in civitate habuerat praeter T. Pomponium Veientanum, quem populantem temere agros in Lucanis ductu Hannonis priore anno ceperant Carthaginienses. <span class="">section 10</span> hi, quia publicum periculum erat a vi tempestatis in iis, quae portarentur ad exercitus, et ementiti erant falsa naufragia et ea ipsa, quae vera renuntiaverant, fraude ipsorum facta erant, non casu. in veteres quassasque naves paucis <span class="">section 11</span> et parvi pretii rebus impositis, cum mersissent eas in alto exceptis in praeparatas scaphas nautis, multiplices fuisse merces ementiebantur. <span class="pagebreak" id="index.xml-pb-d30e220">[Page p.239]</span> <span class="">section 12</span> ea fraus indicata M. Aemilio praetori priore <span class="corr">[anno]</span> fuerat ac per eum ad senatum delata nec tamen ullo senatus consulto notata, quia patres ordinem publicanorum in tali tempore offensum nolebant. <span class="">section 13</span> populus severior vindex fraudis erat, excitatique tandem duo tribuni plebis Spurius et L. Carvilii cum rem invisam infamemque cernerent, ducentum milium aeris multam M. Postumio dixerunt. <span class="">section 14</span> cui certandae cum dies advenisset, conciliumque tam frequens plebis adesset, ut multitudinem area Capitolii vix caperet, <span class="">section 15</span> perorata causa una spes videbatur esse, si C. Servilius Casca tribunus plebis, qui propinquus cognatusque Postumio erat, priusquam ad suffragium tribus vocarentur, intercessisset. <span class="">section 16</span> testibus datis tribuni populum summoverunt, sitellaque lata est, ut sortirentur, ubi Latini suffragium ferrent. <span class="">section 17</span> interim publicani Cascae instare, ut concilio diem eximeret; populus reclamare; et forte in cornu primus sedebat Casca, cui simul metus pudorque <span class="corr">[animum]</span> versabat. <span class="">section 18</span> cum in eo parum praesidii esset, turbandae rei causa publicani per vacuum summoto locum cuneo inruperunt iurgantes simul cum populo tribunisque. <span class="">section 19</span> nec procul dimicatione res erat, cum Fulvius consul tribunis "nonne videtis" inquit "vos in ordinem coactos esse et rem ad seditionem spectare, ni propere dimittitis plebis concilium?" <span class="">chapter 4</span> <span class="">section 1</span> plebe dimissa senatus vocatur et consules referunt de concilio plebis turbato vi atque audacia publicanorum: <span class="">section 2</span> M. Furium Camillum, cuius exilium ruina urbis secutura fuerit, damnari se ab iratis civibus passum esse; <span class="">section 3</span> decemviros ante eum, quorum legibus ad eam diem viverent, multos postea principes civitatis indicium de se populi passos: <span class="">section 4</span> Postumium Pyrgensem suffragium populo Romano extorsisse, concilium plebis sustulisse, tribunos in ordinem coegisse, contra populum Romanum aciem instruxisse, locum occupasse, ut tribunos a plebe intercluderet, tribus in suffragium vocari prohiberet. <span class="">section 5</span> nihil aliud a caede ac dimicatione continuisse <span class="pagebreak" id="index.xml-pb-d30e264">[Page p.240]</span> homines nisi patientiam magstratuum, quod cesserint in praesentia furori atque audaciae paucorum vincique se ac populum Romanum passi sint et comitia, <span class="">section 6</span> quae reus vi atque armis <span class="corr">[prohibiturus]</span> erat, ne causa quaerentibus dimicationem daretur, voluntate ipsi sua sustulerint. <span class="">section 7</span> haec cum ab optimo quoque pro atrocitate rei accepta essent, vimque eam contra rem publicam et pernicioso exemplo factam senatus decresset, <span class="">section 8</span> confestim Carvilii tribuni plebis omissa multae certatione rei capitalis diem Postumio dixerunt ac, ni vades daret, prendi a viatore atque in carcerem duci iusserunt. Postumius vadibus datis non adfuit. <span class="">section 9</span> tribuni <span class="corr">[plebem]</span> rogaverunt plebesque ita scivit, si M. Postumius ante kal. Maias non prodisset citatusque eo die non respondisset neque excusatus esset, videri eum in exilio <span class="corr">[esse]</span> bonaque eius venire, ipsi aqua et igni placere interdici. <span class="">section 10</span> singulis deinde eorum, qui turbae ac tumultus concitatores fuerant, rei capitalis diem dicere ac vades poscere coeperunt. <span class="">section 11</span> primo non dantis, deinde <span class="corr">[etiam]</span> eos, <span class="corr">[qui]</span> dare possent, in carcerem coiciebant; cuius rei periculum vitantes plerique in exilium abierunt.</p><p><span class="">chapter 5</span> <span class="">section 1</span> hunc fraus publicanorum, deinde fraudem audacia protegens exitum habuit. <span class="">section 2</span> comitia inde <span class="corr">[pontifici]</span> maximo creando sunt habita. ea comitia novus pontifex M. Cornelius Cethegus habuit. <span class="">section 3</span> tres ingenti certamine petierunt, Q. Fulvius Flaccus consul, qui et ante bis consul et censor fuerat, et T. Manlius Torquatus, et ipse duobus consulatibus et censura insignis, et <span class="italics">P.</span> Licinius Crassus, qui aedilitatem curulem petiturus erat. <span class="">section 4</span> hic senes honoratosque iuvenis in eo certamine vicit. ante hunc intra centum annos et viginti nemo praeter P. Cornelium Calussam pontifex maximus creatus fuerat, qui sella curuli non sedisset. <span class="">section 5</span> consules dilectum cum aegre conficerent quod inopia iuniorum non facile in utrumque, ut et novae urbanae legiones et supplementum veteribus scribere tum, <span class="">section 6</span> sufficiebat, senatus absistere eos incepto vetuit et <span class="pagebreak" id="index.xml-pb-d30e336">[Page p.241]</span> <span class="corr">[triumuiros]</span> binos creari iussit, alteros qui citra, alteros qui ultra <span class="corr">[quinquagesimum]</span> lapidem in pagis forisque et conciliabulis omnem copiam ingenuorum inspicerent et, <span class="">section 7</span> si qui roboris satis ad ferenda arma habere viderentur, etiamsi nondum militari aetate essent, milites facerent. <span class="">section 8</span> tribuni plebis, si iis videretur, ad populum ferrent, ut, qui minores <span class="corr">[septendecim]</span> annis sacramento dixissent, iis perinde stipendia procederent, ac si <span class="corr">[septendecim]</span> annorum aut maiores milites facti essent. <span class="">section 9</span> ex hoc senatus consulto creati triumviri bini conquisitionem ingenuorum per agros habuerunt.</p><p><span class="">section 10</span> eodem tempore ex Sicilia litterae Marci Marcelli de postulatis militum, qui cum P. Lentulo militabant, in senatu recitatae sunt. <span class="">section 11</span> Cannensis reliquiae cladis hic exercitus erat, relegatus in Siciliam, sicut ante dictum est ne ante Punici belli finem in Italiam reportarentur. <span class="">chapter 6</span> <span class="">section 1</span> hi permissu Lentuli primores equitum centurionumque et robora ex legionibus peditum legatos in hiberna ad M. Marcellum miserunt, e quibus unus potestate dicendi facta: " <span class="">section 2</span> consulem te, M. Marcelle, in Italia adissemus, cum primum de nobis etsi non iniquum, certe triste senatus consultum factum est, nisi hoc sperassemus, <span class="">section 3</span> in provinciam nos morte regum turbatam ad grave bellum adversus Siculos simul Poenosque mitti et sanguine nostro vulneribusque nostris senatui satisfacturos esse, sicut patrum memoria, qui capti a Pyrrho ad Heracleam erant, adversus Pyrrhum ipsum pugnantes satisfecerunt. <span class="">section 4</span> quamquam quod ob meritum nostrum suscensuistis, patres conscripti, nobis, aut suscensetis? <span class="">section 5</span> ambo mihi consules et universum senatum intueri videor, cum te, <span class="italics">M.</span> Marcelle, intueor, quem si ad Cannas consulem habuissemus, melior et rei publicae et nostra fortuna esset. <span class="">section 6</span> sine, quaeso, priusquam de condicione nostra queror, noxam, cuius arguimur, nos purgare si non deum ira nec fato, cuius lege immobilis rerum humanarum ordo seritur, sed culpa periimus ad Cannas, cuius tandem ea culpa fuit? <span class="pagebreak" id="index.xml-pb-d30e393">[Page p.242]</span> militum an imperatorum? <span class="">section 7</span> equidem miles nihil umquam dicam de imperatore meo, cui praesertim gratias <span class="corr">[sciam]</span> ab senatu actas, quod non desperaverit de re publica cui post fugam a Cannis per omnes annos <span class="corr">[prorogatum]</span> imperium. <span class="">section 8</span> ceteros item ex reliquiis cladis eius, quos tribunos militum habuimus, honores petere et gerere et provincias obtinere audivimus. <span class="">section 9</span> an vobis vestrisque liberis ignoscitis facile, patres conscripti, in haec villa capita saevire <span class="italics">libet?</span> et consuli primoribusque aliis civitatis fugere, cum spes alia nulla esset, turpe non fuit; <span class="">section 10</span> milites utique morituros in aciem misistis? ad Alliam prope omnis exercitus fugit; ad Furculas Caudinas ne expertus quidem certamen arma tradidit hosti, ut alias pudendas clades exercituum taceam: <span class="">section 11</span> tamen tantum afuit ab eo, ut ulla ignominia iis exercitibus quaereretur, ut et urbs Roma per eum exercitum, qui ab Allia Veios transfugerat, <span class="">section 12</span> reciperaretur, et Caudinae legiones, quae sine armis redierant Romam, armatae remissae in Samnium eundem illum hostem sub iugum miserint, qui hac sua ignominia laetatus fuerat. <span class="">section 13</span> Cannensem vero quisquam exercitum fugae aut pavoris insimulare potest, ubi plus quinquaginta milia hominum ceciderunt, unde consul cum equitibus septuaginta fugit, unde nemo superest, nisi quem hostis caedendo fessus reliquit? <span class="">section 14</span> cum captivis redemptio negabatur, nos vulgo homines laudabant, quod rei publicae nos reservassemus, quod ad consulem Venusiam redissemus, et speciem iusti exercitus fecissemus; <span class="">section 15</span> nunc deteriore condicione sumus, quam apud patres nostros fuerant captivi. quippe illis arma tantum atque ordo militandi locusque, in quo tenderent in castris, est mutatus, quae tamen semel navata rei publicae opera et uno felici proelio recuperarunt: <span class="">section 16</span> nemo eorum relegatus in exilium est, nemini spes emerendi stipendia adempta, hostis denique est datus, <span class="corr">[cum]</span> quo dimicantes aut vitam semel <span class="corr">[aut]</span> ignominiam finirent;— <span class="">section 17</span> nos, quibus, nisi quod commisimus, ut quisquam ex <span class="corr">[Cannensi]</span> <span class="pagebreak" id="index.xml-pb-d30e453">[Page p.243]</span> acie miles Romanus superesset, nihil obici potest, non solum a patria procul Italiaque sed ab hoste etiam relegati sumus, <span class="">section 18</span> ubi senescamus in exilio, ne qua spes, ne qua occasio abolendae ignominiae, ne qua placandae civium irae, ne qua denique bene moriendi sit. neque ignominiae finem <span class="">section 19</span> nec virtutis praemium petimus; modo experiri animum et virtutem exercere liceat. laborem et periculum petimus, ut virorum, ut <span class="corr">[militum]</span> officio fungamur. <span class="">section 20</span> bellum in Sicilia iam alterum annum ingenti dimicatione geritur; urbes alias Poenus, alias Romanus expugnat; <span class="">section 21</span> peditum equitum acies concurrunt; ad Syracusas terra marique geritur res; clamorem pugnantium crepitumque <span class="corr">[armorum]</span> exaudimus resides ipsi ac segnes, tamquam nec manus nec arma habeamus. servorum legionibus Ti. Sempronius consul totiens iam cum hoste signis conlatis pugnavit; operae pretium habent libertatem civitatemque:— <span class="">section 22</span> pro servis saltem ad hoc bellum emptis vobis simus, congredi cum hoste liceat et pugnando quaerere libertatem. vis tu mari, vis terra, vis acie, vis urbibus oppugnandis experiri virtutem? <span class="">section 23</span> asperrima quaeque ad laborem periculumque deposcimus, ut, quod ad Cannas faciundum fuit, quam primum fiat, quoniam, quidquid postea viximus, id omne destinatum ignominiae est." <span class="">chapter 7</span> <span class="">section 1</span> sub haec dicta ad genua Marcelli procubuerunt. Marcellus id nec iuris <span class="italics">nec</span> potestatis suae esse dixit: senatui scripturum se omniaque de sententia patrum facturum esse. <span class="">section 2</span> eae litterae ad novos consules allatae ac per eos in senatu recitatae sunt, consultusque de iis litteris ita decrevit senatus, <span class="">section 3</span> militibus, qui ad Cannas commilitones suos pugnantis deseruissent, senatum nihil videre cur res publica committenda esset. <span class="">section 4</span> si M. Claudio proconsuli aliter videretur, faceret quod e re publica fideque sua duceret, dum ne quis eorum munere vacaret neu dono militari virtutis ergo donaretur neu in Italiam reportaretur, <span class="corr">[donec]</span> hostis in terra Italia esset. <span class="corr">[comitia]</span> <span class="">section 5</span> deinde a praetore <span class="corr">[urbano]</span> de senatus sententia <span class="pagebreak" id="index.xml-pb-d30e516">[Page p.244]</span> plebique scitu sunt habita, quibus creati <span class="corr">[sunt]</span> quinqueviri muris <span class="italics">et</span> turribus reficiendis, et triumviri bini, uni sacris conquirendis donisque persignandis alteri reficiendis aedibus Fortunae <span class="">section 6</span> et matris <span class="italics">Matutae</span> intra portam Carmentalem et Spei extra portam, quae priore anno incendio consumptae fuerant.— <span class="">section 7</span> tempestates foedae fuere: in Albano monte biduum continenter lapidibus pluvit. tacta de caelo multa, duae in Capitolio aedes, vallum in castris multis locis supra Suessulam, et duo vigiles exanimati; <span class="">section 8</span> murus turresque quaedam Cumis non ictae modo fulminibus sed etiam decussae. Reate saxum ingens visum volitare, sol rubere solito magis sanguineoque similis. <span class="">section 9</span> horum prodigiorum causa diem unum supplicatio fuit; et per aliquot dies consules rebus divinis operam dederunt; et per eosdem dies sacrum novemdiale fuit. <span class="">section 10</span> cum Tarentinorum defectio iam diu et in spe Hannibali et in suspicione Romanis esset, causa forte extrinsecus maturandae eius intervenit. <span class="">section 11</span> Phileas Tarentinus diu iam per speciem legationis Romae cum esset, vir inquieti animi et minime otium, quo tum diutino senescere videbatur, patientis, aditum sibi ad obsides Tarentinos <span class="italics">et</span> Thurinos invenit. <span class="">section 12</span> custodiebantur in atrio Libertatis minore cura, quia nec ipsis nec civitatibus eorum fallere Romanos expediebat. <span class="">section 13</span> hos crebris conloquiis sollicitatos corruptis aedituis duobus cum primis tenebris custodia eduxisset, ipse comes occulti itineris factus profugit. <span class="">section 14</span> luce prima volgata per urbem fugai est, missique qui sequerentur ab Tarracina comprensos omnis retraxerunt. deducti in comitium virgisque adprobante populo caesi de saxo deiciuntur. <span class="">chapter 8</span> <span class="">section 1</span> huiusi atrocitas poenae duarum nobilissimarum in Italia Graecarum civitatium animos inritavit cum <span class="corr">[publice]</span> tum otiam singulos privatim, <span class="">section 2</span> ut quisque tam foede interemptos aut propinquitate aut amicitia contingebat. <span class="">section 3</span> ex iis tredecim fere nobiles iuvenes Tarentini coniuraverunt, quorum principes Nico et <span class="corr">[Philemenus]</span> erant. <span class="pagebreak" id="index.xml-pb-d30e574">[Page p.245]</span> hi priusquam aliquid moverent, <span class="">section 4</span> conloquendum cum <span class="corr">[Hannibale]</span> rati, nocte per speciem venandi urbe egressi ad eum proficiscuntur. <span class="">section 5</span> et cum haud procul castris abessent, ceteri silva prope viam sese occuluerunt, Nico et Philemenus progressi ad stationes comprehensique, ultro id petentes, ad Hannibalem deducti sunt. <span class="">section 6</span> qui cum et causas consilii sui et, quid pararent, exposuissent, conlaudati oneratique promissis iubentur, ut fidem popularibus facerent praedandi causa se urbe egressos, pecora Carthaginiensium, quae pastum propulsa essent, ad urbem agere: <span class="">section 7</span> tuto ac sine certamine id facturos promissum est. conspecta ea praeda iuvenum est, minusque iterum ac saepius id eos audere miraculo fuit. <span class="">section 8</span> congressi cum Hannibale rursus fide sanxerunt liberos Tarentinos leges <span class="italics">suas</span> suaque omnia habituros neque ullum vectigal Poeno pensuros praesidiumve invitos recepturos; prodito praesidio <span class="italics">hospitia Romana praedam</span> Carthaginiensium fore. <span class="">section 9</span> haec ubi convenerunt, tunc vero Philemenus consuetudinem nocte egrediundi redeundique in urbem frequentiorem facere. et erat venandi studio insignis, canesque et alius apparatus sequebatur; <span class="">section 10</span> captumque ferme aliquid aut ab hoste ex praeparato adlatum reportans donabat aut praefecto aut custodibus portarum. nocte maxime commeare propter metum hostium credebant. <span class="">section 11</span> ubi iam eo consuetudinis adducta res est, ut,quocumque noctis tempore sibilo dedisset signum, porta aperiretur, tempus agendae rei Hannibali visum est. <span class="">section 12</span> tridui viam aberat; ubi, quo minus mirum esset uno eodemque loco stativa eum tam diu habere, aegrum simulabat. <span class="">section 13</span> Romanis quoque, qui in praesidio Tarenti erant, suspecta esse iam segnis <span class="corr">[mora]</span> eius desierat. <span class="">chapter 9</span> <span class="">section 1</span> ceterum postquam Tarentum ire constituit, decem milibus peditum atque equitum, quos in expeditionem velocitate corporum ac levitate armorum aptissimos esse ratus est, electis quarta vigilia noctis signa movit praemissisque octoginta fere Numidis equitibus praecepit, <span class="">section 2</span> ut discurrerent circa vias <span class="pagebreak" id="index.xml-pb-d30e623">[Page p.246]</span> perlustrarentque omnia oculis, ne quis agrestium procul spectator agminis falleret; <span class="">section 3</span> praegressos retraherent, obvios occiderent, ut praedonum magis quam exercitus accolis species esset. ipse raptim agmine acto quindecim ferme milium spatio castra ab Tarento posuit et ne ibi quidem denuntiato, <span class="">section 4</span> quo pergerent, <span class="corr">[tantum]</span> ,convocatos milites monuit, via omnes irent nec deverti quemquam aut excedere ordinem agminis paterentur et in primis intenti ad imperia accipienda essent neu quid nisi ducum iussu facerent; se in tempore editurum, quae vellet agi. <span class="">section 5</span> eadem ferme hora Tarentum fama praevenerat Numidas equites paucos populari agros terroremque late agrestibus iniecisse. <span class="">section 6</span> ad quem nuntium nihil ultra motus praefectus Romanus, quam ut partem equitum postero die luce prima iuberet exire ad arcendum populationibus hostem; <span class="">section 7</span> in cetera adeo nihil ab eo intenta cura est, ut contra pro <span class="corr">[argumento]</span> fuerit illa procursatio Numidarum Hannibalem exercitumque <span class="italics">e</span> castris non movisse. <span class="">section 8</span> Hannibal concubia nocte movit. dux Philemenus erat cum solito captae venationis onere; ceteri proditores ea, quae composita erant, expectabant. <span class="">section 9</span> convenerat autem, ut Philemenus portula adsueta venationem inferens armatos induceret, parte alia portam Temenitida adiret Hannibal. <span class="">section 10</span> ea mediterranea regio est orientem spectans, busta aliquantum intra moenia includunt. cum portae adpropinquaret, editus ex composito ignis ab Hannibale est refulsitque idem redditum ab Nicone signum; extinctae deinde utrimque flammae sunt. <span class="">section 11</span> Hannibal silentio ducebat ad portam. Nico ex <span class="corr">[improuiso]</span> adortus sopitos vigiles in cubilibus suis obtruncat portamque aperit. <span class="">section 12</span> Hannibal cum peditum agmine ingreditur, equites subsistere iubet, ut, quo res postulet, occurrere libero campo possint. et Philemenus portulae parte alia, qua commeare adsuerat, adpropinquabat. <span class="">section 13</span> nota vox eius et familiare <span class="corr">[iam]</span> signum cum excitasset vigilem, dicente vix <span class="corr">[sustineri]</span> grandis bestiae onus, portula aperitur. <span class="">section 14</span> inferentes aprum <span class="pagebreak" id="index.xml-pb-d30e685">[Page p.247]</span> duos iuvenes secutus ipse cum expedito venatore vigilem incautius miraculo magnitudinis in eos, qui ferebant, versum venabulo traicit. <span class="">section 15</span> ingressi deinde triginta fere armati ceteros vigiles obtruncant refringuntque portam proximam, et agmen sub signis confestim inrupit. inde cum silentio in forum ducti Hannibali sese coniunxerunt. <span class="">section 16</span> tum duo milia Gallorum Poenus in tres divisa partis per urbem dimittit <span class="italics">Tarentinosque duces</span> <span class="italics">singlis partibus addit binos.</span> itinera quam maxume frequentia occupari iubet, <span class="">section 17</span> tumultu orto Romanos passim caedi, oppidanis parci. sed ut fieri id posset, praecipit iuvenibus Tarentinis, ut, ubi quem suorum procul vidissent, quiescere ac silere ac bono animo esse iuberent. <span class="">chapter 10</span> <span class="">section 1</span> iam tumultus erat clamorque, qualis esse in capta urbe solet; sed, quid rei esset, nemo satis pro certo scire. <span class="">section 2</span> Tarentini Romanos ad diripiendam urbem credere coortos; Romanis seditio aliqua cum fraude videri ab oppidanis mota. <span class="">section 3</span> praefectus primo excitatus tumultu in portum effugit; inde acceptus scapha in arcem circumvehitur. <span class="">section 4</span> errorem et tuba audita ex theatro faciebat, nam et Romana erat, a proditoribus ad hoc ipsum praeparata, et inscienter a Graeco inflata, quis aut quibus signum daret, incertum efficiebat. <span class="">section 5</span> ubi inluxit, et Romanis Punica et Gallica arma cognita <span class="strikethrough">tum</span> dubitationem exemerunt et Graeci Romanos passim caede stratos cernentes ab Hannibale captam urbem senserunt. <span class="">section 6</span> postquam lux certior erat et Romani, qui caedibus superfuerant, in arcem confugerant conticiscebatque paulatim tumultus, tum Hannibal Tarentinos sine armis convocare iubet. <span class="">section 7</span> convenere omnes, praeterquam qui cedentis in arcem Romanos ad omnem adeundam simul fortunam persecuti fuerant. <span class="">section 8</span> ibi Hannibal benigne adlocutus Tarentinos testatusque, quae praestitisset civibus eorum, quos ad Trasumennum aut ad Cannas cepisset, <span class="">section 9</span> simul in dominationem superbam Romanorum invectus, recipere se in domos suas quemque iussit et foribus nomen suum inscriber': se domos <span class="pagebreak" id="index.xml-pb-d30e725">[Page p.248]</span> eas, quae inscriptae non essent, signo extemplo dato diripi iussurum. si quis in hospitio civis <span class="corr">[Romani]</span> _ vacuas autem tenebant domos—nomen inscripsisset eum se pro hoste habiturum. <span class="">section 10</span> contione dimissa <span class="corr">[cum]</span> titulis notatae fores discrimen pacatae ab hostili <span class="corr">[domo]</span> fecissent, signo dato ad diripienda hospitia Romana passim discursum est. et fuit praedae aliquantum.</p><p><span class="">chapter 11</span> <span class="">section 1</span> postero die ad oppugnandam arcem ducit; quam cum et a maria, quo in paeneinsulae modum pars maior circumluitur, praealtis rupibus et ab ipsa urbe muro et fossa ingenti saeptam videret eoque nec vi nec operibus expugnabilem esse, <span class="">section 2</span> ne aut se ipsum cura tuendi Tarentinos a maioribus rebus moraretur, aut in relictos sine valido praesidio Tarentinos impetus ex arce, cum vellent, Romani facerent, vallo urbem ab arce intersaepire statuit non sine illa etiam spe, <span class="">section 3</span> cum prohibentibus opus Romanis manum posse conseri et, si ferocius procucurrissent, magna caede ita attenuari praesidii vires, ut facile per se ipsi Tarentini urbem ab iis tueri possent. <span class="">section 4</span> ubi coeptum opus est, patefacta repente porta impetum in munientis fecerunt Romani pellique se statio passa est, quae pro opere erat, ut successu cresceret audacia pluresque et longius pulsos persequerentur. <span class="">section 5</span> tum signo dato coorti undique Poeni sunt, quos instructos ad hoc Hannibal tenuerat. nec sustinuere impetum Romani, sed ab effusa fuga loci angustiae eos impeditaque alia opere iam coepto, alia apparatu operis morabantur. <span class="">section 6</span> plurimi in fossam praecipitavere, occisique sunt plures in fuga quam in pugna. <span class="">section 7</span> inde opus nullo prohibente fieri coeptum: fossa ingens ducta, et vallum intra <span class="corr">[eam]</span> erigitur; modicoque post intervallo murum etiam eadem regione addere parat, ut vel sine praesidio tueri se adversus Romanos possent. <span class="">section 8</span> reliquit tamen modicum praesidium, simul <span class="italics">ut</span> in perficiendo muro adiuvaret. ipse profectus cum ceteris copiis ad Galaesum flumen—quinque milia ab urbe abest—posuit castra. <span class="">section 9</span> ex his stativis regressus <span class="pagebreak" id="index.xml-pb-d30e781">[Page p.249]</span> ad inspiciendum, quod opus aliquantum opinione eius celerius creverat, spem cepit etiam arcem expugnari posse. et est non altitudine, ut cetera, tuta, sed loco <span class="corr">[plano]</span> posita et ab urbe muro tantum ac fossa divisa. <span class="corr">[cum]</span> iam machinationum omni genere <span class="">section 10</span> et operibus oppugnaretur, missum a Metaponto praesidium Romanis fecit animum, ut nocte ex inproviso opera hostium invaderent. alia disiecerunt, alia igni corruperunt. isque finis Hannibali fuit ea parte arcem oppugnandi. <span class="">section 11</span> reliqua erat in obsidione spes nec ea satis efficax, quia arcem tenentes, quae in paeneinsula posita imminet faucibus portus, mare liberum habebant, urbs contra exclusa maritimis commeatibus propiusque inopiam erant obsidentes quam obsessi. <span class="">section 12</span> Hannibal convocatis principibus Tarentinis omnes praesentis difficultates exposuit: neque arcis tam munitae expugnandae cernere viam neque in obsidione quicquam habere spei, donec mari hostes potiantur. <span class="">section 13</span> quod si naves sint, quibus commeatus invehi prohibeat, extemplo aut arce cessuros aut dedituros se hostis. <span class="">section 14</span> adsentiebantur Tarentini; ceterum ei, qui consilium adferret, opem quoque in <span class="corr">[eam]</span> rem adferendam censebant esse. <span class="">section 15</span> Punicas enim naves ex Sicilia accitas id posse facere; suas, quae sinu exiguo intus inclusae essent, cum claustra portus hostis haberet, quem ad modum inde in apertum mare evasuras? " <span class="">section 16</span> evadent" inquit Hannibal; "multa, quae inpedita natura sunt, consilio expediuntur. urbem in campo sitam habetis. planae et satis latae viae patent in omnis partis. <span class="">section 17</span> via, quae e portu per mediam urbem ad mare transmissa est, plaustris transveham naves haud magna mole. et mare nostrum erit, quo nunc hostes potiuntur; et illinc mari, hinc terra circumsedebimus arcem, immo brevi aut relictam ab hostibus aut cum ipsis hostibus capiemus." <span class="">section 18</span> haec oratio non spem modo effectus sed <span class="corr">[ingentem]</span> etiam ducis admirationem fecit. contracta extemplo undique plaustra iunctaque inter se, et machinae ad subducendas naves <span class="corr">[admotae]</span> <span class="pagebreak" id="index.xml-pb-d30e833">[Page p.250]</span> munitumque iter, quo faciliora plaustra minorque moles in transitu esset. <span class="">section 19</span> iumenta inde et homines contracti, et opus inpigre coeptum; paucosque post dies <span class="corr">[classis]</span> instructa ac parata circumvehitur arcem et ante os — ipsum <span class="corr">[portus]</span> ancoras iacit. <span class="">section 20</span> hunc statum rerum Han. nibal Tarenti relinquit regressus ipse in hiberna. ceterum defectio Tarentinorum utrum priore anno an hoc facta sit, in diversum auctores trahunt. plures propioresque aetate memoriae rerum hoc anno factam tradunt.</p><p><span class="">chapter 12</span> <span class="">section 1</span> Romae consules praetoresque usque <span class="italics">ad</span> ante diem quintum kal. <span class="">section 2</span> Maias Latinae tenuerunt. eo die perpetrato sacro in monte in suas quisque provincias proficiscuntur. religio deinde nova obiecta est ex carminibus Marcianis. <span class="">section 3</span> vates hic Marcius inlustris fuerat, et cum conquisitio priore anno ex senatus consulto talium librorum fieret, in M. Aemili praetoris urbani, qui eam rem agebat, manus venerant. <span class="">section 4</span> is protinus novo praetori Sullae tradiderat. ex huius Marcii <span class="corr">[duobus]</span> carminibus alterius post rem factam editi comprobata auctoritas eventu alteri quoque, cuius nondum tempus venerat, adferebat fidem. <span class="">section 5</span> priore carmine Cannensis praedicta clades in haec fere verba erat: "amnem, Troiugena, fuge Cannam, ne te alienigenae cogant in campo Diomedis conserere manus. <span class="">section 6</span> sed neque credes tu mihi, donec compleris sanguine campum, multaque milia occisa tua deferet amnis in pontum magnum ex terra frugifera; piscibus atque avibus ferisque, quae incolunt terras, is fuat esca caro tua. nam mihi ita Iuppiter fatus est." <span class="">section 7</span> et Diomedis Argivi campos et Cannam flumen ii, qui militaverant in iis locis, iuxta atque ipsam cladem agnoscebant. <span class="">section 8</span> tum alterum carmen recitatum, non eo tantum obscurius, quia incertiora futura praeteritis sunt, sed perplexius etiam scripturae genere. " <span class="">section 9</span> hostis, Romani, si expellere vultis, vomica quae gentium venit longe, Apollini vovendos censeo ludos, qui quotannis comiter Apollini fiant, cum populus <span class="pagebreak" id="index.xml-pb-d30e885">[Page p.251]</span> dederit ex publico partem, <span class="italics">partem</span> privati uti conferant pro se atque suis. <span class="">section 10</span> is ludis faciendis praeerit praetor is, qui ius populo plebeique dabit summum. decemviri Graeco ritu hostiis sacra faciant. hoc si recte facietis, gaudebitis semper fietque res vestra melior; nam is divus extinguet perduellis vestros, qui vestros campos pascit placide." <span class="">section 11</span> ad id carmen explanandum diem unum sumpserunt. postero die senatus consultum factum est, ut decemviri de ludis Apollini reque divina facienda inspicerent. <span class="">section 12</span> ea cum inspecta relataque ad <span class="corr">[senatum]</span> essent, censuerunt patres Apollini ludos vovendos faciendosque et, quando ludi facti essent, duodecim milia aeris praetori ad rem divinam et duas hostias <span class="corr">[maiores]</span> dandas. <span class="">section 13</span> alterum senatus consultum factum est, ut decemviri sacrum Graeco ritu facerent hisque hostiis, Apollini bove aurato et capris duabus albis auratis, Latonae bove femina aurata. <span class="">section 14</span> ludos praetor in circo maximo cum facturus esset, edixit, ut populus per eos ludos stipem Apollini, quantam commodum esset, conferret. <span class="">section 15</span> haec est origo ludorum Apollinarium victoriae, non valetudinis ergo, ut plerique rentur, votorum factorumque. populus coronatus spectavit, matronae supplicavere; vulgo apertis ianuis in propatulis epulati sunt, celeberque dies omni caerimoniarum genere fuit.</p><p><span class="">chapter 13</span> <span class="">section 1</span> cum Hannibal circa Tarentum, consules ambo in Samnio essent, sed circumsessuri Capuam viderentur, quod malum diuturnae obsidionis esse solet, iam famem Campani sentiebant, quia sementem facere prohibuerant eos Romani exercitus. <span class="">section 2</span> itaque legatos ad Hannibalem miserunt orantes, ut, priusquam consules in agros suos educerent legiones, viaeque omnes hostium praesidiis insiderentur, frumentum ex propinquis locis convehi iuberet Capuam. <span class="">section 3</span> Hannibal Hannonem ex Bruttiis cum exercitu in Campaniam transire et dare operam, ut frumenti copia fieret Campanis, iussit. <span class="">section 4</span> Hanno ex Bruttiis profectus cum exercitu vitabundus castra hostium consulesque, qui in Samnio erant, cum Benevento <span class="pagebreak" id="index.xml-pb-d30e928">[Page p.252]</span> iam adpropinquaret, tria milia passuum ab ipsa urbe loco edito castra posuit; <span class="">section 5</span> inde ex sociis circa populis, quo aestate comportatum erat, devehi frumentum in castra iussit praesidiis datis, quae commeatus eos prosequerentur. <span class="">section 6</span> Capuam inde nuntium misit, qua die in castris ad accipiendum frumentum praesto essent omni undique genere vehiculorum iumentorumque ex agris contracto. <span class="">section 7</span> id pro cetera socordia neglegentiaque a Campanis actum: paulo plus quadringenta vehicula missa et pauca praeterea iumenta. ob id castigatis ab Hannone, quod ne fames quidem, quae mutas accenderet bestias, curam eorum stimulare posset, alia prodicta dies ad frumentum maiore apparatu petendum. <span class="">section 8</span> ea omnia, sicut acta erant, cum enuntiata Beneventanis essent, legatos decem extemplo ad consules — circa Bovianum castra Romanorum erant—miserunt. <span class="">section 9</span> qui cum auditis quae ad Capuam agerentur, inter se comparassent, ut alter in Campaniam exercitum duceret, Fulvius, cui ea provincia obvenerat, profectus nocte Beneventi moenia est ingressus. <span class="">section 10</span> ex propinquo cognoscit Hannonem cum exercitus parte profectum frumentatum; per quaestorem Campanis datum frumentum; duo milia plaustrorum, inconditam inermemque aliam turbam advenisse; per tumultum ac trepidationem omnia agi, castrorumque formam et militarem ordinem inmixtis agrestibus et servis sublatum. <span class="">section 11</span> his satis compertis consul militibus edicit, signa tantum armaque in proximam noctem expedirent: castra Punica oppugnanda esse. <span class="">section 12</span> quarta vigilia profecti sarcinis omnibus impedimentisque Beneventi relictis paulo ante lucem cum ad castra pervenissent, tantum pavoris iniecerunt, ut, si in <span class="corr">[plano]</span> castra posita essent, <span class="corr">[haud]</span> dubie primo impetu capi potuerint. <span class="">section 13</span> altitudo loci et munimenta defenderunt, quae nulla ex parte adiri nisi arduo ac difficili ascensu poterant. <span class="">section 14</span> luce prima proelium ingens accensum est. nec vallum modo tutantur Poeni, sed, ut quibus locus aequior esset, deturbant nitentis <span class="pagebreak" id="index.xml-pb-d30e964">[Page p.253]</span> per ardua hostes. <span class="">chapter 14</span> <span class="">section 1</span> vincit tamen omnia pertinax virtus, et aliquot simul partibus ad vallum ac fossas perventum est, sed cum multis vulneribus ac militum pernicie. <span class="">section 2</span> itaque convocatis <span class="italics">legatis</span> tribunisque militum consul absistendum temerario incepto ait: tutius sibi videri reduci eo die exercitum Beneventum, dein postero <span class="italics">castra</span> castris hostium iungi, ne exire inde Campani neve Hanno regredi posset; <span class="">section 3</span> id quo facilius obtineatur, collegam quoque et exercitum eius se acciturum totumque eo versuros bellum. haec consilia ducis, cum iam receptui caneret, clamor militum aspernantium tam segne imperium disiecit. <span class="">section 4</span> proxima ea parte hostibus erat cohors Paeligna, cuius praefectus Vibius Accaus arreptum vexillum trans vallum hostium traiecit. <span class="">section 5</span> <span class="corr">[exsecratus]</span> inde seque et cohortem, si eius vexilli hostes potiti essent, princeps ipse per fossam vallumque in castra inrupit. <span class="">section 6</span> iamque intra vallum Paeligni pugnabant, cum altera parte Valerio Flacco tribuno militum tertiae legionis exprobrante Romanis ignaviam, <span class="">section 7</span> qui sociis captorum <span class="italics">castrorum</span> concederent decus, T. Pedanius princeps primus centurio, cum signifero signum ademisset, "iam hoc signum et hic centurio" inquit "intra vallum hostium erit: sequantur qui capi signum ab hoste prohibituri sunt." <span class="">section 8</span> manipulares sui primum transcendentem fossam, dein legio tota secuta est. iam et consul, ad conspectum transgredientium vallum mutato consilio, ab <span class="italics">resistendo</span> revocandoque ad incitandos hortandosque versus milites, ostendere, in quanto discrimine ac periculo fortissima cohors sociorum et civium legio esset. <span class="">section 9</span> itaque pro se quisque omnes per aequa atque iniqua loca, cum undique tela conicerentur, armaque et corpora hostes obicerent, pervadunt inrumpuntque. multi volnerati, etiam quos vires <span class="italics">et</span> sanguis desereret, ut intra vallum hostium caderent, nitebantur. <span class="">section 10</span> capta itaque momento temporis velut in <span class="corr">[plano]</span> sita nec permunita castra. caedes inde, non iam pugna erat omnibus intra vallum permixtis. <span class="">section 11</span> supra decem milia <span class="pagebreak" id="index.xml-pb-d30e1020">[Page p.254]</span> hostium occisa, supra septem milia capitum cum frumentatoribus Campanis omnique plaustrorum et <span class="corr">[iumentorum]</span> apparatu capta. et alia ingens praeda fuit, quam Hanno, populabundus passim cum isset, ex sociorum populi Romani agris traxerat. <span class="">section 12</span> inde deletis hostium castris Beneventum reditum, praedamque ibi ambo consules—nam et Ap. Claudius eo post paucos dies venit—vendiderunt diviseruntque. <span class="">section 13</span> et donati quorum opera castra hostium capta erant, ante alios Accaus Paelignus et T. Pedanius, princeps tertiae legionis. <span class="">section 14</span> Hanno ab Cominio Cerito quo nuntiata castrorum clades est, cum paucis frumentatoribus, quos forte secum habuerat, fugae magis quam itineris modo in Bruttios rediit. <span class="">chapter 15</span> <span class="">section 1</span> et Campani audita sua pariter sociorumque clade legatos ad Hannibalem miserunt, qui nuntiarent duos consules ad Beneventum esse, diei iter a? Capua, tantum non ad portas et muros bellum esse; ni propere subveniat, celerius Capuam quam Arpos in potestatem hostium venturam. <span class="">section 2</span> ne Tarentum quidem, non modo arcem, tanti debere esse, ut Capuam, quam Carthagini aequare sit solitus, desertam indefensamque populo Romano tradat. <span class="">section 3</span> Hannibal curae sibi fore rem Campanam pollicitus in praesentia duo milia equitum cum legatis mittit, quo praesidio agros populationibus possent prohibere.</p><p><span class="">section 4</span> Romanis interim sicut aliarum rerum, arcis Tarentinae praesidiique, quod ibi obsideretur, cura est. C. Servilius legatus, ex auctoritate patrum a P. Cornelio praetore in Etruriam ad frumentum coemendum missus, cum aliquot navibus onustis in portum Tarentinum inter hostium custodias pervenit. <span class="">section 5</span> cuius adventu, qui ante in exigua spe vocati saepe ad transitionem ab hostibus per conloquia erant, ultro ad transeundum hostis vocabant sollicitabantque. et erat satis validum praesidium traductis ad arcem Tarenti tuendam <span class="italics">a Metaponto</span> militibus. <span class="">section 6</span> itaque Metapontini extemplo metu, quo tenebantur, liberati ad Hannibalem defecere. <span class="">section 7</span> hoc idem , <span class="pagebreak" id="index.xml-pb-d30e1058">[Page p.255]</span> edem ora maris et Thurini fecerunt. movit eos non Tarentinorum magis defectio Metapontinorumque, quibus indidem ex Achaia oriundi etiam cognatione iuncti erant, quam ira in Romanos propter obsides nuper interfectos. <span class="">section 8</span> eorum amici cognatique litteras ac nuntios ad Hannonem Magonemque, qui in propinquo in Bruttiis erant, miserunt, si exercitum ad moenia admovissent, se in potestatem eorum urbem tradituros esse. M. Atinius Thuriis cum modico praesidio praeerat, <span class="">section 9</span> quem facile elici ad certamen temere ineundum rebantur posse non militum, quos perpaucos habebat, fiducia, quam iuventutis Thurinae; <span class="corr">[eam]</span> ex industria centuriaverat armaveratque ad talis casus. <span class="">section 10</span> divisis copiis inter se duces Poeni cum agrum Thurinum ingressi essent, Hanno cum peditum agmine infestis signis ire ad urbem pergit, Mago cum equitatu tectus collibus apte <span class="italics">ad</span> tegendas insidias oppositis subsistit. <span class="">section 11</span> Atinius peditum tantum agmine per exploratores comperto in aciem copias educit et fraudis intestinae et hostium insidiarum ignarus. <span class="">section 12</span> pedestre proelium fuit persegne paucis in prima acie pugnantibus Romanis, Thurinis expectantibus magis quam adiuvantibus eventum; et Carthaginiensium acies de industria pedem referebat, ut ad terga collis ab equite suo insessi hostem incautum pertraheret. <span class="">section 13</span> quo ubi est ventum, coorti cum clamore equites prope inconditam Thurinorum turbam nec satis fido animo, unde pugnabat, stantem extemplo in fugam averterunt. <span class="">section 14</span> Romani, quamquam circumventos hinc pedes, hinc eques urgebat, tamen aliquamdiu pugnam traxere. postremo et ipsi terga vertunt atque ad urbem fugiunt. <span class="">section 15</span> ibi proditores conglobati cum popularium agmen patentibus portis accepissent, ubi Romanos fusos ad urbem ferri viderunt, conclamant instare Poenum, permixtosque et hostis urbem invasuros, ni propere portas claudant. ita exclusos Romanos praebuere hosti ad caedem, Atinius tamen cum paucis receptus. <span class="">section 16</span> seditio inde paulisper tenuit cum <span class="italics">alii manendum in Romanae</span> <span class="pagebreak" id="index.xml-pb-d30e1092">[Page p.256]</span> <span class="italics">societatis</span> fide, alii cedendum fortunae et <span class="corr">[tradendam]</span> urbem victoribus censerent. ceterum, ut plerumque fortuna et consilia mala vicerunt: <span class="">section 17</span> Atinio cum suis ad mare ac naves deducto, magis quia ipsi ob <span class="corr">[imperium]</span> in se mite ac iustum consultum volebant, quam respectu Romanorum, Carthaginienses in urbem accipiunt.</p><p><span class="">section 18</span> consules a Benevento in Campanum agrum legiones ducunt non ad frumenta modo, quae iam in herbis erant, <span class="">section 19</span> corrumpenda, sed ad Capuam oppugnandam, nobilem se consulatum tam opulentae urbis excidio rati facturos, simul et ingens flagitium imperio dempturos, quod urbi tam propinquae tertium annum inpunita defectio esset. <span class="">section 20</span> ceterum ne Beneventum sine praesidio esset, et ut ad subita belli, si Hannibal, quod <span class="corr">[facturum]</span> haud dubitabant, ad opem ferendam sociis <span class="corr">[Capuam]</span> venisset, equitis vim sustinere possent, Ti. Gracchum ex Lucanis cum equitatu ac levi armatura <span class="corr">[Beneuentum]</span> venire iubent: legionibus stativisque ad obtinendas res in Lucanis aliquem praeficeret. <span class="">chapter 16</span> <span class="">section 1</span> Graccho, priusquam ex Lucanis moveret, sacrificanti triste prodigium factum est: <span class="">section 2</span> ad exta sacrificio perpetrato angues duo ex occulto adlapsi adedere iocur conspectique repente ex oculis abierunt. <span class="">section 3</span> <span class="italics">ob</span> id cum haruspicum monitu sacrificium instauraretur atque intentius exta reservarentur, iterum ac tertium tradunt <span class="italics">adlapsos</span> libatoque iocinere intactos angues abisse. <span class="">section 4</span> cum haruspices ad imperatorem id pertinere prodigium praemonuissent et ab occultis cavendum hominibus consultisque, nulla tamen providentia fatum imminens moveri potuit. <span class="">section 5</span> Flavusi Lucanus fuit caput partis eius Lucanorum—cum pars ad Hannibalem defecisset—, quae cum Romanis stabat, et iam <span class="italics">altero</span> anno in magistratu erat, ab iisdem illis creatus praetor. <span class="">section 6</span> is mutata repente voluntate locum gratiae apud Poenum quaerens neque transire ipse neque trahere ad defectionem Lucanos satis habuit, nisi imperatoris et eiusdem hospitis proditi capite ac sanguine foedus cum hostibus sanxisset. <span class="">section 7</span> ad Magonem, <span class="pagebreak" id="index.xml-pb-d30e1165">[Page p.257]</span> <span class="corr">[qui]</span> in Bruttiis praeerat, clam in colloquium venit fideque ab eo accepta, si Romanum iis imperatorem tradidisset, liberos cum suis legibus venturos in amicitiam Lucanos, deducit Poenum in locum <span class="italics">natum tegendis insidiis, quo cum</span> paucis Gracchum adducturum ait: <span class="">section 8</span> Mago ibi pedites equitesque armatos—et capere eas latebras ingentem numerum—occuleret. <span class="">section 9</span> loco satis inspecto atque undique explorato dies composita gerendae rei est. <span class="">section 10</span> Flavus ad Romanum imperatorem venit. rem se ait magnam incohasse, ad quam perficiendam ipsius Gracchi opera opus esse. omnium populorum praetoribus, qui ad Poenum in illo communi Italiae motu descissent, <span class="">section 11</span> persuasisse, ut redirent in amicitiam Romanorum, quando res quoque Romana, quae prope exitium clade Cannensi venisset, in dies melior atque auctior fieret, Hannibalis vis senesceret ac prope ad nihilum venisset. <span class="">section 12</span> veteri delicto haud inplacabilis fore Romanos: nullam umquam gentem magis exorabilem promptioremque veniae dandae fuisse. <span class="">section 13</span> quotiens rebellioni etiam maiorum suorum <span class="corr">[ignotum?]</span> haec ab sese dicta; ceterum ab ipso Graccho eadem haec audire malle eos praesentisque contingere dextram <span class="italics">et</span> id pignus fidei secum ferre. <span class="">section 14</span> locum se concilio iis dixisse a conspectu amotum haud procul castris Romanis; ibi paucis verbis transigi rem posse, ut omne nomen Lucanum in fide ac societate Romana sit. <span class="">section 15</span> Gracchus fraudem et sermoni et rei abesse ratus ac similitudine veri captus cum lictoribus ac turma equitum e castris profectus duce hospite in insidias praecipitatur. <span class="">section 16</span> hostes subito exorti, et, ne dubia proditio esset, Flavus iis se adiungit. <span class="">section 17</span> tela undique in Gracchum atque equites coniciuntur. Gracchus ex equo desilit; idem ceteros facere iubet hortaturque, ut, quod unum reliquum fortuna fecerit, id cohonestent virtute. <span class="">section 18</span> reliquum autem quid esse paucis a multitudine in valle silva ac montibus saepta circumventis praeter mortem? <span class="">section 19</span> id referre, utrum praebentes corpora pecorum modo inulti trucidentur, <span class="pagebreak" id="index.xml-pb-d30e1211">[Page p.258]</span> an toti a patiendo expectandoque eventu in <span class="corr">[impetum]</span> atque iram versi, agentes audentesque, perfusi <span class="corr">[hostium]</span> cruore, inter exspirantium inimicorum cumulata armaque et corpora cadant. <span class="">section 20</span> Lucanum proditorem ac transfugam omnes peterent; qui <span class="corr">[eam]</span> victimam prae se ad inferos misisset, eum decus eximium, egregium solacium suae morti inventurum. <span class="">section 21</span> inter haec dicta paludamento circa laevum brachium intorto—nam ne scuta quidem secum extulerant—in hostis impetum fecit. maior quam pro numero hominum editur pugna: <span class="">section 22</span> iaculis maxime aperta corpora Romanorum, et cum undique ex altioribus locis in cavam vallem coniectus esset, transfiguntur. <span class="">section 23</span> Gracchum iam nudatum praesidio vivum capere Poeni nituntur; ceterum conspicatus Lucanum hospitem inter hostis, adeo infestus confertos invasit, ut parci ei sine multorum pernicie non posset. <span class="">section 24</span> exanimem eum Mago extemplo ad Hannibalem misit ponique cum captis simul fascibus ante tribunal imperatoris iussit. <span class="">section 25</span> <span class="italics">si</span> haec vera fama est, Gracchus in Lucanis ad campos, qui Veteres vocantur, periit. <span class="">chapter 17</span> <span class="">section 1</span> sunt qui in agro Beneventano prope Calorem fluvium contendant a castris cum lictoribus ac tribus servis lavandi causa progressum, <span class="">section 2</span> cum forte inter salicta innata ripis laterent hostes, nudum atque inermem saxisque, quae volvit amnis, propugnantem interfectum. <span class="">section 3</span> sunt qui haruspicum monitu quingentos passus a castris progressum, uti loco puro ea quae ante dicta prodigia sunt procuraret, ab insidentibus forte locum duabus turmis Numidarum circumventum scribant. adeo nec locus nec ratio mortis in viro tam claro et insigni constat. funeris quoque Gracchi varia est fama. <span class="">section 4</span> alii in castris Romanis sepultum ab suis, alii ab Hannibale—et ea vulgatior fama est—tradunt in vestibulo Punicorum castrorum rogum extructum esse, <span class="">section 5</span> armatum exercitum decucurrisse cum tripudiis Hispanorum motibusque armorum et corporum suae cuique genti adsuetis, ipso Hannibale omni rerum verborumque honore exequias <span class="pagebreak" id="index.xml-pb-d30e1261">[Page p.259]</span> celebrante. haec tradunt, qui in Lucanis rei gestae auctores sunt. <span class="">section 6</span> si illis, qui ad Calorem fluvium interfectum memorant, credere velis, capitis tantum Gracchi hostes potiti sunt; <span class="">section 7</span> eo delato ad Hannibalem, missus ab eo confestim Carthalo, qui in castra Romana ad Cn. Cornelium quaestorem deferret. is funus imperatoris in castris celebrantibus cum exercitu Beneventanis fecit.</p><p><span class="">chapter 18</span> <span class="">section 1</span> consules agrum Campanum ingressi cum passim popularentur, eruptione oppidanorum et Magonis cum equitatu territi et trepidi ad signa milites palatos passim revocarunt et vixdum instructa acie fusi supra mille et quingentos milites amiserunt. <span class="">section 2</span> inde ingens ferocia superbae suopte ingenio genti crevit, multisque proeliis lacessebant Romanos; sed intentiores ad cavendum consules una pugna fecerat incaute atque inconsulte inita. <span class="">section 3</span> restituit tamen his animos et illis minuit audaciam parva una res; sed in bello nihil tam leve est, quod non magnae interdum rei momentum faciat. <span class="">section 4</span> T. Quinctio Crispino Badius Campanus hospes erat, perfamiliari hospitio iunctus. creverat consuetudo, quod aeger Romae apud Crispinum Badius ante defectionem Campanam liberaliter comiterque curatus fuerat. <span class="">section 5</span> is tum Badius progressus ante stationes, quae pro porta stabant, vocari Crispinum iussit. quod ubi est Crispino nuntiatum, ratus conloquium amicum ac familiare quaeri, manente memoria etiam in discidio publicorum foederum privati iuris, paulum a ceteris processit. <span class="">section 6</span> postquam in conspectum venere, "provoco te" inquit "ad pugnam, Crispine," Badius; "conscendamus equos summotisque allis, uter bello melior sit, decernamus." <span class="">section 7</span> ad ea Crispinus nec sibi nec illi ait hostes deesse, in quibus virtutem ostendant: se, etiamsi in acie occurrerit, declinaturum, ne hospitali caede dextram violet; <span class="">section 8</span> conversusque abibat. enimvero ferocius tum Campanus increpare mollitiam ignaviamque et se digna probra <span class="italics">in</span> insontem iacere, hospitalem hostem <span class="pagebreak" id="index.xml-pb-d30e1292">[Page p.260]</span> appellans simulantemque parcere, cui sciat parem se non esse. <span class="">section 9</span> si parum publicis foederibus ruptis dirempta simul et privata iura esse putet, Badium Campanum T. Quinctio Crispino Romano palam duobus exercitibus audientibus renuntiare hospitium. <span class="">section 10</span> nihil sibi cum eo consociatum, nihil foederatum hosti cum hoste, cuius patriam ac penates publicos privatosque oppugnatum venisset. <span class="">section 11</span> si vir esset, congrederetur. diu cunctantem Crispinum perpulere turmales, ne inpune insultare Campanum pateretur; <span class="">section 12</span> itaque tantum moratus, dum imperatores consuleret, permitterentne sibi extra ordinem in provocantem hostem pugnare, permissu eorum arma cepit equumque conscendit et Badium nomine compellans ad pugnam evocavit. <span class="">section 13</span> nulla mora a Campano facta est; infestis equis concurrerunt. Crispinus supra scutum sinistrum umerum Badio hasta transfixit superque delapsum cum vulnere ex equo desiluit, ut pedes iacenter conficeret. <span class="">section 14</span> Badius, priusquam opprimeretur, parma atque equo relicto ad suos aufugit; <span class="">section 15</span> Crispinus equum armaque capta et cruentam cuspidem insignis spoliis ostentans cum magna laude et gratulatione militum ad consules est deductus laudatusque ibi magnifice et donis donatus.</p><p><span class="">chapter 19</span> <span class="">section 1</span> Hannibal ex agro Beneventano castra ad Capuam cum movisset, tertio post die quam venit copias in aciem eduxit haudquaquam dubius, <span class="">section 2</span> quod Campanis absente se paucos ante dies secunda fuisset pugna,! quin multo minus se suumque totiens victorem exercitum sustinere Romani possent. <span class="">section 3</span> ceterum postquam pugnari coeptum est, equitum maxime incursu, cum iaculis obrueretur, laborabat Romana acies, donec signum equitibus datum est, ut in hostem admitterent equos. <span class="">section 4</span> ita equestre proelium erat, cum procul visus Sempronianus exercitus, cui Cn. Cornelius quaestor praeerat, utrique parti parem metum praebuit, ne hostes novi adventarent. <span class="">section 5</span> velut ex composite utrimque signum receptui datum, reductique in castra prope aequo Marte <span class="pagebreak" id="index.xml-pb-d30e1325">[Page p.261]</span> discesserunt; plures tamen ab Romanis primo incursu equitum ceciderunt. <span class="">section 6</span> inde consules, ut averterent a Capua Hannibalem, nocte, quae secuta est, diversi, Fulvius in agrum Cumanum, Claudius in Lucanos abit. <span class="">section 7</span> postero die cum vacua castra Romanorum esse nuntiatum Hannibali esset et duobus agminibus diversos abisse, incertus primo, utrum sequeretur, Appium institit sequi. <span class="">section 8</span> ille circumducto hoste, qua voluit, alio itinere ad Capuam redit.</p><p><span class="">section 9</span> Hannibali alia in his locis bene gerendae rei fortuna oblata est. M. Centenius fuit cognomine Paenula, insignis inter primi pili centuriones et magnitudine corporis et animo. <span class="">section 10</span> is perfunctus militia per P. Cornelium Sullam praetorem in senatum introductus petit a patribus, uti sibi quinque milia militum darentur: se peritum <span class="">section 11</span> et hostis et regionum brevi operae pretium facturum et, quibus artibus ad id locorum nostri et duces et exercitus capti forent, iis adversus inventorem usurum. <span class="">section 12</span> id non promissum magis stolide quam stolide creditum, tamquam eaedem militares et imperatoriae artes essent. <span class="">section 13</span> data pro quinque octo milia militum, pars dimidia cives, pars socii. et ipse aliquantum voluntariorum in itinere ex agris concivit ac prope <span class="corr">[duplicato]</span> exercitu in Lucanos pervenit, ubi Hannibal nequiquam secutus Claudium substiterat. <span class="">section 14</span> <span class="corr">[haud]</span> dubia res erat, quippe inter Hannibalem ducem et centurionem, exercitusque alterum vincendo veteranum, alterum novum totum, magna ex parte etiam tumultuarium ac semermem. <span class="">section 15</span> ut conspecta inter se agmina sunt et neutra pars detrectavit pugnam, extemplo instructae acies. pugnatum tamen, ut in nulla pari re, <span class="italics">diu:</span> duas amplius horas <span class="italics">constitit pugna spe</span> concitante, donec dux stetit, Romanam aciem. <span class="">section 16</span> postquam is non pro vetere fama solum, sed etiam metu futuri dedecoris, si sua temeritate contractae cladi superesset, obiectans se hostium telis cecidit, fusa extemplo est Romana acies. <span class="">section 17</span> sed adeo ne fugae quidem iter patuit <span class="pagebreak" id="index.xml-pb-d30e1373">[Page p.262]</span> omnibus viis ab equite insessis, ut ex tanta multitudine vix mille evaserint, ceteri passim alii alia peste absumpti sint.</p><p><span class="">chapter 20</span> <span class="">section 1</span> Capua a consulibus iterum summa vi obsideri coepta est, quaeque in eam rem opus erant comportabantur parabanturque. <span class="">section 2</span> Casilinum frumentum convectum; ad Volturni ostium, ubi nunc urbs est, castellum communitum <span class="italics">in eoque et Puteolis—triennio</span> ante Fabius Maximus munierat—praesidium impositum, ut mare proximum <span class="">section 3</span> et flumen in potestate <span class="italics">essent.</span> in ea duo maritima castella frumentum, quod ex Sardinia nuper missum erat quodque M. Iunius praetor ex Etruria eoemerat, ab Ostia convectum est, ut exercitui per hiemem copia esset. <span class="">section 4</span> ceterum super eam cladem, quae in Lucanis accepta erat, volonum quoque exercitus, qui vivo Graccho summa fide stipendia fecerat, velut exauctoratus morte ducis ab signis discessit.</p><p><span class="">section 5</span> Hannibal non Capuam neglectam neque in tanto discrimine desertos volebat socios; sed prospero ex temeritate unius Romani ducis successu in alterius ducis exercitusque opprimendi occasionem imminebat. <span class="">section 6</span> <span class="corr">[Cn.]</span> Fulvium praetorem Apuli legati nuntiabant primo, dum urbes quasdam Apulorum, quae ad Hannibalem descivissent, oppugnaret, intentius rem egisse; postea nimio successu et ipsum et milites praeda impletos in tantam licentiam socordiamque effusos, ut nulla disciplina militiae esset. <span class="">section 7</span> cum saepe alias, tum paucis diebus ante expertus, qualis sub inscio duce exercitus esset, in Apuliam castra movit. <span class="">chapter 21</span> <span class="">section 1</span> circa Herdoneam Romanae legiones et praetor Fulvius erat. quo ubi allatum est hostis adventare, prope est factum, ut iniussu praetoris signis convulsis in aciem exirent. nec res magis ulla tenuit quam spes haud dubia suo id arbitrio, ubi vellent, facturos. <span class="">section 2</span> nocte insequenti Hannibal, cum tumultuatum in castris et plerosque ferociter, signum ut daret, institisse duci ad arma vocantis sciret, <span class="corr">[haud]</span> dubius prosperae pugnae occasionem dari, <span class="">section 3</span> tria milia <span class="pagebreak" id="index.xml-pb-d30e1423">[Page p.263]</span> expeditorum militum in villis circa vepribusque et silvis disponit, <span class="">section 4</span> qui signo dato simul omnes e latebris existerent, et Magonem ac duo ferme milia equitum, qua fugam inclinaturam credebat, omnia itinera insidere iubet. his nocte praeparatis prima luce in aciem copias educit. <span class="">section 5</span> nec Fulvius est cunctatus, non tam sua ulla spe quam militum impetu fortuito tractus. itaque eadem teneritate, qua processum in aciem est, instruitur ipsa acies ad libidinem militum forte procurrentium consistentiumque, quo loco ipsorum tulisset animus, deinde per libidinem aut metum deserentium locum. <span class="">section 6</span> prima legio et sinistra ala in primo instructae, et in longitudinem porrecta acies. <span class="">section 7</span> clamantibus tribunis nihil introrsus roboris ac virium esse et, quacumque impetum fecissent hostis, perrupturos, nihil, quod salutare esset, non modo ad animum sed ne ad aures quidem admittebat. <span class="">section 8</span> et Hannibal haudquaquam similis dux neque simili exercitu neque ita instructo aderat. ergo ne clamorem quidem atque impetum primum eorum Romani sustinuere. <span class="">section 9</span> dux, stultitia et temeritate Centenio par, animo haudquaquam comparandus, ubi rem inclinatam ac trepidantis suos videt, equo arrepto cum ducentis ferme equitibus effugit; <span class="">section 10</span> cetera a fronte pulsa, <span class="italics">inde a</span> tergo atque alis circumventa acies eo usque est caesa, ut ex duodeviginti milibus hominum duo milia <span class="corr">[haud]</span> amplius evaserint. castris hostes potiti sunt.</p><p><span class="">chapter 22</span> <span class="">section 1</span> hae clades super aliam alia Romam cum essent nuntiatae, ingens quidem et luctus et pavor civitatem cepit; sed tamen, quia consules, ubi summa rerum esset, ad id locorum prospere rem gererent, minus his cladibus commovebantur. <span class="">section 2</span> legatos ad consules mittunt C. Laetorium M. Metilium, <span class="">section 3</span> qui nuntiarent, ut reliquias duorum exercituum cum cura colligerent darentque operam, ne per metum ac desperationem hosti se dederent, id quod post Cannensem accidisset cladem, et ut desertores de exercitu volonum conquirerent. <span class="">section 4</span> idem negotii P. Cornelio datum, cui et dilectus <span class="pagebreak" id="index.xml-pb-d30e1463">[Page p.264]</span> mandatus erat, isque per fora conciliabulaque edixit, ut conquisitio volonum fieret iique ad signa reducerentur. haec omnia intentissima cura acta.</p><p>Ap. Claudius consul D. Iunio ad ostium Vulturni, <span class="">section 5</span> M. Aurelio Cotta Puteolis praeposito, qui, ut quaeque naves ex Etruria ac Sardinia accessissent, extemplo in castra mitterent frumentum, <span class="">section 6</span> ipse ad Capuam regressus Q. Fulvium collegam invenit Casilino omnia deportantem molientemque ad oppugnandam Capuam. tum ambo circumsederunt urbem <span class="">section 7</span> et Claudium Neronem praetorem ab Suessula ex Claudianis castris exciverunt. <span class="">section 8</span> is quoque modico ibi praesidio ad tenendum locum relicto ceteris omnibus copiis ad Capuam descendit. ita tria praetoria circa Capuam erecta; tres exercitus diversis partibus opus adgressi fossa valloque circumdare urbem parant et castella excitant modicis intervallis multisque simul locis cum prohibentibus opera Campanis eo eventu pugnant, <span class="">section 9</span> ut postremo portis muroque se contineret Campanus. <span class="">section 10</span> prius tamen, quam haec continuarentur opera, legati ad Hannibalem missi, qui quererentur desertam ab eo Capuam ac prope redditam Romanis obtestarenturque, ut tunc <span class="corr">[saltem]</span> opem non circumsessis modo sed etiam circumvallatis ferret. <span class="">section 11</span> consulibus litterae a P. Cornelio praetore missae, ut, priusquam clauderent Capuam operibus, potestatem Campanis facerent, ut, qui eorum vellent, exirent a Capua suasque res secum inde ferrent. <span class="">section 12</span> liberos fore suaque omnia habituros qui ante idus Martias exissent; post eam diem quique exissent quique ibi mansissent, hostium futuros numero. <span class="">section 13</span> ea pronuntiata Campanis atque ita spreta, ut ultro contumelias dicerent minarenturque. <span class="">section 14</span> Hannibal ab Herdonea Tarentum duxerat legiones spe aut vi aut dolo arcis Tarentinae potiundae; quod ubi parum processit, ad Brundisium flexit iter prodi id oppidum ratus. <span class="">section 15</span> ibi quoque cum frustra tereret tempus, legati Campani ad <span class="corr">[eum]</span> venerunt querentes simul orantesque. quibus <span class="pagebreak" id="index.xml-pb-d30e1503">[Page p.265]</span> <span class="corr">[Hannibal]</span> magnifice respondit et antea se solvisse obsidionem et nunc adventum suum consules non laturos. <span class="">section 16</span> cum hac spe dimissi legati vix regredi Capuam iam duplici fossa valloque cinctam potuerunt.</p><p><span class="">chapter 23</span> <span class="">section 1</span> cum maxume Capua circumvallaretur, Syracusarum oppugnatio ad finem venit, praeterquam vi ac virtute ducis exercitusque, intestina etiam proditione adiuta. <span class="">section 2</span> namque Marcellus initio veris incertus, utrum Agrigentum ad Himilconem et Hippocraten verteret bellum, <span class="">section 3</span> an obsidione Syracusas premeret, quamquam nec vi capi videbat posse inexpugnabilem terrestri ac maritimo situ urbem nec fame, ut quam prope liberi a Carthagine commeatus alerent, <span class="">section 4</span> tamen, ne quid inexpertum relinqueret, transfugas Syracusanos—erant autem apud Romanos aliqui nobilissimi viri inter defectionem ab Romanis, quia ab novis consiliis abhorrebant, pulsi—conloquiis suae partis temptare hominum animos iussit et fidem dare, si traditae forent Syracusae, liberos eos ac suis legibus victuros esse. <span class="">section 5</span> non erat conloquii copia, quia multorum animi suspecti omnium curam oculosque converterant, ne quid falleret tale admissum. <span class="">section 6</span> servus unus exulum pro transfuga intromissus in urbem conventis paucis initium conloquendi de tali re fecit. deinde in  piscatoria quidam nave retibus operti circumvectique ita ad castra Romana conlocutique cum transfugis, et iidem saepius eodem modo et alii atque alii. postremo ad octoginta facti. <span class="">section 7</span> et cum iam composita omnia ad proditionem essent, indicio delato ad Epicyden per Attalum quendam, indignantem sibi rem creditam non esse, necati omnes cum cruciatu sunt. <span class="">section 8</span> alia subinde spes postquam haec vana evaserat, excepit. Damippus quidam Lacedaemonius, missus ab Syracusis ad Philippum regem, captus ab Romanis navibus erat. <span class="">section 9</span> huius utique redimendi et Epicydae cura erat ingens, nec abnuit Marcellus, iam tum Aetolorum, quibus socii Lacedaemonii erant, amicitiam <span class="pagebreak" id="index.xml-pb-d30e1539">[Page p.266]</span> adfectantibus Romanis. <span class="">section 10</span> ad conloquium de redemptione eius missis medius maxime atque utrisque opportunus locus ad portum Trogilorum propter turrim, quam vocant Galeagram, est visus. <span class="">section 11</span> quo cum saepius conmearent, unus ex Romanis ex propinquo murum contemplans, numerando lapides aestimandoque ipse secum, quid in fronte paterent singuli, <span class="">section 12</span> altitudinem muri, quantum proxime coniectura poterat, permensus humilioremque aliquanto pristina opinione sua et ceterorum omnium ratus esse et vel mediocribus scalis superabilem, ad Marcellum rem defert. <span class="">section 13</span> haud spernenda visa. sed cum adiri locus, quia ob id ipsum intentius custodiebatur, non posset, occasio quaerebatur; <span class="">section 14</span> quam obtulit transfuga nuntians diem festum Dianae per triduum agi, et quia alia in obsidione desint, vino largius epulas celebrari et ab Epicyde praebito universae plebei et per tribus a principibus diviso. <span class="">section 15</span> id ubi accepit Marcellus, cum paucis tribunorum militum conlocutus electisque per eos ad rem tantam agenda audendamque idoneis centurionibus militibusque et scalis in occulto comparatis, ceteris signum dari iubet, ut mature corpora curarent quietique darent: nocte in expeditionem eundum esse. <span class="">section 16</span> inde ubi id temporis visum, quo <span class="italics">de</span> die epulatis iam vini satias principiumque somni esset, signi unius milites ferre scalas iussit; et ad mille fere armati tenui agmine per silentium eo deducti. <span class="">section 17</span> ubi sine strepitu ac tumultu primi evaserunt in murum, secuti ordine alii, cum priorum audacia dubiis etiam animum faceret. <span class="">chapter 24</span> <span class="">section 1</span> iam mille armatorum <span class="italics">muri</span> ceperant partem, cum ceterae admotae <span class="italics">sunt copiae</span> pluribusque scalis in murum evadebant signo ab Hexapylo dato, <span class="">section 2</span> quo per ingentem solitudinem erat perventum, quia magna pars in turribus epulati aut sopiti vino erant aut semigraves potabant paucos tamen eorum <span class="italics">inproviso</span> oppresses in cubilibus interfecerunt. <span class="">section 3</span> prope Hexapylon est portula; <span class="italics">ea</span> magna vi refringi coepta et e muro ex composito tuba datum <span class="pagebreak" id="index.xml-pb-d30e1583">[Page p.267]</span> <span class="corr">[signum]</span> erat et iam undique non furtim, sed vi aperte gerebatur res. <span class="">section 4</span> quippe ad Epipolas, frequentem custodiis locum, perventum erat, terrendique magis hostes erant quam fallendi, sicut territi sunt. <span class="">section 5</span> nam simulac tubarum est auditus cantus clamorque tenentium muros partemque urbis, omnia teneri custodes <span class="italics">rati</span> alii per <span class="corr">[murum]</span> fugere, alii salire de muro praecipitarique turba paventium. <span class="">section 6</span> magna pars tamen ignara tanti mali erat et gravatis omnibus vino somnoque et in vastae magnitudinis urbe partium sensu non satis pertinente in omnia. <span class="">section 7</span> sub lucem Hexapylo effracto Marcellus omnibus copiis urbem ingressus excitavit convertitque omnes ad arma capienda opemque, si quam possent, iam captae prope urbi ferendam. <span class="">section 8</span> Epicydes ab Insula, quam ipsi Nason vocant, citato profectus agmine, <span class="corr">[haud]</span> dubius, quin paucos per neglegentiam custodum transgressos murum expulsurus foret, <span class="">section 9</span> occurrentibus pavidis, tumultum augere eos dictitans et maiora ac terribiliora vero adferre, postquam conspexit omnia circa Epipolas armis conpleta, lacessito tantum hoste paucis missilibus retro in Achradinam agmen convertit, <span class="">section 10</span> non tam vim multitudinemque hostium metuens, quam ne qua intestina fraus per occasionem oreretur clausasque inter tumultum Achradinae atque Insulae inveniret portas. <span class="">section 11</span> Marcellus ut moenia ingressus ex superioribus locis urbem omnium ferme illa tempestate pulcherrimam subiectam oculis vidit, inlacrimasse dicitur partim gaudio tantae perpetratae rei, partim vetusta gloria urbis. <span class="">section 12</span> Atheniensium classes demersae et duo ingentes exercitus cum duobus clarissimis ducibus deleti occurrebant et tot bella cum Carthaginiensibus tanto cum discrimine gesta, <span class="">section 13</span> tot tam opulenti tyranni regesque, praeter ceteros Hiero cum recentissimae memoriae rex, tum ante omnia, quae virtus ei fortunaque sua dederat, beneficiis in populum Romanum insignis. <span class="">section 14</span> ea cum universa occurrerent animo subiretque cogitatio, iam <span class="pagebreak" id="index.xml-pb-d30e1630">[Page p.268]</span> illa momento horae arsura omnia et ad cineres reditura, priusquam signa Achradinam admoveret, <span class="">section 15</span> praemittit Syracusanos, qui intra praesidia Romana, <span class="corr">[ut]</span> ante dictum est, fuerant, ut adloquio leni inpellerent hostis ad dedendam urbem.</p><p><span class="">chapter 25</span> <span class="">section 1</span> tenebant Achradinae portas murosque maxume transfugae, quibus nulla erat per condiciones veniae spes; ei nec adire muros nec adloqui quemquam passi. <span class="">section 2</span> itaque Marcellus postquam id inceptum inritum fuit, ad Euryalum signa referri iussit. tumulus est in extrema parte urbis aversus a mari viaeque <span class="corr">[imminens]</span> ferenti in agros mediterraneaque insulae, percommode situs ad commeatus excipiendos. <span class="">section 3</span> praeerat huic arci Philodemus Argius ab Epicyde impositus; ad quem missus a Marcello Sosis, unus ex interfectoribus tyranni cum longo sermone habito dilatus per <span class="corr">[frustrationem]</span> esset, rettulit Marcello tempus eum ad deliberandum sumpsisse. <span class="">section 4</span> cum is diem de die differret, dum Hippocrates atque Himilco admoverent castra legionesque, haud dubius, si in arcem accepisset eos, deleri Romanum exercitum inclusum muris posse Marcellus, <span class="">section 5</span> ut Euryalum neque tradi neque capi vidit posse, inter Neapolim et Tycham—nomina ea partium urbis et instar urbium sunt—posuit castra timens, ne, si frequentia intrasset loca, contineri ab discursu miles avidus praedae non posset. <span class="">section 6</span> legati eo ab Tycha et Neapoli cum infulis et velamentis venerunt precantes, ut a caedibus et ab incendiis parceretur. <span class="">section 7</span> de quorum precibus quam postulatis magis consilio habito Marcellus ex omnium sententia edixit militibus, ne quis liberum corpus violaret: <span class="">section 8</span> cetera praedae futura. castra testis parietum pro muro saepta; portis <span class="corr">[regione]</span> platearum patentibus stationes praesidiaque disposuit, ne quis in discursu militum impetus in castra fieri posset. <span class="">section 9</span> inde signo dato milites discurrerunt; refractisque foribus cum omnia terrore ac tumultu streperent, a caedibus tamen temperatum est; rapinis nullus ante <span class="pagebreak" id="index.xml-pb-d30e1683">[Page p.269]</span> <span class="corr">[modus]</span> fuit, quam omnia diuturna felicitate cumulata bona egesserunt. <span class="">section 10</span> inter haec et Philodemus, cum spes ,uxilii nulla esset, fide accepta, ut inviolatus ad Epicyden rediret, deducto praesidio tradidit tumulum <span class="corr">[Romanis.]</span> <span class="">section 11</span> aversis omnibus ad tumultum ex parte captae urbis Bomilcar noctem eam nactus, qua propter ,vi tempestatis stare ad ancoram in salo Romana classis non posset, <span class="">section 12</span> cum triginta quinque navibus ex portu Syracusano profectus libero mari vela in altum dedit quinque et quinquaginta navibus Epicydae et Syracusanis relictis; <span class="">section 13</span> edoctisque Carthaginiensibus, in quanto res Syracusana discrimine esset, cum centum navibus post paucos dies redit, multis, ut fama est, donis ex Hieronis gaza ab Epicyde donatus.</p><p><span class="">chapter 26</span> <span class="">section 1</span> Marcellus Euryalo recepto praesidioque addito una cura erat liber, ne qua ab tergo vis hostium in arcem accepta inclusos inpeditosque moenibus suos turbaret. <span class="">section 2</span> Achradinam inde trinis castris per idonea dispositis loca spe ad inopiam omnium rerum inclusos redacturum circumsedit. <span class="">section 3</span> cum per aliquot dies quietae stationes utrimque fuissent, repente adventus Hippocratis et Himilconis, ut ultro undique oppugnarentur Romani, fecit. <span class="">section 4</span> nam et Hippocrates castris ad magnum portum communitis signoque iis dato, qui Achradinam tenebant, castra vetera Romanorum adortus est, quibus Crispinus praeerat, et Epicydes eruptionem in stationes Marcelli fecit, et classis Punica litori, quod inter urbem et castra Romana erat, adpulsa est, ne quid praesidii Crispino submitti a Marcello posset. <span class="">section 5</span> tumultum tamen maiorem hostes praebuerunt quam <span class="corr">[certamen;]</span> nam et Crispinus Hippocraten non reppulit tantum munimentis, sed insecutus etiam est trepide fugientem, et Epicyden Marcellus in urbem compulit. <span class="">section 6</span> satisque iam etiam in posterum videbatur provisum, ne quid ab repentinis eorum excursionibus periculi foret. accessit et ab pestilentia commune malum, <span class="">section 7</span> quod facile utrorumque <span class="pagebreak" id="index.xml-pb-d30e1732">[Page p.270]</span> animos averteret a belli consiliis. nam tempore <span class="corr">[autumni]</span> et locis natura gravibus, multo tamen magis extra urbem quam in urbe, intoleranda vis aestus per utraque castra omnium ferme corpora movit. <span class="">section 8</span> ac primo temporis ac loci vitio et aegri erant et moriebantur. postea curatio ipsa et contactus aegrorum volgabat morbos, ut aut neglecti desertique, qui incidissent, morerentur, aut adsidentis curantisque eadem vi <span class="corr">[morbi]</span> repletos secum traherent cotidianaque funera <span class="">section 9</span> et morse ob oculos esset et undique dies noctesque <span class="corr">[ploratus]</span> audirentur. <span class="">section 10</span> postremo ita adsuetudine mali efferaverant: animos, ut non modo lacrimis iustoque conploratu. prosequerentur mortuos, sed ne efferrent quidem aut sepelirent, iacerentque strata exanima corpora in conspectu similem mortem expectantium mortuique aegros, aegri validos cum metu, <span class="">section 11</span> tum tabe ac pestifero odore corporum conficerent. et ut ferro potius morerentur, quidam invadebant soli hostium stationes. <span class="">section 12</span> multo tamen vis maior pestis Poenorum castra quam Romana adorta <span class="italics">erat, nam Romani</span> diu circumsedendo Syracusas caelo aquisque adsuerant magis. <span class="">section 13</span> ex hostium exercitu Siculi, ut primum videre ex gravitate loci volgari morbos, in suas quisque propinquas urbes dilapsi sunt; et. <span class="">section 14</span> Carthaginienses quibus nusquam receptus erat, <span class="corr">[cum]</span> ipsis ducibus Hippocrate atque Himilcone ad internecionem omnes perierunt. <span class="">section 15</span> Marcellus, ut tanta vis ingruebat mali, traduxerat in urbem suos infirmaque corpora tecta et umbrae recreaverant. multi tamen ex Romano exercitu eadem peste absumpti sunt.</p><p><span class="">chapter 27</span> <span class="">section 1</span> deleto terrestri Punico exercitu Siculi, qui Hippocratis milites fuerant, ** <span class="italics">occupaverant,</span> <span class="corr">[haud]</span> magna oppida, ceterum et situ et munimentis tuta; tria milia alterum ab Syracusis, alterum quindecim abest. eo et commeatus e civitatibus suis comportabant et auxilia accersebant. <span class="">section 2</span> interea Bomilcar iterum cum classe profectus Carthaginem ita exposita fortuna sociorum, ut spem faceret non ipsis modo salutarem. <span class="pagebreak" id="index.xml-pb-d30e1797">[Page p.271]</span> opem ferri posse, sed Romanos quoque in capta quodam <span class="corr">[modo]</span> urbe capi, <span class="">section 3</span> perpulit, ut onerarias naves quam <span class="corr">[plurimas]</span> omni copia rerum onustas secum mitterent <span class="corr">[classemque]</span> suam augerent. <span class="">section 4</span> igitur centum triginta navibus longis, septingentis onerariis profectus a <span class="corr">[Carthagine]</span> satis prosperos ventos ad traiciendum in <span class="corr">[Siciliam]</span> habuit. sed iidem venti superare eum Pachynum prohibebant. <span class="">section 5</span> Bomilcaris adventus fama primo, dein praeter spem mora cum gaudium et metum in vicem Romanis Syracusanisque praebuisset, <span class="">section 6</span> Epicydes metuens, ne, si pergerent iidem, qui tum tenebant, ab ortu solis flare per dies plures venti, <span class="">section 7</span> classis Punica Africam repeteret, tradita Achradina mercennariorum <span class="corr">[militum]</span> ducibus ad Bomilcarem navigat. <span class="">section 8</span> classem in statione versa in Africam habentem atque timentem navale proelium, non tam quod impar viribus aut numero navium esset—quippe etiam plures habebat—, quam quod venti aptiores Romanae quam suae classi flarent, perpulit tamen, ut fortunam navalis certaminis experiri vellet. <span class="">section 9</span> et Marcellus, cum et Siculum exercitum ex tota insula conciri videret et cum ingenti commeatu classem Punicam adventare, ne simul terra marique inclusus urbe hostium urgeretur, quamquam impar numero navium erat, prohibere aditu Syracusarum Bomilcarem constituit. <span class="">section 10</span> duae classes infestae circa promunturium Pachynum stabant, ubi prima tranquillitas maris in altum evexisset, concursurae. <span class="">section 11</span> itaque cadente iam Euro, qui per dies aliquot saevierat, prior Bomilcar movit, cuius primo classis petere altum visa est, quo facilius superaret promunturium. <span class="">section 12</span> ceterum postquam tendere ad se Romanas naves vidit, incertum, qua subita territus re, Bomilcar vela in altum dedit missisque nuntiis Heracleam, qui onerarias retro inde Africam repetere iuberent, ipse Siciliam praetervectus Tarentum petit. <span class="">section 13</span> Epicydes a tanta repente destitutus spe, ne <span class="italics">in</span> obsidionem magna ex parte captae urbis rediret, Agrigentum navigat, <span class="pagebreak" id="index.xml-pb-d30e1863">[Page p.272]</span> expectaturus—magis eventum quam inde <span class="corr">[quicquam]</span> moturus.</p><p><span class="">chapter 28</span> <span class="">section 1</span> quae ubi in castra Siculorum <span class="corr">[sunt]</span> nuntiata, Epicyden Syracusis excessisse, a Carthaginiensibus relictam insulam et prope iterum <span class="corr">[traditam]</span> 2 Romanis, <span class="">section 2</span> legatos de condicionibus dedendae urbi explorata prius per conloquia voluntate eorum, <span class="corr">[qui]</span> obsidebantur, ad Marcellum mittunt. <span class="">section 3</span> cum haud <span class="corr">[ferme]</span> discreparet, quin, quae ubique regum fuissent, Romanorum essent, Siculis cetera cum libertate ac legibus suis servarentur, evocatis ad conloquium iis, <span class="corr">[quibus]</span> ab Epicyde creditae res erant, <span class="">section 4</span> missos se simul ad Marcellum, simul ad eos ab exercitu Siculorum <span class="corr">[aiunt]</span> ut una omnium, qui obsiderentur quique extra obsidionem fuissent, fortuna esset, neve alteri proprie sibi paciscerentur quicquam. <span class="">section 5</span> recepti deinde ab is, ut necessarios hospitesque adloquerentur, expositis, quae pacta iam cum Marcello haberent, oblata spe salutis perpulere eos, ut secum praefectos Epicydis Polyclitum et Philistionem et Epicyden, cui Sindon cognomen erat, adgrederentur. <span class="">section 6</span> interfectis iis et multitudine ad contionem vocata, inopiam quaeque ipsi inter se fremere occulti soliti erant conquesti, quamquam tot mala urgerent, negarunt fortunam accusandam esse, quod in ipsorum esset potestate, quamdiu ea paterentur. <span class="">section 7</span> Romanis causam oppugnandi Syracusas fuisse caritatem Syracusanorum, non odium; nam ut occupatas res ab satellitibus Hannibalis, deinde Hieronymi, Hippocrate atque Epicyde, audierint, tum bellum movisse et obsidere urbem coepisse, ut crudelis tyrannos eius, non ut ipsam urbem expugnarent. <span class="">section 8</span> Hippocrate vero interemptoEpicyde intercluso ab Syracusis et praefectis eius occisis, Carthaginiensibus omni possessione <span class="corr">[Siciliae]</span> terra marique pulsis — quam superesse causam Romanis, cur non perinde ac si Hiero ipse viveret, unicus Romanae amicitiae cultor, incolumis Syracusas esse velint? <span class="">section 9</span> itaque nec urbi <span class="pagebreak" id="index.xml-pb-d30e1938">[Page p.273]</span> <span class="italics">Qec</span> hominibus <span class="corr">[aliud]</span> periculum quam ab semet ipsis ese, si occasionem reconciliandi se Romanis <span class="corr">[praetermisissent;]</span> <span class="corr">[eam]</span> autem, qualis illo momento horae sit, nullam deinde fore, si simul liberatas ab impotentibus tyrannis <span class="italics">Syracusas esse et applicare se Romanis</span> apparuisset.</p><p><span class="">chapter 29</span> <span class="">section 1</span> omnium ingenti adsensu audita ea oratio est. praetores tamen prius creari quam legatos nominari placuit. ex ipsorum deinde praetorum numero <span class="corr">[missi]</span> oratores ad Marcellum, <span class="">section 2</span> quorum princeps "neque primo" inquit, "Syracusani a vobis defecimus, sed lieronymus, nequaquam tam in vos impius quam in nos; <span class="">section 3</span> nec postea pacem tyranni caede compositam Syracusanus quisquam, sed satellites regii Hippocrates atque Epicydes oppressis nobis hinc metu, hinc fraude turbaverunt. nec quisquam dicere potest aliquando nobis libertatis tempus fuisse, quod pacis vobiscum non fuerit. <span class="">section 4</span> nunc certe caede eorum, qui oppressas tenebant Syracusas, cum primum nostri arbitrii esse coepimus, extemplo venimus ad tradenda arma, dedendos nos, urbem, moenia, nullam recusandam fortunam, quae imposita a vobis fuerit. <span class="">section 5</span> gloriam captae nobilissimae pulcherrimaeque urbis Graecarum dei tibi dederunt, Marcelle. quidquid umquam terra marique memorandum gessimus, id tui triumphi titulo accedit. <span class="">section 6</span> famaene credi velis quanta urbs a te capta sit, quam posteris quoque <span class="corr">[eam]</span> spectaculo esse, quo quisquis terra, quisquis mari venerit, nunc nostra <span class="italics">de</span> Atheniensibus Carthaginiensibusque tropaea, nunc tua de nobis ostendat, incolumesque Syracusas familiae vestrae sub clientela nominis Marcellorum tutelaque habendas tradas? <span class="">section 7</span> ne plus apud vos Hieronymi quam Hieronis memoria momenti faciat: diutius ille multo amicus <span class="corr">[fuit]</span> quam hic hostis, et illius benefacta etiam t re sensistis, huius amentia ad perniciem tantum ipsius valuit." <span class="corr">[omnia]</span> et impetrabilia et tuta erant apud Romanos; <span class="">section 8</span> inter ipsos plus belli ac periculi erat. namque transfugae <span class="pagebreak" id="index.xml-pb-d30e2013">[Page p.274]</span> tradi se Romanis rati mercennariorum <span class="corr">[quoque]</span> militum auxilia in eundem compulere metum; <span class="">section 9</span> arreptique armis praetores primum obtruncant, inde ad caedem Syracusanorum discurrunt quosque fors obtulit, irati interfecere atque omnia, quae in promptu erant, diripuerunt. <span class="">section 10</span> tum, ne sine ducibus essent, sex praefectos creavere, ut terni Achradinae ac Naso praeessent. sedato tandem tumultu exequentibus sciscitando quae acta cum Romanis essent, dilucere id quod erat coepit, aliam suam ac perfugarum causam esse.</p><p><span class="">chapter 30</span> <span class="">section 1</span> in tempore legati a Marcello redierunt falsa eos suspicione incitatos memorantes, nec causam expetendae poenae eorum ullam Romanis esse. <span class="">section 2</span> erat e tribus Achradinae praefectis Hispanus, Moericus <span class="corr">[nomine.]</span> ad eum inter comites legatorum de industria unus ex Hispanorum auxiliaribus est missus, qui sine <span class="corr">[arbitris]</span> Moericum nanctus primum, quo in statu <span class="corr">[reliquisset]</span> Hispaniam—et nuper inde venerat—, exponit: omnia Romanis ibi obtineri armis. <span class="">section 3</span> posse eum, si operae pretium faciat, principem popularium esse, seu militare cum Romanis seu in patriam reverti lubeat. contra, si malle obsideri pergat, quam spem esse terra marique clauso? <span class="">section 4</span> motus his Moericus, <span class="corr">[cum]</span> legatos ad Marcellum mitti placuisset, fratrem inter eos mittit, qui per eundem illum Hispanum secretus; ab aliis ad Marcellum deductus cum fidem accepisset composuissetque agendae ordinem rei, Achradinam redit. <span class="">section 5</span> tum Moericus, ut ab suspicione proditionis averteret omnium animos, negat sibi placere legatos commeare ultro citroque, neque recipiendum quemquam neque mittendum et, quo intentius custodiae serventur, opportuna dividenda praefectis esse, ut suae quisque partis tutandae reus sit. omnes adsensi sunt. <span class="">section 6</span> partibus dividendis ipsi regio evenit ab Arethusa fonte usque ad ostium magni portus. id ut scirent Romani, fecit. <span class="">section 7</span> itaque Marcellus nocte navem onerariam cum armatis remulco quadriremis trahi ad Achradinam <span class="pagebreak" id="index.xml-pb-d30e2070">[Page p.275]</span> assit exponique milites regione portae, quae prope <span class="corr">[fontem]</span> Arethusam est. <span class="">section 8</span> hoc cum quarta vigilia factum <span class="corr">[esset]</span> expositosque milites porta, ut convenerat, <span class="corr">[recepisset]</span> Moericus, luce prima Marcellus omnibus copiis <span class="corr">[moenia]</span> Achradinae adgreditur ita, <span class="">section 9</span> ut non eos solum, qui Achradinam tenebant, in se converteret, sed ab Naso etiam agmina armatorum concurrerent relictis stationibus suis ad vim et impetum Romanorum arcendum. <span class="">section 10</span> in hoc tumultu actuariae naves instructae iam ante circumvectaeque ad Nasum armatos exponunt, qui inproviso adorti semiplenas stationes et adapertas fores portae, qua paulo ante excurrerant armati, haud <span class="corr">[magno]</span> certamine Nasum cepere desertam trepidatione et fuga custodum. <span class="">section 11</span> neque <span class="italics">in</span> ullis minus praesidii aut pertinaciae ad manendum quam in transfugis fuit, quia ne suis quidem satis credentes e medio certamine <span class="corr">[effugerunt.]</span> <span class="">section 12</span> Marcellus, ut captam esse Nasum <span class="italics">comperit</span> et Achradinae regionem unam teneri Moericumque <span class="italics">cum</span> praesidio suis adiunctum, receptui cecinit, <span class="italics">ne</span> regiae opes, quarum fama maior quam res erat, diriperentur.</p><p><span class="">chapter 31</span> <span class="">section 1</span> suppresso impetu militum ut iis, qui in Achradina erant, transfugis spatium locusque fugae datus est, <span class="">section 2</span> Syracusani tandem liberi metu portis Achradinae apertis oratores ad Marcellum mittunt nihil petentis aliud quam incolumitatem sibi liberisque suis. <span class="">section 3</span> Marcellus consilio advocato <span class="">section 4</span> et adhibitis etiam Syracusanis qui per seditiones pulsi ab domo intra praesidia Romana fuerant, respondit non plura per annos quinquaginta benefacta Hieronis quam paucis his annis maleficia eorum, qui Syracusas tenuerint, erga populum Romanum esse. sed pleraque eorum quo debuerint reccidisse, foederumque ruptorum ipsos ab se graviores multo, quam populus Romanus voluerit, poenas exegisse. <span class="">section 5</span> se quidem tertium annum circumsedere Syracusas, non ut populus Romanus servam eam civitatem haberet, sed ne transfugarum <span class="italics">mercennariorum</span> que <span class="pagebreak" id="index.xml-pb-d30e2150">[Page p.276]</span> duces captam et oppressam tenerent. <span class="">section 6</span> quid potuerint Syracusani facere, exemplo vel eos esse Syracusanorum, qui intra praesidia Romana fuerint, vel Hispanum ducem Moericum, qui praesidium tradiderit, vel ipsorum Syracusanorum postremo serum quidera, sed forte consilium. <span class="">section 7</span> sibi omnium laborum periculorumque circa moenia Syracusana terra marique tam diu exhaustorum nequaquam tanti eum fructum esse, quod capere Syracusas potuisset. <span class="">section 8</span> inde quaestor cum praesidio Nasum ad accipiendam pecuniam regiam custodiendamque missus. <span class="italics">Achradina</span> diripienda militi data est custodibus divisis per domos eorum, qui intra praesidia Romana fuerant. <span class="">section 9</span> cum multa irae, multa avaritiae foeda exempla ederentur, Archimeden memoriae proditum est in tanto tumultu, quantum <span class="italics">pavor</span> captae urbis in discursu diripientium militum ciere poterat, intentum formis, quas in pulvere descripserat, ab ignaro milite, quis esset, interfectum; <span class="">section 10</span> aegre id Marcellum tulisse sepulturaeque curam habitam, et propinquis etiam inquisitis honori praesidioque nomen ac memoriam eius fuisse. <span class="">section 11</span> hoc maxume modo Syracusae captae; in quibus praedae tantum fuit, quantum vix capta Carthagine tum fuisset, cum qua viribus aequis certabatur.</p><p><span class="">section 12</span> paucis ante diebus quam Syracusae caperentur, T. Otacilius cum quinqueremibus octoginta Uticam ab Lilybaeo transmisit et, <span class="">section 13</span> cum ante lucem portum intrasset, onerarias frumento onustas cepit egressusque in terram depopulatus est aliquantum agri circa Uticam praedamque omnis generis retro ad navis egit. <span class="">section 14</span> Lilybaeum tertio die, quam inde profectus erat, cum centum triginta onerariis navibus frumento praedaque onustis rediit idque frumentum extemplo Syracusas misit; <span class="">section 15</span> quod ni tam in tempore subvenisset, victoribus victisque pariter perniciosa fames instabat <span class="">chapter 32</span> <span class="">section 1</span> eadem aestate in Hispania, cum biennio ferme nihil admodum memorabile factum esset consiliisque <span class="pagebreak" id="index.xml-pb-d30e2186">[Page p.277]</span> magis quam armis bellum gereretur, Romani imperatores egressi hibernis copias coniunxerunt. <span class="">section 2</span> ibi consilium advocatum, omniumque in unum congruerunt sententiae, quando ad id locorum id modo actum esset, ut Hasdrubalem tendentem in Italiam retinerent, tempus esse id iam agi, ut bellum in Hispania finiretur. <span class="">section 3</span> et satis ad id virium credebant accessisse viginti milia Celtiberorum ea hieme ad arma excita. hostium tres exercitus erant. <span class="">section 4</span> Hasdrubal Gisgonis filius et Mago coniunctis castris quinque ferme dierum iter ab Romanis aberant. <span class="">section 5</span> propior erat Hamilcaris filius Hasdrubal, vetus in Hispania imperator; ad urbem nomine Amtorgim exercitum habebat. <span class="">section 6</span> eum volebant prius opprimi duces Romani, et spes erat satis superque ad id virium esse; <span class="">section 7</span> illa restabat cura, ne fuso eo perculsi alter Hasdrubal et Mago in avios saltus montesque recipientes sese bellum extraherent. optimum igitur rati divisis bifariam copiis totius simul Hispaniae amplecti bellum, ita inter se diviserunt, ut P. Cornelius duas partes exercitus Romanorum sociorumque adversus Magonem duceret atque Hasdrubalem, <span class="">section 8</span> Cn. Cornelius cum tertia parte veteris exercitus Celtiberis adiunctis cum Hasdrubale Barcino bellum gereret. <span class="">section 9</span> una profecti ambo duces exercitusque Celtiberis praegredientibus ad urbem Amtorgim in conspectu hostium dirimente amni ponunt castra. <span class="">section 10</span> ibi Cn. Scipio cum quibus ante dictum est copiis substitit; P. Scipio profectus ad destinatam belli partem.</p><p><span class="">chapter 33</span> <span class="">section 1</span> Hasdrubal postquam animadvertit exiguum Romanum exercitum in castris et spem omnem in Celtiberorum auxiliis esse, <span class="">section 2</span> peritus omnis barbaricae et praecipue <span class="strikethrough">omnium</span> earum gentium, in quibus per tot annos militabat, <span class="">section 3</span> perfidiae, facili linguae <span class="italics">commercio,</span> cum utraque castra plena Hispanorum essent, per occulta conloquia paciscitur magna mercede cum Celtiberorum principibus, ut copias inde abducant. <span class="">section 4</span> nec atrox visum facinus; non enim ut in Romanos verterent <span class="pagebreak" id="index.xml-pb-d30e2226">[Page p.278]</span> arma agebatur, et merces, quanta vel pro bello satis esset, dabatur, ne bellum gererent, et cum <span class="corr">[quies]</span> ipsa, tum reditus domum fructusque videndi <span class="corr">[suos]</span> suaque grata vulgo erant. <span class="">section 5</span> itaque non ducibus facilius quam multitudini persuasum est. simul ne metus quidem ab Romanis erat, quippe tam paucis, si vi retinerent. <span class="">section 6</span> id quidem cavendum semper Romanis <span class="corr">[ducibus]</span> erit, exemplaque haec vere pro documentis habenda, ne ita externis credant auxiliis, ut non plus sui roboris suarumque proprie virium in castris habeant. <span class="">section 7</span> signis repente sublatis Celtiberi abeunt nihil aliud quaerentibus causam obtestantibusque, ut manerent, Romanis respondentes quam domestico se avocari bello. <span class="">section 8</span> Scipio, postquam socii nec precibus nec vi retineri poterant, nec se aut parem sine illis hosti esse aut fratri <span class="corr">[rursus]</span> coniungi vidit posse, nec ullum aliud salutare consilium in promptu esse, <span class="">section 9</span> retro quantum posset cedere statuit, in id omni cura intentus, necubi hosti aequo; se committeret loco, qui transgressus flumen prope vestigiis abeuntium insistebat.</p><p><span class="">chapter 34</span> <span class="">section 1</span> per eosdem dies P. Scipionem par terror, periculum maius ab novo hoste urgebat. <span class="">section 2</span> Masinissa erat iuvenis, eo tempore socius Carthaginiensium, <span class="corr">[quem]</span> deinde clarum potentemque Romana fecit amicitia. is tum cum equitatu Numidarum <span class="">section 3</span> et advenienti P. Scipioni occurrit et deinde adsidue dies noctesque infestus aderat, <span class="">section 4</span> ut non vagos tantum procul a castris lignatum pabulatumque progressos exciperet, sed ipsis obequitaret castris invectusque in medias saepe <span class="corr">[stationes]</span> omnia ingenti tumultu turbaret. <span class="">section 5</span> noctibus quoque saepe incursu repentino in portis valloque trepidatum est, nec aut locus aut tempus ullum vacuum a metu ac sollicitudine erat Romanis, <span class="">section 6</span> compulsique intra vallum adempto rerum omnium usu. cum prope iusta obsidio esset futuramque artiorem <span class="corr">[eam]</span> appareret, si se Indibilis, quem cum septem milibus et quingentis Suessetanorum adventare fama erat, Poenis coniunxisset, <span class="pagebreak" id="index.xml-pb-d30e2298">[Page p.279]</span> dux cautus <span class="">section 7</span> et providens Scipio victus necessitatibus temerarium capit consilium, ut nocte Indibili obviam iret et, quocumque occurrisset loco, proelium consereret. <span class="">section 8</span> relicto igitur modico praesidio in castris praepositoque Ti. Fonteio legato media nocte profectus cum obviis hostibus manus conseruit. <span class="">section 9</span> agmina magis <span class="corr">[quam]</span> acies pugnabant, superior tamen, ut in tumultuaria pugna, Romanus erat. ceterum et equites Numidae repente, quos fefellisse se dux ratus erat, ab lateribus circumfusi magnum terrorem intulere, <span class="">section 10</span> <span class="italics">et</span> contracto adversus Numidas certamine novo tertius insuper advenit hostis, duces Poeni adsecuti ab tergo iam pugnantis; ancepsque proelium Romanos circumsteterat incertos, in quem potissimum hostem quamve in partem conferti eruptionem facerent. <span class="">section 11</span> pugnanti hortantique imperatori et offerenti se, ubi plurimus labor erat, latus dextrum lancea traicitur; cuneusque is hostium, qui in confertos circa ducem impetum fecerat, ut exanimem labentem ex equo Scipionem vidit, alacres gaudio cum clamore per totam aciem nuntiantes discurrunt imperatorem Romanum cecidisse. <span class="">section 12</span> ea pervagata passim vox ut et hostes <span class="corr">[haud]</span> dubie pro victoribus et Romani pro victis essent, fecit. fuga confestim ex acie duce amisso fieri coepta est; <span class="">section 13</span> ceterum ut ad erumpendum inter Numidas leviumque armorum alia auxilia haud difficilis erat, <span class="">section 14</span> ita effugere tantum equitum aequantiumque equos velocitate peditum vix poterant; caesique prope plures in fuga quam in pugna sunt, nec superfuisset quisquam, ni praecipiti iam ad vesperum die nox intervenisset.</p><p><span class="">chapter 35</span> <span class="">section 1</span> haud segniter inde duces Poeni fortuna usi confestim e proelio vix necessaria quiete data militibus ad Hasdrubalem Hamilcaris citatum agmen rapiunt non dubia spe, <span class="italics">cum se</span> conianxissent, debellari posse. <span class="">section 2</span> quo ubi est ventum, inter exercitus ducesque victoria recenti laetos gratulatio ingens facta imperatore tanto cum omni exercitu deleto et alteram pro <span class="pagebreak" id="index.xml-pb-d30e2344">[Page p.280]</span> haud dubia parem victoriam expectantes. <span class="">section 3</span> ad <span class="corr">[Romanos]</span> nondum quidem fama tantae cladis pervenerat, sed maestum quoddam silentium erat et tacita divinatio qualis iam praesagientibus animis inminentis <span class="corr">[mali]</span> esse solet. <span class="">section 4</span> imperator ipse, praeterquam quod ab sociis se desertum, hostium tantum auctas copias sentiebat, coniectura etiam et ratione ad suspicionem acceptae cladis quam ad ullam bonam spem pronior erat: quonam modo enim Hasdrubalem ac Magonem, <span class="">section 5</span> nisi defunctos suo bello, sine certamine adducere exercitur potuisse? <span class="">section 6</span> quo modo autem non obstitisse aut ab tergo secutum fratrem, ut, si prohibere, quo minus in unum coirent et duces et exercitus hostium, non posset, <span class="corr">[ipse]</span> certe cum fratre coniungeret copias? <span class="">section 7</span> his anxius <span class="corr">[curis]</span> id modo esse salutare in praesens credebat, cedere inde, quantum posset; et una nocte ignaris hostibus et ob id quietis aliquantum emensus est iter. <span class="">section 8</span> luce ut sen. serunt profectos, hostes praemissis Numidis quam poterant maxime citato agmine sequi coeperunt. ante noctem adsecuti Numidae nunc ab tergo, nunc in latera incursantes consistere coegerunt ac tutari agmen; <span class="">section 9</span> quantum possent tamen tuto, ut simul pugnarent procederentque, Scipio hortabatur, priusquam pedestres: copiae adsequerentur. <span class="">chapter 36</span> <span class="">section 1</span> ceterum nunc agendo,p nunc sustinendo agmen cum aliquamdiu haud <span class="corr">[multum]</span> procederetur et nox iam instaret, <span class="">section 2</span> revocat a proelio' suos Scipio et conlectos in tumulum quendam nona quidem satis tutum, praesertim agmini perculso, editiorem tamen, quam cetera circa erant, subducit. <span class="">section 3</span> ibi" primo impedimentis et equitatu in medium <span class="corr">[receptis]</span> circumdati pedites haud difficulter impetus incursantium Numidarum arcebant; <span class="">section 4</span> dein, postquam toto agmine' tres imperatores cum tribus iustis exercitibus aderant: apparebatque parum armis ad tuendum locum sine munimento valituros esse, <span class="">section 5</span> circumspectare atque agitare dux coepit, si quo modo posset vallum circumicere. sed erat adeo nudus tumulus et asperi soli, ut <span class="pagebreak" id="index.xml-pb-d30e2412">[Page p.281]</span> nec virgulta vallo caedendo nec terra caespiti faciendo aut ducendae fossae aliive ulli operi apta inveniri posset; <span class="">section 6</span> nec natura quicquam satis arduum aut abscitum erat, quod hosti aditum ascensumve difficilem praeberet; <span class="">section 7</span> omnia fastigio leni subvexa. ut tamen ,liquam imaginem valli obicerent, clitellas inligatas oneribus velut struentes ad altitudinem solitam <span class="corr">[circumdabant]</span> cumulo sarcinarum omnis generis obiecto, ubi ad moliendum clitellae defuerant. <span class="">section 8</span> Punici exercitus postquam advenere, in tumulum quidem perfacile agmen erexere; munitionis facies nova primo eos velut miraculo quodam tenuit, <span class="">section 9</span> cum duces undique vociferarentur, quid starent et non ludibrium illud vix <span class="corr">[feminis]</span> puerisve morandis satis validum distraherent diriperentque? captum hostem teneri latentem post sarcinas. haec contemptim duces increpabant; <span class="">section 10</span> ceterum neque transilire nec moliri onera obiecta nec caedere stipatas clitellas ipsisque obrutas sarcinis facile erat. <span class="">section 11</span> trudentes sudibus cum amoliti obiecta onera armatis dedissent viam, pluribusque idem partibus fieret, capta iam undique castra erant. <span class="">section 12</span> pauci a multis perculsique a victoribus passim caedebantur; magna pars tamen militum cum in propinquas refugisset silvas, in castra P. Scipionis, quibus Ti. Fonteius legatus praeerat, perfugerunt. <span class="">section 13</span> Cn. Scipionem alii in tumulo primo impetu hostium caesum tradunt, alii cum paucis in propinquam castris turrim perfugisse; hanc igni circumdatam atque ita exustis foribus, quas nulla moliri potuerant vi, captam omnisque intus cum ipso imperatore occisos.— <span class="">section 14</span> anno octavo, postquam in Hispaniam venerat, Cn. Scipio <span class="corr">[undetricesimo]</span> die post fratris mortem est interfectus. luctus ex morte eorum non Romae maior quam per totam Hispaniam fuit; <span class="">section 15</span> quin apud civis partem doloris et exercitus amissi et alienata provincia et publica trahebat clades; <span class="">section 16</span> Hispaniae ipsos lugebant desiderabantque duces, Gnaeum magis, quod diutius praefuerat iis priorque et favorem <span class="pagebreak" id="index.xml-pb-d30e2456">[Page p.282]</span> occupaverat et specimen iustitiae temperantiaeque Romanae primus dederat.</p><p><span class="">chapter 37</span> <span class="">section 1</span> cum deleti exercitus amissaeque Hispaniae viderentur, vir unus res perditas restituit. <span class="">section 2</span> erat <span class="italics">in</span> exercitu L. Marcius Septimi filius, eques Romanus, impiger iuvenis animique et ingenii aliquanto quam pro fortuna, in qua erat natus, maioris. <span class="">section 3</span> ad <span class="corr">[summam]</span> indolem accesserat Cn. Scipionis disciplina, sub qua per tot annos omnis militiae artis edoctus fuerat. <span class="">section 4</span> <span class="italics">is</span> et ex fuga collectis militibus et quibusdam de praesidiis deductis haud contemnendum exercitum fecerat iunxeratque cum Ti. Fonteio, P. Scipionis legato. <span class="">section 5</span> sed tantum praestitit eques Romanus auctoritate inter milites atque honore, ut castris citra Hiberum communitis, cum ducem exercitus comitiis militaribus creari placuisset, <span class="">section 6</span> subeuntes alii aliis in <span class="corr">[custodiam]</span> valli stationesque, donec per omnis suffragium iret, ad L. Marcium cuncti summam imperii detulerint. omne inde tempus— <span class="">section 7</span> exiguum id fuit—muniendis castris convehendisque commeatibus consumpsit; et omnia imperia milites cum inpigre, tum haudquaquam abiecto animo exequebantur. <span class="">section 8</span> ceterum postquam Hasdrubalem Gisgonis venientem ad reliquias belli delendas transisse Hiberum et adpropinquare adlatum est, signumque pugnae propositum ab novo duce milites viderunt, <span class="">section 9</span> recordati, quos paulo ante imperatores habuissent quibusque et ducibus et copiis freti prodire in pugnam soliti essent, flere omnes repente et offensare capita et alii manus ad caelum <span class="corr">[tendere]</span> deos incusantes, alii strati humi suum quisque nominatim ducem implorare. <span class="">section 10</span> neque sedari lamentatio poterat excitantibus centurionibus manipulares et ipso mulcente et increpante Marcio, quod in muliebris <span class="corr">[et]</span> inutiles se proiecissent fletus potius, quam ad tutandos semet ipsos et rem publicam secum acuerent' animos, et ne inultos imperatores suos iacere sinerent:, cum subito clamor tubarumque sonus— <span class="">section 11</span> iam enim <span class="pagebreak" id="index.xml-pb-d30e2517">[Page p.283]</span> <span class="corr">[prope]</span> vallum hostes erant—exauditur. inde verso repente in iram luctu discurrunt ad arma, ac velut accensi rabie concurrunt ad portas et in hostem neglegenter atque incomposite venientem incurrunt. <span class="">section 12</span> extemplo inprovisa res pavorem incutit Poenis mirabundique, unde tot hostes subito exorti prope deleto exercitu forent, unde tanta audacia, tanta fiducia sui <span class="corr">[uictis]</span> ac fugatis, quis imperator duobus Scipionibus caesis exstitisset, quis castris praeesset, quis signum dedisset pugnae— <span class="">section 13</span> ad haec tot tam necopinata primo omnium incerti stupentesque referunt pedem, dein valida inpressione pulsi terga vertunt. <span class="">section 14</span> et aut fugientium caedes foeda fuisset aut temerarius periculosusque sequentium impetus, ni Marcius propere receptui dedisset signum obsistensque ad prima signa et quosdam ipse retinens concitatam repressisset aciem. inde in castra avidos adhuc caedisque et sanguinis reduxit. <span class="">section 15</span> Carthaginienses trepide primo ab hostium vallo acti postquam neminem insequi viderunt, metu substitisse rati contemptim rursus et sedato gradu in castra abeunt.</p><p>par neglegentia in castris custodiendis fuit; <span class="">section 16</span> nam etsi propinquus hostis erat, tamen reliquias eum esse duorum exercituum ante paucos dies deletorum succurrebat. <span class="">section 17</span> ob hoc cum omnia neglecta apud hostis essent, exploratis iis Marcius ad consilium prima specie temerarium magis quam audax animum adiecit, ut ultro castra hostium oppugnaret, <span class="">section 18</span> facilius esse ratus unius Hasdrubalis expugnari castra quam, si se rursus tres exercitus ac tres duces iunxissent, sua defendi; simul aut, <span class="">section 19</span> <span class="italics">si</span> successisset coeptis, erecturum se adflictas res aut, si pulsus esset, tamen ultro inferendo arma contemptum sui dempturum. <span class="">chapter 38</span> <span class="">section 1</span> ne tamen subita res et nocturnus terror et iam non suae fortunae consilium perturbaret, adloquendos adhortandosque sibi milites ratus contione advocata ita disseruit: <span class="">section 2</span> ,,vel mea erga imperatores nostros vivos mortuosque pietas, vel praesens omnium nostrum, milites, fortuna fidem cuivis <span class="pagebreak" id="index.xml-pb-d30e2561">[Page p.284]</span> facere potest mihi hoc imperium, ut amplum iudicio vestro, ita re ipsa grave ac sollicitum esse. quo enim tempore, <span class="">section 3</span> nisi metus maerorem obstupefaceret, vix ita compos mei essem, ut aliqua solacia invenire aegro animo possem, cogor vestram omnium vicem, <span class="corr">[quod]</span> difficillimum in luctu est, unus consulere. <span class="">section 4</span> et ne tum quidem, ubi, quonam modo has reliquias duorum exercituum patriae conservare possim, cogitandum est, avertere animum ab assiduo maerore licet. <span class="">section 5</span> praesto est enim acerba memoria, et Scipiones me ambo dies noctesque curis insomniisque agitant et excitant saepe somno, neu se, neu invictos per octo annos in his <span class="">section 6</span> terris milites suos, commilitones vestros, neu rem publicam patiar inultam, et suam disciplinam suaque instituta sequi iubent et, <span class="">section 7</span> ut imperiis vivorum nemo oboedientior me uno fuerit, ita post mortem suam, quod in quaque re facturos illos fuisse maxime censeam, id optimum ducere. <span class="">section 8</span> vos quoque velim, milites, non lamentis lacrimisque tamquam extinctos prosequi — vivunt vigentque fama rerum gestarum—, sed, quotienscumque occurret memoria illorum, velut si adhortantis signumque dantis videatis eos, ita proelia inire. <span class="">section 9</span> nec alia profecto species hesterno die oblata oculis animisque vestris memorabile illud edidit proelium, quo documentum dedistis hostibus non cum Scipionibus extinctum esse nomen Romanum et, <span class="">section 10</span> cuius populi vis atque virtus non obruta sit Cannensi clade, ex omni profecto saevitia fortunae emersuram esse. <span class="">section 11</span> nunc quia tantum ausi estis sponte vestra, experiri libet, quantum audeatis duce vestro auctore. non enim hesterno die, cum signum receptui dedi sequentibus effuse vobis turbatum hostem, frangere audaciam vestram, sed differre in maiorem gloriam atque opportunitatem volui, <span class="">section 12</span> ut postmodo praeparati incautos, armati inermes atque etiam sopitos per occasionem adgredi possetis. nec huius occasionis spem, milites, forte temere, sed ex re ipsa conceptam habeo. <span class="">section 13</span> a vobis <span class="pagebreak" id="index.xml-pb-d30e2593">[Page p.285]</span> quoque profecto si quis quaerat, quonam modo pauci , multis, victi a victoribus castra tutati sitis, nihil aliud respondeatis, quam id ipsum timentis vos omnia et operibus firmata habuisse et ipsos paratos instructosque fuisse. <span class="">section 14</span> et ita se res habet: ad id, quod <span class="italics">ne</span> timeatur fortuna facit, minime tuti sunt homines, quia, quod neglexeris, incautum atque apertum habeas. <span class="">section 15</span> nihil omnium nunc minus metuunt hostes quam ne obsessi modo ipsi atque oppugnati castra sua ultro oppugnemus. audeamus, quod credi non potest ausuros nos. eo ipso, quod difficillimum videtur, facilius erit. <span class="">section 16</span> tertia vigilia noctis silenti agmine ducam vos. exploratum habeo non vigiliarum ordinem, non stationes iustas esse. <span class="">section 17</span> clamor in portis auditus et primus impetus castra ceperit. tum inter torpidos somno paventisque ad necopinatum tumultum et inermis in cubilibus suis oppresses illa caedes edatur, a qua vos hesterno die revocatos aegre ferebatis. <span class="">section 18</span> scio audax videri consilium; sed in rebus asperis et tenui spe fortissima quaeque consilia tutissima sunt, quia, si in occasionis momento, cuius praetervolat opportunitas, cunctatus paulum fueris, nequiquam mox omissam quaeras. <span class="">section 19</span> unus exercitus in propinquo est, duo haud procul absunt; nunc adgredientibus spes aliqua est; et iam temptastis vestras atque illorum vires. <span class="">section 20</span> si diem proferimus et hesternae eruptionis fama contemni desierimus, periculum est, ne omnes duces, omnes copiae conveniant. tres deinde duces, tres exercitus sustinebimus hostium, quos Cn. Scipio incolumi exercitu non sustinuit? <span class="">section 21</span> ut dividendo copias periere duces nostri, ita separatim ac divisi opprimi possunt hostes. alia belli gerendi via nulla est. proinde nihil praeter noctis proximae opportunitatem expectemus. <span class="">section 22</span> ite deis bene iuvantibus, corpora curate, ut integri vigentesque eodem animo in castra hostium inrumpatis, quo vestra tutati estis."</p><p>laeti et audiere ab novo duce novum consilium, <span class="">section 23</span> <span class="pagebreak" id="index.xml-pb-d30e2622">[Page p.286]</span> et, quo audacius erat, magis placebat. reliquum <span class="corr">[diei]</span> expediendis armis et curatione corporum <span class="corr">[consumptum]</span> et maior pars noctis quieti data est. quarta vigil movere. <span class="">chapter 39</span> <span class="">section 1</span> erant ultra proxuma castra sex milium <span class="corr">[interuallo]</span> distantes aliae copiae Poenorum. valles cava intererat, condensa arboribus. in huius silvae medio ferme spatio cohors Romana arte Punica abditur et equites. <span class="">section 2</span> ita medio itinere intercepto ceterae copiae silenti agmine ad proximos hostis, ductae, et, cum statio nulla pro portis neque in vallo custodiae essent, velut in sua castra nullo usquam obsistente penetravere. <span class="">section 3</span> inde signa canunt et tollitur clamor. pars semisomnos hostis caedunt, pars ignes casis stramento arido tectis iniciunt, pars portas occupant, ut fugam intercludant. <span class="">section 4</span> hostes simul ignis, clamor, caedes velut alienatos sensibus nec audire nec providere quicquam sinunt. <span class="">section 5</span> incidunt inermes inter catervas armatorum. alii ruunt ad portas, alii obsaeptis itineribus super vallum saliunt. <span class="">section 6</span> et ut quisque evaserat, protinus ad castra altera fugiunt, <span class="corr">[ubi]</span> ab cohorte et equitibus ex occulto procurrentibus circumventi caesique ad unum omnes sunt; <span class="">section 7</span> quamquam, etiamsi quis ex ea caede effugisset, adeo raptim a captis propioribus castris in altera transcursum castra ab Romanis est, ut praevenire nuntius cladis non posset. <span class="">section 8</span> ibi vero, quo longius ab hoste aberant, et quia sub lucem pabulatum lignatumque et praedatum quidam dilapsi fuerant, neglecta magis omnia ac soluta invenere, arma tantum in stationibus posita, milites inermes aut humi sedentes accubantesque aut obambulantes ante vallum portasque. <span class="">section 9</span> cum his tam securis solutisque Romani calentes adhuc ab recenti pugna ferocesque victoria proelium ineunt. itaque nequaquam resisti in portis potuit. intra portas concursu ex totis castris ad primum clamorem et tumultum facto atrox proelium oritur. <span class="">section 10</span> diuque tenuisset, ni cruenta scuta Romanorum visa indicium alterius cladis <span class="pagebreak" id="index.xml-pb-d30e2673">[Page p.287]</span> poenis atque inde pavorem iniecissent. <span class="">section 11</span> hic terror in <span class="corr">[fugam]</span> avertit omnis; effusique, qua iter est, nisi quos caedes oppressit, exuuntur castris. ita nocte ac die bina castra hostium expugnata ductu L. Marcii. <span class="">section 12</span> ad triginta septem milia hostium caesa auctor est Claudius, qui annales Acilianos ex Graeco in Latinum sermonem vertit, captos ad mille octingentos triginta, praedam ingentem partam; <span class="">section 13</span> in ea fuisse clipeum argenteum pondo centum triginta septem cum imagine Barcini <span class="corr">[Hasdrubalis.]</span> <span class="">section 14</span> Valerius Antias una castra Magonis capta tradit, septem milia caesa hostium; altero proelio eruptione pugnatum cum Hasdrubale, decem milia occisa, quattuor milia trecentos triginta captos. <span class="">section 15</span> Piso quinque milia hominum, cum Mago cedentis nostros effuse sequeretur, caesa ex insidiis scribit. <span class="">section 16</span> apud omnis magnum nomen Marcii ducis est. et verae gloriae eius etiam miracula addunt: flammam ei contionanti fusam e capite sine ipsius sensu cum magno pavore circumstantium militum; <span class="">section 17</span> <span class="corr">[monumentumque]</span> victoriae eius de Poenis usque ad incensum Capitolium fuisse in templo clipeum Marcium appellatum cum imagine Hasdrubalis.— <span class="">section 18</span> quietae deinde aliquamdiu in Hispania res fuere utrisque post tantas in vicem acceptas inlatasque clades cunctantibus periculum summae rerum facere.</p><p><span class="">chapter 40</span> <span class="">section 1</span> dum haec in Hispania geruntur, Marcellus captis Syracusis, cum cetera in Sicilia tanta fide atque integritate composuisset, ut non modo suam gloriam sed etiam maiestatem populi Romani augeret, ornamenta urbis, signa tabulasque, quibus abundabant Syracusae, Romam devexit, hostium quidem illa spolia et parta belli iure; <span class="">section 2</span> ceterum inde primum initium mirandi Graecarum artium opera licentiaeque huic sacra profanaque omnia vulgo spoliandi factum est, quae postremo in Romanos deos, templum id ipsum primum, quod a Marcello eximie ornatum est, vertit. <span class="">section 3</span> visebantur enim ab externis ad portam Capenam dedicata a. M. <span class="pagebreak" id="index.xml-pb-d30e2720">[Page p.288]</span> Marcello templa propter excellentia eius generis ornamenta, quorum perexigua pars comparet. <span class="">section 4</span> legationes omnium ferme civitatium Siciliae ad eum <span class="corr">[conueniebant.]</span> dispar ut causa earum, ita condicio erat. qui ante captas Syracusas aut non desciverant aut redierant in amicitiam, ut socii fideles accepti cultique; quos metus post captas Syracusas dediderat, ut victi a victore leges acceperunt. <span class="">section 5</span> erant tamen <span class="corr">[haud]</span> parvae reliquiae belli circa Agrigentum Romanis, <span class="corr">[Epicydes]</span> et Hanno duces reliqui prioris belli et tertius novus ab Hannibale in locum Hippocratis missus, Libyphoenicum generis Hippacritanus—Muttinen populares vocabant—, vir inpiger et sub Hannibale magistro omnis belli artes edoctus. <span class="">section 6</span> huic ab Epicyde et Hannone Numidae dati auxiliares, cum quibus ita pervagatus est hostium agros, ita socios ad retinendos in fide animos eorum ferendo in tempore cuique auxilium adiit, <span class="">section 7</span> ut brevi tempore totam Siciliam impleret nominis sui, nec spes alia maior apud faventis rebus Carthaginiensium esset. <span class="">section 8</span> itaque inclusi ad <span class="italics">id</span> tempus moenibus Agrigenti dux Poenus Syracusanusque non consilio Muttinis quam fiducia magis ausi egredi extra muros ad Himeram amnem posuerunt castra. <span class="">section 9</span> quod ubi perlatum ad Marcellum est, extemplo copias movit et ab hoste quattuor ferme milium intervallo consedit, quid agerent pararentve, expectaturus. <span class="">section 10</span> sed nullum neque locum neque <span class="corr">[tempus]</span> cunctationi consiliove dedit Muttines, transgressus amnem ac stationibus hostium cum ingenti terrore ac tumultu invectus. <span class="">section 11</span> postero die prope iusto proelio compulit hostis intra munimenta. inde revocatus seditione Numidarum in castris facta, cum trecenti ferme eorum Heracleam Minoam concessissent, ad mitigandos revocandosque eos profectus magno opere monuisse duces dicitur, ne absente se cum hoste manus consererent. <span class="">section 12</span> id ambo aegre passi duces, magis Hanno, iam ante anxius gloria eius: Muttinem sibi <span class="pagebreak" id="index.xml-pb-d30e2770">[Page p.289]</span> <span class="corr">[modum]</span> facere, degenerem Afrum imperatori <span class="corr">[Carthaginiensi]</span> misso ab senatu <span class="corr">[populoque?]</span> <span class="">section 13</span> is perpulit <span class="corr">[cunctantem]</span> Epicyden, ut transgressi flumen in aciem exirent: nam si Muttinem opperirentur, et secunda pugnae fortuna evenisset, <span class="corr">[haud]</span> dubie Muttinis gloriam fore. <span class="">chapter 41</span> <span class="">section 1</span> enimvero indignum ratus Marcellus se, qui Hannibalem subnixum victoria Cannensi ab Nola reppulisset, his terra marique victis ab se hostibus cedere, arma propere capere milites et efferri signa iubet. <span class="">section 2</span> instruente exercitum decem effusis equis advolant ex hostium acie Numidae nuntiantes populares suos, primum ea seditione motos, qua trecenti ex numero suo concesserint Heracleam, <span class="">section 3</span> dein quod praefectum suum ab obtrectantibus ducibus gloriae eius sub ipsam certaminis diem ablegatum videant, quieturos in pugna. <span class="">section 4</span> gens fallax promissi fidem praestitit. itaque et Romanis crevit animus nuntio celeri per ordines misso, destitutum ab equite hostem esse, quem maxime timuerant, <span class="">section 5</span> et territi hostes, praeterquam quod maxima parte virium suarum non iuvabantur, timore etiam incusso, ne ab suomet ipsi equite oppugnarentur. <span class="">section 6</span> itaque haud magni certaminis fuit <span class="italics">proelium;</span> primus clamor atque inpetus rem decrevit. Numidae cum in concursu quieti stetissent in cornibus, ut terga dantis suos viderunt, fugae tantum parumper comites facti, <span class="">section 7</span> postquam omnes Agrigentum trepido agmine petentes viderunt, ipsi metu obsidionis passim in civitatis proxumas dilapsi. multa milia hominum caesa, capta <span class="italics">sex milia</span> et octo elephanti. haec ultima in Sicilia Marcelli pugna fuit. victor inde Syracusas rediit.</p><p>iam ferme in exitu annus erat; <span class="">section 8</span> itaque senatus Romae decrevit, ut P. Cornelius praetor litteras Capuam ad consules mitteret: <span class="">section 9</span> dum Hannibal procul abesset, nec ulla magni discriminis res ad Capuam gereretur, alter eorum, si ita videretur, ad magistratus subrogandos Romam veniret. <span class="">section 10</span> litteris acceptis inter se <span class="pagebreak" id="index.xml-pb-d30e2837">[Page p.290]</span> consules compararunt, ut Claudius comitia perficeret, Fulvius ad Capuam maneret. <span class="">section 11</span> consules Claudius creavit Cn. Fulvium <span class="corr">[Centumalum]</span> et P. Sulpicium Servii filium Galbam, qui nullum antea curulem magistratum gessisset. <span class="">section 12</span> praetores deinde creati <span class="italics">L. Cornelius Lentulus M.</span> Cornelius Cethegus C. Sulpicius <span class="italics">C. Calpurnius</span> Piso. <span class="">section 13</span> Pisoni iuris dictio urbana, Sulpicio Sicilia, Cethego Apulia, Lentulo Sardinia evenit. <span class="corr">[consulibus]</span> prorogatum in annum imperium est.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Titus Livius (Livy).
	    Date: 2014-10-09<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:21:08Z.
	       SAXON HE 9.8.0.5.
		 --></address></div></body></html>