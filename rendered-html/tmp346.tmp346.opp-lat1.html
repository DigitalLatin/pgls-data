<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">DECRETUM DE LIBRIS RECIPIENDIS, ET NON RECIPIENDIS, Ex monumentis ineditis illustratum.</a><ul class="toc"><li class="toc"><span class="headingNumber">1.1. </span><a class="toc toc_1" href="#index.xml-body.1_div.1_div.1">MONITUM.</a></li><li class="toc"><span class="headingNumber">1.2. </span><a class="toc toc_1" href="#index.xml-body.1_div.1_div.2">PARS PRIMA.</a></li><li class="toc"><span class="headingNumber">1.3. </span><a class="toc toc_1" href="#index.xml-body.1_div.1_div.3">PARS SECUNDA ET TERTIA.</a></li></ul></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">DECRETUM DE LIBRIS RECIPIENDIS, ET NON RECIPIENDIS, <span style="font-style:italic">Ex monumentis ineditis illustratum</span>.</span></span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head"><span class="titlem">MONITUM.</span></span></h3><p><span style="font-style:italic">Ex Prolegomems num.</span> 150 <span style="font-style:italic">seqq. constat, in quot ac quales difficultates historici, aliique viri critici incurrerint ob Sedulii elogium, quod in decreto de libris recipiendis et non recipiendis legitur. Dignum sane est veneran- dum hoc antiquitatis ecclesiasticae monumentum, quod a docto aliquo viro commentario peculiari illustretur. Quantum quidem in me est, curabo ut illud hic exhibeam ad plura exemplaria mss. recognitum et emendatum. Chiffletius illud edidit in notis ad opusculum</span> 3 <span style="font-style:italic">Vigilii Tapsensis, Fontaninus in Append. Antiquit. Hortae pag.</span> 317, <span style="font-style:italic">Blanchinus in Prolegomenis ad tom.</span> IV <span style="font-style:italic">Anastasii opusc.</span> 3, <span style="font-style:italic">et Mansius in Supplem. Conciliorum. Majoribus copiis ego instructus, nec minus opportuno loco plura in eamdem rem conferam, eo etiam consilio ductus, ut aliqua ex parte, si possim, amicorum meorum conatus adjuvem, qui Bononiae operam historiae ecclesiasticae concinnandae non perfunctorie navant. Tres autem partes statuam : in hac prima Concilium Romanum, Damaso pontifice celebratum, ex codice ms. Vaticano describo; in altera Decretum Gelasianum</span> (a quibusdam S. Damaso attributum) <span style="font-style:italic">ad vetera exemplaria recensebo; in ultima ex antiquis membranis Vaticanae bibliothecae periphrasin quamdam ejusdem Decreti nondum vulgatam expromam.</span></p></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head"><span class="titlem">PARS PRIMA.</span></span></h3><p><sup>*</sup> <span style="font-style:italic">Concilium yrhis Romae sub Damaso papa celebratum. De explanatione fidei catholicae</span> <sup>a</sup></p><p>Dictum est, prius agendum de Spiritu septiformi, qui in Christo requiescit, Spiritus sapientiae <sup>b</sup> : <span class="note" id="Note1"><span class="noteLabel">Note: </span>SCHOLIA.</span> <span class="note" id="Note2"><span class="noteLabel">Note: </span>* Quamvis hoc Concilium inter opera S. Damasi <span class="">PLSection C</span>in tonio ΧIII Patrologiae nostrae jam antea editum sit, eamdem tamen relationem media fere parte am- plificatam, notisque doctissimi Arevali illustratam hic loci rescribere non dubitavimus. E<span class="smallcap">dit</span>.</span> <span class="note" id="Note3"><span class="noteLabel">Note: </span>a In codice Vaticano chartaceo in 4, num. 349, inter alia miscellanea exstat hoc Concilium descri- ptum, ut initio notatur, <span style="font-style:italic">ex bibliotheca Vaticana</span>. Hol- stenius primam ejusdem Concilii partem vulgavit usque ad verba, <span style="font-style:italic">et annuntiabit vobis</span>, ex codice Vati- cano 5845. Exstat idem Concilium in codice ms. bi- bliothecae Casanatensis D. <span class="smallcap">iv</span>, 23, pag. 46, saeculi <span class="smallcap">xi</span>, cujus Ballerinii meminerunt tract. de antiq. collect. canon. part. <span class="smallcap">ii</span>, cap. 11, § 5. Baronius ad ann. 69, num. 4, in suo codice collectionis Canonum Cresco- nianae pag. 236 reperiri affirmat Concilium Romanum sub Damaso de libris apocryphis (intelligo de scri- pturis canonicis), ex quo verba quaedam profert, <span style="font-style:italic">Post has omnes propheticas</span>, etc., usque ad <span style="font-style:italic">Domino conse- crarunt</span>, quae in decreto Gelasiano repetita esse ani- madvertit. In codice capituli Veronensis saeculi <span class="smallcap">ix</span> <span class="">PLSection D</span> vel <span class="smallcap">x</span>, sub titulo, <span style="font-style:italic">De Concilio in urbe Romana sub Damaso papa edito</span> describuntur verba, <span style="font-style:italic">Post has omnes propheticas</span>, etc. <span style="font-style:italic">Explicit Concilium sub Da- maso papa</span>. Constantius tom. I Epist. Roman. Pontif. col. 503 commemorat codicem bibliothecae Regiae Parisiensis, in quo idem Concilium sub Damaso ce- <span class="">PLSection C</span> lebratum reperitur. Codex Florentinus S. Marci sae- culi <span class="smallcap">x</span> primam partem usque ad verba <span style="font-style:italic">et annuntiabit vobis</span> Damaso ascribit, et deinceps sub Gelasii no- mine decretum Gelasianum profert. Primus, quod ego sciam, integrum Concilium sub Damasi nomine ex collectione canonum Diessensi, confecta circiter medium saeculum vu, et descripta circiter medium saeculum <span class="smallcap">viii</span>, Eusebius Amortius tom. II, pag. 476, edit. August. Vindel. element. jur. canon., et tom. I, p. 421, edit. Venet. 1763, vulgavit, ex quo illud re- cudit doctissimus vir Franc. Antonius Zacharias de Prohib. libr. ad annum 379, quo celebratum fuisse Concilium creditur. Magna est scripturae varietas in mss. codd., ut patebit ex collatione. Vatic. 1, sive num. 349, <span style="font-style:italic">Incipit Concilium</span>, etc.,ut in titulo. Vat. 2, sive num. 5845 : <span style="font-style:italic">Incipit.... sub Damaso. De explana- tione fidei</span>. Codex Casanat. et Parisien., <span style="font-style:italic">Incipit... sub Damaso papa. De explicatione fidei</span>. Cod. Diess. : <span style="font-style:italic">In- cipit... sub Damaso papa, De explanatione fidei</span>. Cod. Florent., <span style="font-style:italic">Concilium urbis Romae sub Damaso papa</span>, <span class="">PLSection D</span> <span style="font-style:italic">De exemplaribus fidei, et de recipiendis, et non reci- piendis libris</span>.</span> <span class="note" id="Note4"><span class="noteLabel">Note: </span>b Sic Vat. 1, quem sequor, ubi discrepantiam ejus non adverto. Vat. 2, <span style="font-style:italic">Dictum est : Prius agendum est de Spiritu</span>, etc. Diess. : <span style="font-style:italic">Dictum est, prius agendum esse de Spiritu septiformi, qui in Christo requiescit, Spiritus sapientiae</span>.</span> <span class="pagebreak" id="index.xml-pb-d30e233">[Page 789]</span> <span style="font-style:italic">Christus Dei virtus, et Dei</span> <sup>a</sup> <span style="font-style:italic">sapientia</span> (I <span style="font-style:italic">Cor.</span> <span class="smallcap">i</span>, 24). <span class="">PLSection A</span>Spiritus intellectus <sup>b</sup> : <span style="font-style:italic">Intellectum tibi dabo, et in- struam te in via hac, qua gradieris</span> (<span style="font-style:italic">Psal.</span> <span class="smallcap">xxxi</span>, 8). Spi- ritus consilii : <sup>c</sup> <span style="font-style:italic">Et vocabitur magni consilii angelus</span> (<span style="font-style:italic">Isai.</span> <span class="smallcap">ix</span>, 6). Spiritus virtutis, <sup>d</sup> ut supra dictum est : <span style="font-style:italic">Christus Dei virtus, et Dei sapientia</span>. Spiritus scien- tiae <sup>e</sup> propter eminentiam scientiae Jesu Christi, ut ait Apostolus. Spiritus veritatis : <span style="font-style:italic">Et</span> <sup>f</sup> <span style="font-style:italic">ego vita, et ve- ritas</span> (<span style="font-style:italic">Joan.</span> <span class="smallcap">xiv</span>, 6). Spiritus timoris : <span style="font-style:italic">Initium sa- pientiae timor</span> <sup>g</sup> <span style="font-style:italic">Domini</span> (<span style="font-style:italic">Psal.</span> 110, 6).</p><p><span style="font-style:italic">Multiformis autem nominum Christi</span> <sup>h</sup> <span style="font-style:italic">dispen- satio est</span>.</p><p><sup>i</sup> <span style="font-style:italic">Dominus</span>, quia Christus. <span style="font-style:italic">Verbum</span>, quia Filius Dei, quia unigenitus a Patre, <sup>j</sup> <span style="font-style:italic">Caro</span>, quia natus ex Virgine. <span style="font-style:italic">Pastor</span> <sup>k</sup>, quia custos <sup>l</sup> ovium. <span style="font-style:italic">Mons</span>, quia <span class="">PLSection B</span>fortis. <span style="font-style:italic">Via</span>, quia rectus per ipsum ingressus <sup>m</sup> ad vitam. <span style="font-style:italic">Agnus</span>, quia <sup>n</sup> passus. <span style="font-style:italic">Lapis angularis</span>, quia <span class="pagebreak" id="index.xml-pb-d30e373">[Page 790]</span> <span class="">PLSection A</span> constructio. <span style="font-style:italic">Magister</span>, quia ostensor vitae. <span style="font-style:italic">Sol</span>, <sup>o</sup> quia illuminator. <span style="font-style:italic">Verus</span>, quia a Patre. <span style="font-style:italic">Vita</span>, <sup>p</sup> quia rector. <span style="font-style:italic">Panis</span>, quia caro. <span style="font-style:italic">Samaritanus</span>, quia custos, et misericors. <span style="font-style:italic">Christus</span>, quia unctus. <span style="font-style:italic">Jesus</span>, quia sal- vator. <span style="font-style:italic">Deus</span>, quia ex Deo <sup>q</sup> est. <span style="font-style:italic">Angelus</span>, <sup>r</sup> quia nuntius. <span style="font-style:italic">Sponsus</span>, quia mediator. <span style="font-style:italic">Vitis</span>, quia san- guine <sup>s</sup> ipsius redempti sumus. <span style="font-style:italic">Leo</span>, quia rex. <span style="font-style:italic">Petra</span>, <sup>t</sup> quia firmamentum. <span style="font-style:italic">Fundamentum</span>, quia firmamen- tum. <span style="font-style:italic">Flos</span>, quia electus. <span style="font-style:italic">Propheta</span>, quia futura <sup>u</sup> re- velat. Spiritus <span style="font-style:italic">v</span> enim sanctus non est Patris tan- tummodo <sup>x</sup> Spiritus, sed Patris, et Filii. Scriptum est enim : <sup>y</sup> <span style="font-style:italic">Si quis dilexerit mundum, non est Spi- ritus Patris in illo</span>. Item scriptum est : <span style="font-style:italic">Qui autem Spiritum Christi non habet, hic non est ejus</span>. Nominato itaque Patre, et Filio, <sup>z</sup> intelligitur Spiritus, de quo <span class="">PLSection B</span> ipse Filius in Evangelio dicit : <span style="font-style:italic">Spiritus, qui a Patre procedit : et ille de meo accipiet, et annuntiabit vobis</span>.</p><p>Item dictum est : <sup>aa</sup> Nunc vero de Scripturis divinis <span class="note" id="Note5"><span class="noteLabel">Note: </span>SCHOLIA.</span> <span class="note" id="Note6"><span class="noteLabel">Note: </span>a Diess. addit <span style="font-style:italic">erit</span> post <span style="font-style:italic">sapientia</span>.</span> <span class="note" id="Note7"><span class="noteLabel">Note: </span>b Diess. addit <span style="font-style:italic">juxta illud</span> post <span style="font-style:italic">intellectus</span>. Locus est psalmi <span class="smallcap">xxxi</span>, vers. 8, quem Vat. 1, legit, ut Vul- gata nostra. Vatic. 2, <span style="font-style:italic">in via, qua ingredieris</span>. Diess., <span style="font-style:italic">Intellectum dabo tibi, et instruam te in via, in qua in- gredieris</span>.</span> <span class="note" id="Note8"><span class="noteLabel">Note: </span>c Vat. 2, Diess., <span style="font-style:italic">Et vocabitur nomen ejus magni</span>, etc.</span> <span class="note" id="Note9"><span class="noteLabel">Note: </span>d Diess., <span style="font-style:italic">ut supra : Dei virtus</span>, etc.</span> <span class="note" id="Note10"><span class="noteLabel">Note: </span>e Diess., corrupte, <span style="font-style:italic">propter imminentia Christo scientia Jesu Apostoli</span>. Apostolus ad Ephes. <span class="smallcap">iii</span>, 19, ait, <span style="font-style:italic">supereminentem scientiae claritatem Christi</span>.</span> <span class="note" id="Note11"><span class="noteLabel">Note: </span>f Vat. 2, <span style="font-style:italic">Ego vita, et veritas</span>. Diess., <span style="font-style:italic">Ego via, et</span> <span class="">PLSection C</span><span style="font-style:italic">vita, et veritas</span>.</span> <span class="note" id="Note12"><span class="noteLabel">Note: </span>g Diess. addit <span style="font-style:italic">Dei</span> post <span style="font-style:italic">timoris</span>.</span> <span class="note" id="Note13"><span class="noteLabel">Note: </span>h Vat. 1, <span style="font-style:italic">disertatio est</span>; fortasse genuina est lectio <span style="font-style:italic">dissertatio est</span>. Vatic. 2, <span style="font-style:italic">dispensatio est</span>, Diess., <span style="font-style:italic">dis pensatio</span> sine <span style="font-style:italic">est</span>. Casan., <span style="font-style:italic">Item de multiformi dispen- satione nominum Christi</span>. De nominibus Christi quae- dam notata sunt in schol. ad elegiam v. 104.</span> <span class="note" id="Note14"><span class="noteLabel">Note: </span><span style="font-style:italic">i</span> Vat. 2. <span style="font-style:italic">Dominus...Verbum, quia Dei filius, quia unigenitus ex Patre</span>. Diess., <span style="font-style:italic">Dominus, qui et spiritus; Verbum, quia Deus; Filius, quia unigenitus ex Patre</span>.</span> <span class="note" id="Note15"><span class="noteLabel">Note: </span>j Vat. 2, Diess., <span style="font-style:italic">Homo</span>; Vat. 1, <span style="font-style:italic">Caro</span>.</span> <span class="note" id="Note16"><span class="noteLabel">Note: </span>k Vatic. 2, Diess. addunt, <span style="font-style:italic">Sacerdos, quia se obtu- lit holocaustum. Pastor;</span> quod Vat. 1 praetermittit.</span> <span class="note" id="Note17"><span class="noteLabel">Note: </span>l Vat. 2, Diess. omittunt <span style="font-style:italic">ovium</span> post <span style="font-style:italic">custos</span>. Uter- que hic codex post <span style="font-style:italic">custos</span> illico <span style="font-style:italic">Vermis, quia resur- rexit</span>, quod deest in Vatic. 1.</span> <span class="note" id="Note18"><span class="noteLabel">Note: </span>m Vat. 2, <span style="font-style:italic">in vitam</span>. Diess., <span style="font-style:italic">Via, quia rectus : quia per ipsum ingressus in vitam est</span>.</span> <span class="">PLSection D</span> <span class="note" id="Note19"><span class="noteLabel">Note: </span>n Diess., <span style="font-style:italic">passus est. Lapis, quia instructio angularis</span>. Vat. 2, <span style="font-style:italic">passus. Lapis angularis, quia instructio</span>.</span> <span class="note" id="Note20"><span class="noteLabel">Note: </span>o Diess., <span style="font-style:italic">quia illuminat</span>.</span> <span class="note" id="Note21"><span class="noteLabel">Note: </span>p Diess., Vat. 2, <span style="font-style:italic">quia creator</span>.</span> <span class="note" id="Note22"><span class="noteLabel">Note: </span>q Diess., Vat. 2 omittunt <span style="font-style:italic">est</span> post <span style="font-style:italic">Deo</span>, quod alii exhibent.</span> <span class="note" id="Note23"><span class="noteLabel">Note: </span>r Diess., <span style="font-style:italic">quia missus</span>.</span> <span class="note" id="Note24"><span class="noteLabel">Note: </span>s Vat. 2, <span style="font-style:italic">ejus</span> pro <span style="font-style:italic">ipsius</span>.</span> <span class="note" id="Note25"><span class="noteLabel">Note: </span>t Diess., <span style="font-style:italic">quia fundamentum firmamenti est. Flos</span>, etc.</span> <span class="note" id="Note26"><span class="noteLabel">Note: </span>u Dies., <span style="font-style:italic">revelavit</span>.</span> <span class="note" id="Note27"><span class="noteLabel">Note: </span>v Diess. omittit <span style="font-style:italic">enim</span>. Fortasse legendum est <span style="font-style:italic">etiam</span> : nam in mss. haec duo saepe confusa reperi. Labbeus tom. <span class="smallcap">ii</span> col. 895, ad marg. sic notat : <span style="font-style:italic">Haec ab Holste- nio. aut alio assuta fuisse superioribus, multa docent : neque enim cohaerent cum superioribus ista, quae Βa- ronius ad annum</span> 447, num. 21, <span style="font-style:italic">recitat ex collectione Cresconiana</span>. Verum dubium non est, quin in anti- quissimis codicibus haec superioribus adjuncta re- periantur : et Baronius loc. cit. haec ipsa sub Damasi nomine ex concilio Romano profert, scilicet ex hoc, quod prae manibus habemus, et alio loco laudat ipse Baronius, ut supra dixi.</span> <span class="note" id="Note28"><span class="noteLabel">Note: </span>x Diess., <span style="font-style:italic">Spiritus sanctus non est Patris tantum- modo spiritus, sed Patris, et Filii spiritus</span>. Vat. 2, cum Baronio, <span style="font-style:italic">non est Patris tantummodo, aut Filii tantummodo spiritus : scriptum est</span>, etc.</span> <span class="note" id="Note29"><span class="noteLabel">Note: </span>y Ex epist. I Joann. <span class="smallcap">ii</span>, 15 : ubi tamen Vulgata nostra exhibet, <span style="font-style:italic">Si quis diligit mundum, non est cha- ritas Patris in eo</span>. Sequitur ex epist. Pauli ad Roma- nos <span class="smallcap">viii</span>, vers. 9 : <span style="font-style:italic">Qui autem</span>; etc., ubi Diess. refert, <span class="">PLSection C</span> <span style="font-style:italic">Quisquis autem</span>, Vulgata, <span style="font-style:italic">Si quis autem</span>.</span> <span class="note" id="Note30"><span class="noteLabel">Note: </span>z Vat. 2, cum Baronio, <span style="font-style:italic">intelligitur Spiritus san- ctus</span>. Baronius omittit <span style="font-style:italic">ipse</span> ante <span style="font-style:italic">Filius</span>. Diess., <span style="font-style:italic">Nomi- natus autem a Patre et Filio, intelligitur Spiritus sanctus, de quo ipse</span>, etc. Locus Evangelii est Joann. <span class="smallcap">xv</span>, 26 : <span style="font-style:italic">Spiritum veritatis, qui a Patre procedit</span>. Ba- ronius cum Diess., Vat. 2, <span style="font-style:italic">Quia Spiritus sanctus a Patre procedit</span>. Alter locus est Joann. <span class="smallcap">xvi</span>, 15. In Vat. 1 est <span style="font-style:italic">illi</span> mendose pro <span style="font-style:italic">ille</span>. In reliquis deest <span style="font-style:italic">ille</span>, ut in Vulgata.</span> <span class="note" id="Note31"><span class="noteLabel">Note: </span>aa Haec, et quae sequuntur cum multis aliis codex Casanatensis, et alius regius Parisiensis Gelasio ascri- bunt, quibus adhaeret codex Florentinus S. Marci, qui post verba <span style="font-style:italic">et annuntiabit vobis</span> titulum hunc ap- ponit : <span style="font-style:italic">Incipit Decretum de abjiciendis et recipiendis libris, quod scriptum est a Gelasio papa cum LXX eruditissimis viris episcopis in sede apostolica in urbe Roma</span>. Ballerinii existimant, primam partem hacte- nus expositam concilii Romani ad Damasum spe- ctare, non item reliqua. Nam haec praefatio innuit, agen- <span class="">PLSection D</span> dum esse de libris apocryphis : hoc enim significant verba <span style="font-style:italic">quid vitari debeat</span>. Cl. Zacharias, qui Damaso sequentem canonem Scripturarum adjudicat, repo- nit, hanc secundam partem connexam esse cum pri- ma, et indicari illis verbis initio positis, <span style="font-style:italic">Dictum est agendum</span> <span class="smallcap">prius</span>, quibus haec respondent, <span style="font-style:italic">Nunc vero de Scripturis divinis agendum est</span>, etc. Observat dein- de, sermonem tantum esse <span style="font-style:italic">de Scripturis divinis</span>, quae- nam in canonem recipi debeant. Denique conjicit, post canonem Scripturarum in concilio Damasi fuisse indiculum, quo alii libri sub apostolorum nomine conficti damnantur, qui legitur in epistola Innocen- tii I anno 403 ad Exuperium episcopum Tolosanum. <span style="font-style:italic">Coetera autem, quae sub nomine Matthiae, sive Jacobi minoris, vel sub nomine Petri, et Joannis, quae a quo- dam Leucio scripta sunt, vel sub nomine Thomae, et si qua sunt talia, non solum repudianda, verum etiam noveris esse damnanda</span>. Hic autem indiculus facile omitti potuit a librariis, quod Decretum Gelasianum</span> <span class="pagebreak" id="index.xml-pb-d30e813">[Page 791]</span> agendum est, quid <sup>a</sup> universalis catholica Ecclesia <span class="">PLSection A</span>teneat, et quid vitari debeat.</p><div><span class="fragment"><div class="lg"><div class="l"><span style="font-style:italic">Incipit ordo Veteris Testamenti</span>.</div><div class="l">Genesis liber unus.</div><div class="l">Exodus liber unus.</div><div class="l">Leviticus liber unus.</div><div class="l">Numeri liber unus.</div><div class="l"><sup>b</sup> Deuteronomium liber unus.</div><div class="l">Jesu Nave liber unus.</div><div class="l">Judicum liber unus.</div><div class="l">Ruth liber unus.</div><div class="l">Regum libri quatuor.</div><div class="l">Paralipomenon libri duo.</div><div class="l"><sup>c</sup> Psalterium liber unus.</div><div class="l">Salomonis libri tres.</div><div class="l"><sup>d</sup> Proverbiorum liber unus.</div><span class="">PLSection B</span><div class="l">Ecclesiastes liber unus.</div><div class="l">Cantica canticorum liber unus.</div><div class="l">Item Sapientiae liber unus.</div><div class="l">Ecclesiasticus liber unus.</div></div></span></div><div><span class="fragment"><div class="lg"><div class="l"><span style="font-style:italic">Incipit ordo prophetarum</span>.</div><div class="l">Esaiae liber unus.</div><div class="l">Hieremiae liber unus <sup>e</sup> cum uno Baruch; item cum</div><div class="l">Lamentationibus suis.</div><div class="l">Ezechielis liber unus.</div><div class="l">Danielis liber unus.</div><div class="l">Joel liber unus.</div><div class="l">Abdiae liber unus.</div><div class="l">Oseae liber unus.</div><div class="l">Amos liber unus.</div><span class="">PLSection C</span><div class="l">Michaeas liber unus.</div><div class="l">Jonae liber unus.</div><div class="l">Nahum liber unus.</div><div class="l">Abbacuc liber unus.</div><div class="pagebreak" id="index.xml-pb-d30e913">[Page 792]</div><span class="">PLSection A</span><div class="l">Sophoniae liber unus.</div><div class="l">Aggaei liber unus.</div><div class="l">Zachariae liber unus.</div><div class="l">Malachiae liber unus.</div></div></span></div><div><span class="fragment"><div class="lg"><div class="l"><span style="font-style:italic">Item ordo historiarum</span>.</div><div class="l">Job liber unus.</div><div class="l">Tobiae liber unus.</div><div class="l">Judith liber unus <sup>f</sup>.</div><div class="l">Hester liber unus.</div><div class="l">Esdrae liber unus.</div><div class="l">Machabaeorum libri duo.</div></div></span></div><div><span class="fragment"><div class="lg"><div class="l"><span style="font-style:italic">Item ordo Scripturarum Novi Testamenti, quas sancta et catholica suscipit Ecclesia</span>.</div><div class="l">Evangelium secundum Matthaeum liber unus.</div><div class="l">Secundum Marcum liber unus.</div><span class="">PLSection B</span><div class="l">Secundum Lucam liber unus.</div><div class="l">Secundum Joannem liber unus.</div></div></span></div><div><span class="fragment"><div class="lg"><div class="l"><span style="font-style:italic">Epistolae Pauli numero XIV</span>.</div><div class="l">Ad Romanos una.</div><div class="l">Ad Corinthios duae.</div><div class="l">Ad Ephesios una.</div><div class="l">Ad Thessalonicenses duae.</div><div class="l">Ad Galatas una.</div><div class="l">Ad Philippenses una.</div><div class="l">Ad Collossenses una.</div><div class="l">Ad Timotheum duae.</div><div class="l">Ad Titum una.</div><div class="l">Ad Philemonem una.</div><div class="l">Ad Hebraeos una <sup>g</sup>.</div><div class="l">Item <sup>h</sup> Apocalypsis Joannis Apostoli liber unus.</div><span class="">PLSection C</span><div class="l">Actus Apostolorum liber unus.</div><div class="l">Item Epistolae Canonicae numero septem.</div><div class="l">Petri Apostoli Epistolae duae.</div><div class="l">Jacobi Apostoli Epistola una.</div></div></span></div><div class="note" id="Note32"><span class="noteLabel">Note: </span>SCHOLIA.</div><div class="note" id="Note33"><span class="noteLabel">Note: </span>magis ubique obvium haec, aliaque plura de libris apocryphis praescriberet. Probabilia quidem haec censeo : sed non ita illis verbis <span style="font-style:italic">quid vitari debeat</span> in- haerendum est, ut credamus ea necessario arguere catalogum aliquem librorum nominatim prohibito- rum. Semel enim constituto canone Scripturarum di- vinarum, consequens est ut caetera scripta, quae ab eo canone absunt, quamvis nomen apostolorum aut prophetarum praeferant, inter divinas Scripturas minime referantur, sed vitentur potius, tamquam apocrypha.</div><span class="">PLSection D</span><div class="note" id="Note34"><span class="noteLabel">Note: </span>a Vat. 2, <span style="font-style:italic">universalis Ecclesia recipit, et quid vitari debeat</span>. Diess., <span style="font-style:italic">universalis catholica recipiat Ecclesia, et quid vitare debeat</span>.</div><div class="note" id="Note35"><span class="noteLabel">Note: </span>b Diess., <span style="font-style:italic">Deuteronomii liber</span> <span class="smallcap">i</span>.</div><div class="note" id="Note36"><span class="noteLabel">Note: </span>c Diess. <span style="font-style:italic">Psalmi</span> <span class="smallcap">cl</span> <span style="font-style:italic">liber</span> <span class="smallcap">i</span>.</div><div class="note" id="Note37"><span class="noteLabel">Note: </span>d Diess., <span style="font-style:italic">Proverbia liber</span> <span class="smallcap">i</span>, et paulo post <span style="font-style:italic">Sapientia</span> pro <span style="font-style:italic">Sapientiae</span>.</div><div class="note" id="Note38"><span class="noteLabel">Note: </span>e Diess., <span style="font-style:italic">cum Cinoth, id est, Lamentationibus suis</span>. Vatic. <span class="smallcap">i</span>, <span style="font-style:italic">cum uno Baruch : item cum Lamentationibus suis</span>. Sic Athanasius epist. 39, apud Labbeum tom. II Concil. col. 1710 : <span style="font-style:italic">Hieremias, et cum ipso Baruch Threni, et Lamentationes</span>. Deinceps Diess., <span style="font-style:italic">Ezechiel... Daniel... Micheae... Ambacum</span> pro <span style="font-style:italic">Abbacuc</span>, vel <span style="font-style:italic">Ha- bacuc... Soffoniae</span>, etc. Post <span style="font-style:italic">Ambacum</span> apud Amor- tium parenthesi includitur <span style="font-style:italic">Amos</span>.</div><div class="note" id="Note39"><span class="noteLabel">Note: </span>f Diess., post Tobiae librum <span style="font-style:italic">Esdrae libri</span> <span class="smallcap">ii</span>. <span style="font-style:italic">Hester liber</span> <span class="smallcap">i</span>. <span style="font-style:italic">Judith liber</span> <span class="smallcap">i</span>. <span style="font-style:italic">Machabaeorum libri</span> <span class="smallcap">ii</span>.</div><div class="note" id="Note40"><span class="noteLabel">Note: </span>g Zacharias loc. cit. hinc sibi objicit, non videri hunc canonem scripturarum esse Damasi, quando- quidem S. Hieronymus anno 414 ad Dardanum scri- bebat, epistolam Pauli ad Hebraeos Latinorum con- suetudine non recipi inter scripturas canonicas. Recte autem respondet, intelligi id de nonnullarum Ecclesiarum consuetudine, quae etiam post canonem Damasi, et Innocentii I consuetudinem suam non recipiendi tamquam canonicam epistolam ad He- braeos retinuerunt, donec anno 419 in concilio Car- thaginensi <span class="smallcap">iii</span> decretum fuit ut omnes integrum ca- nonem divinarum Scripturarum, in quo est Epistola ad <span class="">PLSection D</span> Hebraeos, reciperent, implorata etiam auctoritate Bonifacii papae, et concilii Italici <span style="font-style:italic">pro confirmando isto canone</span>. Vide Labbeum tom. II, col. 1177. De- creta ergo Damasi et Innocentii aut non ita fuerunt lata, ut pro lege ab omnibus Ecclesiis haberentur, aut ad quarumdam Ecclesiarum notitiam non per- venerant.</div><div class="note" id="Note41"><span class="noteLabel">Note: </span>h In Diess. deest mentio Apocalypsis, ut conji- cere licet, ex negligentia librarii : nam in nostro codice exstat. Inter Latinos receptam suo tempore fuisse Apocalypsin testatur Hieronymus loc. cit. Za- charias, qui in codice Diessensi omitti Apocalypsin vidit, existimat, potuisse a Damaso omitti, quia plures Ecclesiae Graecorum eam tunc non recipie- bant, ut eod. loc. affirmat Hieronymus. In canone laudato concilii <span class="smallcap">iii</span> Carthaginensis, uti etiam in ca- none Innocentii I anno 405 Apocalypsis comprehen- ditur. In cod. Diess. mentio Actuum apostolorum fit post Evangelium Joannis.</div><div class="pagebreak" id="index.xml-pb-d30e1148">[Page 793]</div><div><span class="fragment"><div class="lg"><div class="l">Joannis Apostoli <sup>a</sup> Epist. una.</div><span class="">PLSection A</span><div class="l">Alterius Joannis presbyteri Epistolae duae.</div><div class="l">Judae Zelotes <sup>b</sup> Epistola una.</div></div></span></div><p>Post has <sup>c</sup> omnes propheticas, et evangelicas, atque apostolicas, quas superius deprompsimus, Scripturas, quibus Ecclesia catholica per terrarum orbem a Deo fundata est, etiam intimandum putavi- mus, quod quamvis universae per orbem catholicae diffusae Ecclesiae quasi unus Christi thalamus sit, sancta tamen Romana <sup>d</sup> Ecclesia a nonnullis synodi- cis constitutionibus caeteris ecclesiis praelata est : sed et evangelica voce Domini Salvatoris nostri pri- matum obtinuit : <span style="font-style:italic">Tu es</span>, inquit, <span style="font-style:italic">Petrus, et super hanc petram aedificabo Ecclesiam meam, et portae in- feri non praevalebunt adversus eam, et tibi dabo clores</span> <span class="">PLSection B</span><span style="font-style:italic">regni coelorum, et quodcumque ligaveris super terram, erit ligatum et in coelis : et quodcumque solveris super terram, erit solutum et in coelis</span>. Addita est etiam so- <span class="pagebreak" id="index.xml-pb-d30e1188">[Page 794]</span> <span class="">PLSection A</span> cietas beatissimi Pauli apostoli, vasis electionis, qui non diverso, sicut haeretici garriunt <sup>e</sup>, sed uno tem- pore, uno eodemque die, gloriosa morte cum Petro in urbe Roma sub Caesare Nerone agonizans, coro- natus est : et pariter supradictam Romanam Eccle- siam Christo Domino consecrarunt, aliisque omni- bus in universo mundo sua praesentia atque vene- rando triumpho praetulerunt. Est ergo prima Petri apostoli sedes Romana Ecclesia, non habens macu- lam, neque rugam, nec aliquid hujusmodi. Secunda autem sedes apud Alexandriam <sup>f</sup> Petri a Marco nomine ejus discipulo atque evangelista consecrata est; ipseque in AEgyptum directus a Petro apostolo, verbum veritatis praedicavit, et gloriosum marty- rium consummavit. Tertia vero sedes apud Antio- <span class="">PLSection B</span> chiam beatissimi apostoli Petri habetur honorabilis, et quod illam primitus quam Romam veniret, habita- vit, et illic primum nomen Christianorum novellae gentis exortum est. <sup>g</sup> Finis.</p></div><div class="textpart" id="index.xml-body.1_div.1_div.3"><h3><span class="headingNumber">1.3. </span><span class="head"><span class="titlem">PARS SECUNDA ET TERTIA.</span></span></h3><p><span style="font-style:italic">Decretum Gelasianum, ex mss. Vaticanis, necnon Paraphrasis ejusdem decreti</span>. (Haec inter opera Gelasii melius collocanda reservamus, ubi, si placet, lege sis.)</p><div class="note" id="Note42"><span class="noteLabel">Note: </span>SCHOLIA.</div><div class="note" id="Note43"><span class="noteLabel">Note: </span>a In canone Innocentii I, et in aliis hae tres Epi- stolae unius Joannis apostoli esse dicuntur. In canone Damasi una Joanni apostolo, duae Joanni presbytero ascribuntur ex sententia, quam Hieronymus innuit de Vir. illustr. c. 9 : <span style="font-style:italic">Scripsit autem</span> (Joannes aposto- lus) <span style="font-style:italic">et unam epistolam... Reliquae autem duae... Joan- nis presbyteri asseruntur</span>. Antiquitas canonis Damasi ex hac parte comprobatur.</div><div class="note" id="Note44"><span class="noteLabel">Note: </span>b Diess. scribit <span style="font-style:italic">Zelotis;</span> Vat. 1, <span style="font-style:italic">Zelotes</span>. In Diess. additur, <span style="font-style:italic">Explicit canon Novi Testamenti</span>.</div><div class="note" id="Note45"><span class="noteLabel">Note: </span>c Insenia haec etiam sunt in Decreto Gelasii : sed scripturam exhibemus Vat. 1, quae in non paucis <span class="">PLSection C</span>differt a vulgata lectione, ut decretum ipsum Gelasii mox describendum conferenti patebit. Cresconiana collectio apud Baronium anno 69, num. 4, nonnihil etiam differt a Vat. 1, ut <span style="font-style:italic">et apostolicas</span> pro <span style="font-style:italic">atque apostolicas</span>, et mox <span style="font-style:italic">Ecclesia catholica per gratiam Dei fundata est</span>, et <span style="font-style:italic">unu; thalamus Christi sit</span>. Amortius ad marginem notat : <span style="font-style:italic">Continuatio per Gelasium pa- pam anno</span> 494, nescio, an ex codice. Verba, <span style="font-style:italic">Item dictum est</span>, innuunt, idem concilium sub Damaso continuari.</div><div class="note" id="Note46"><span class="noteLabel">Note: </span>d Cresconiana collectio <span style="font-style:italic">Romana ecclesia nonnullis synodicis constitutis coeteris</span>, etc. Postea <span style="font-style:italic">inquiens</span> pro <span style="font-style:italic">inquit</span>. Infra, <span style="font-style:italic">et quaecumque ligaveris super terram, erunt ligata et in coelo, et quaecumque solveris super terram, erunt soluta et in coelo</span>.</div><div class="note" id="Note47"><span class="noteLabel">Note: </span>e Notatur in marg. Vat. 1, <span style="font-style:italic">Anacletus in epist.</span> 3, <span style="font-style:italic">et Gelasius papa in epistola decretali</span>. Gelasii epistola decretalis est decretum postea proferendum. Epi- stolae Anacleti censentur suppositae : in ea 3 epi- stola, quamvis plura ex verbis et sententiis hujus <span class="">PLSection D</span>synodi producantur, desunt tamen haec verba, <span style="font-style:italic">sicut haeretici garriunt :</span> ac fortasse huic loco ab aliquo assuta sunt. Nonnulli enim sunt ex antiquis Patri- tribus, qui Petrum, et Paulum Romae quidem, et eodem die, sed non eodem anno martyrium subiisse affirment, ut ostendi in comment. ad Prudentium hymn. 12 Perist. vers. 5. Addo nunc Sacramenta- rium, quod S. Leoni Blanchinus affinxit, alii ad Ge- lasium referunt, nonnulli ad privatum aliquem vete- rem scriptorem, in praefat. Natal. apostol. Petri et Pauli : <span style="font-style:italic">Sic dispensatione diversa unam Christi fami- liam congregantes, tempore licet discreto, recurrens una dies in aeternum, et una corona sociarit</span>. Fortasse haeretici in hoc concilio illa potissimum de causa perstringuntur, quod Paulum a Petri societate in martyrii loco sejungerent : ac libenter legerem <span style="font-style:italic">qui non diverso, sicut haeretici garriunt, loco, sed uno tem- pore</span>, vel <span style="font-style:italic">qui non diverso, sicut haeretici garriunt, sed uno loco, uno eodemque die</span>, etc. In Actis apocryphis Lini refertur, Petrum et Paulum diverso loco et tempore passos fuisse : quo imbecilli testimonio non- nulli recentes haeretici adhuc utuntur, ut Petrum Romae exstitisse, aut martyrio coronatum fuisse ne- gent. Verba, quae in concilio sequuntur, meam con- jecturam confirmant : <span style="font-style:italic">Sua praesentia atque venerando</span> <span class="">PLSection C</span> <span style="font-style:italic">triumpho praetulerunt</span>. Cresconiana collectio apud Baronium refert <span style="font-style:italic">qui non diverso, sicut falso haeretici garriunt, sed uno, eodemque die</span>, etc. Paulo post <span style="font-style:italic">su- pra dictam S. Romanam Ecclesiam consecrarunt;</span> neque plura ex ea collectione profert Baronius.</div><div class="note" id="Note48"><span class="noteLabel">Note: </span>f Tres has sedes Petri esse dicit. In decreto vero Gelasii legitur, <span style="font-style:italic">Petri nomine a Marco ejus discipulo</span>.</div><div class="note" id="Note49"><span class="noteLabel">Note: </span>g In codice Veronensi, in quo, ut dixi, conci- lium est mutilum, et incipit a verbis <span style="font-style:italic">Post has omnes propheticas</span>, etc., notatur, hoc loco, <span style="font-style:italic">Explicit Concilium sub Damaso papa</span>. Sic absolutum conci- lium Romanum sub Damaso nihil prae se fert, cur Damaso abjudicari debeat. Argumenta enim, quae ex ratione temporum multi proferunt, solum probant, non esse Damasi ea omnia, quae in Decreto Gelasiano continentur, ut per se clarum est. Quod si aliqui codices non solum hoc concilium suis limi- tibus conclusum, sed totum etiam decretum Gelasii sub Damasi nomine exhibent, is error inde natus est, <span class="">PLSection D</span> quod vel Gelasius primam partem sui decreti ex hoc concilio sumpsit, ut pontifices Romani ex praedeces- soribus plura sumebant, vel aliunde concilium Da- masi ab aliquo adjectum fuit decreto Gelasii de libris (non divinis) recipiendis, vel non recipiendis. Fa- cile autem fuit, ut ex prima parte decreti Gelasiani, quam Damasi esse constabat, in multis codicibus toti decreto nomen Damasi praescriberetur. Probabilius autem credo, Gelasium ipsum in decreto de scrip- turis recipiendis, et non recipiendis concinnando ex Damasi concilio primam partem, nonnullis leviter mutatis, aliis omissis, aliis additis, accepisse : quod ex ipso decreto, quod nunc sistam, facilius, ut ego quidem arbitror, percipietur.</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:42:38Z.
	       SAXON HE 9.8.0.5.
		 --></address></div></body></html>