<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">S. P. BENEDICTI OPUSCULA.</a><ul class="toc"><li class="toc"><span class="headingNumber">1.1. </span><a class="toc toc_1" href="#index.xml-body.1_div.1_div.1"> SERMO S. P. BENEDICTI</a></li><li class="toc"><span class="headingNumber">1.2. </span><a class="toc toc_1" href="#index.xml-body.1_div.1_div.2">EPISTOLA SANCTI BENEDICTI</a></li></ul></li></ul><!--TEI body--><div class="edition" id="index.xml-body.1_div.1"><div class="pagebreak" id="index.xml-pb-d30e81">[Page 933]</div><h2><span class="headingNumber">1. </span><span class="head"><span class="titlem">S. P. BENEDICTI OPUSCULA.</span></span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head"><span class="">PLSection A</span> <span class="titlem">SERMO S. P. BENEDICTI</span></span></h3><p><span class="smallcap">habitus in discessu s. mauri ei sociorum.</span></p><p>Si tristandum (dilectissimi Patres ac filii) pro tali esset negotio, mihi magis quam vobis in hoc esset moerendum, qui quantum ad praesens, magnis videor destitui solatiis. Sed quia, dicente Apostolo, charitas benigna est, benignitatem charitatis nostrae omnimodis impendere debemus his quo aliquo modo ea indigere cognoscimus : nec nostra tantum, quantum aliena quaerere. Quapropter vos amoris paterni sollicitudine a fletibus et moerore temperare deposcimus, quia potens est Deus meliores nobis post hujus depositio- nem corporis huic sanctae immittere congregationi : quorum meritis et exemplis, longe praestantius quam nostris, aedificemini. Sed et illud summopere nobis <span class="">PLSection B</span>procurandum est, ne versutia antiqui hostis, unde aliis salus acquiritur, inde nobis tristitiae malo, de- trimentum in aliquo ingeratur. Non etenim quos unitatis semel in sancta charitate junxit concordia, nunquam vel longissima terrarum divident spatia : quoniam semper interioris hominis aspectu, qui reno- vatur secundum imaginem ejus qui creavit eum, nos quoad vixerimus tempore invicem intuebimur.</p><p><span style="font-style:italic">Post quae verba, D. Maurum et socios sic effatus est :</span> Vos autem, fratres charissimi, quos ad opus Domini construendum, ad illas dirigimus partes, viriliter agite et confortetur cor vestrum in sancto proposito et religione : procul dubio scientes quia quanto au- steriora, causa salutis aliorum, in hujus via saeculi pertuleritis, tanto majora a Deo recipietis coelestium <span class="">PLSection C</span>gaudia praemiorum. Nec vos ullo modo resolutio hu- jus nostri moestificet corpusculi : quoniam praesentior vobis ero carnis deposito onere, vestrique per Dei gratiam cooperator existam assiduus.</p><p><span style="font-style:italic">Melius confirmari non potest sermo iste quam testi- monio oculati simul et auriti testis, scilicet B. Fausti S. Pauli discipuli, ad quem et alios tres socios tendebant ultima verba hujus sermonis : venit enim in Galliam una cum B. Mauro, post cujus obitum, a fratribus Ro- mam advocatus, et scribens jussu summi pontificis Vitam sancti Maurit haec ipsa verba sancto Benedicto ascribit. Sequitur sanctum Faustum Adrenaldus Flo- riacensis auctor antiquissimus</span> (<span style="font-style:italic">florebat siquidem anno</span> 890) <span style="font-style:italic">lib.</span> <span class="smallcap">i</span> <span style="font-style:italic">de Miraculis sancti Benedicti, cap.</span> 6. San- ctus Faustus (inquit) Vitam beati Mauri composuit, <span class="">PLSection D</span>ex quo opere nos quoque haec quae scripsimus mu- tuavimus; <span style="font-style:italic">et immediate postea subjungit istum sermo- nem una cum epistola ad sanctum Maurum missa. Vide Surium tomo primo, et Arnoldum Uvion Ligni Vitae lib.</span> <span class="smallcap">i</span>, <span style="font-style:italic">cap.</span> 1. <span style="font-style:italic">Denique hujus sermonis veritatem videntur valde stabilire eum verba illa sancti Mauri quibus san-</span> <span class="pagebreak" id="index.xml-pb-d30e139">[Page 934]</span> <span class="">PLSection A</span><span style="font-style:italic">ctum Roman, de obitu sancti Benedicti consolatur apud scriptorem antiquissimum Vitae sancti Romani in Bi- bliotheca Floriacensi, tum versus isti P. Damiani S. R. E. cardinalis, ubi de laudibus montis Cassini, his verbis :</span></p><div><span>Si cecidit Sinai mons qui legem dedit olim. Quod periisse tamen sua moenia credere nolim Regula namque manet digitis descripta sacratis. Tradita discipulis Mauro Placidoque beatis. Si rex Antiochus ex auro vendidit aram, Lege labore no em Machabaeus restruet aram. Lator ait legis, vobis praesentior adsum, Post mortem, quam nunc dicam clamantibus, adsum.</span></div><p><span style="font-style:italic">Citat Arnold. Uvion in martyrologio suo ad diem S. Mauri.</span></p></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head"><span class="titlem">EPISTOLA SANCTI BENEDICTI</span></span></h3><p><span class="smallcap">ad sanctum maurum missa.</span></p><p><span class="">PLSection B</span>Accipe, a(??)ectissime, extrema institutoris tui dona, quae et longum nostrum testentur amorem, et tibi ac commilitonibus tuis contra omnium perpetim muni- men praebeant impedimenta malorum. Post exple- tam enim totam trinam vicenorum annorum decur- sionem, ex quo monasterialem adisti perfectionem, in gaudium Domini tui es introducendus : ut nobis hesterno die, postquam a nobis digressus es, Domi- nus ostendere est dignatus. Praedico etiam, ibi mo- ram vos in eundo esse passuros, ac cum difficultate habilem locum inventuros, pro his quae et Deo ordi- nante perficientur, et quae inimicus humani generis molimine calliditatis suae in vos concitabit. Nusquam tamen benignitas misericordis Dei vobis deerit : sed potius differendo licet, ac desiderium animi vestri in <span class="">PLSection D</span>longum experiendo, aliorsus quam speravimus aptis- simam largiri dignabitur metationem. Jamque valeas felix in professione, felicior futurus in perventione.</p><p><span style="font-style:italic">Auctores omnes superius citati in not. ad sermonem in discessu S. Mauri habitum, hanc etiam afferunt epistolam ascribuntque S. Benedicto : quos citasse de- nuo visum est superfluum. Addo solum testimonium Adrevaldi Floriacensis eodem libro quo supra, cap.</span> 7, <span style="font-style:italic">ubi de sanctis Mauro et sociis loquens, sic ait</span> : Profecti itaque a coenobio Cassini Epiphanorum diebus, quinta sabbati haud procul in praedium ejusdem coenobii ea deveniunt die : susceptique sunt a duobus fratribus quos pridie illinc hac de causa reverendissimus pater miserat : dumque illic quietis gratia pernoctarent, superveniunt eis nocturnam synaxim agentibus d(??)o <span class="">PLSection D</span>fratres, missi a S. Benedicto cum piis muneribus, capsula scilicet reliquiarum ac brevi epistola, etc.</p><p><span style="font-style:italic">Capsula illa reliquiarum, quae eburnea est, ostenditur apud S. Maurum Fossatensem juxta Parisios : episto- lam sepultam cum S. Mauro, juxta ipsius desiderium et voluntatem, aliqui testantur.</span></p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a>Â </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:59:33Z.
	       SAXON HE 9.8.0.5.
		 --></address></div></body></html>