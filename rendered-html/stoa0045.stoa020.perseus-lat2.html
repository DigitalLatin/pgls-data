<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Oratio Consulis Ausonii Versibus Rhopalicis</title><meta name="author" content="Ausonius, Decimus Magnus" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Oratio Consulis Ausonii Versibus Rhopalicis" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Oratio Consulis Ausonii Versibus Rhopalicis</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head">ORATIO CONSULIS AUSONII, VERSIBUS RHOPALICIS  ()</span></h3><div class="l">Spes, deus, aeternae stationis conciliator:</div><div class="l">si castis precibus veniales invigilamus,</div><div class="l">his, pater, oratis placabilis adstipulare.</div><div class="l">Da, Christe, specimen cognoscier inreprehensum,</div><div class="l">rex bone, cultorum famulantum vivificator. </div><div class="l">cum patre maiestas altissima, non generate.<span class="note" id="Note2"><span class="noteLabel">2</span></span></div><div class="l">Da trinum columen paraclito consociante,</div><div class="l">ut longum celebris devotio continuetur:</div><div class="l">ad temet properant vigilatum convenienter.</div><div class="l">Nox lucem revehet funalibus anteferendam, </div><div class="l">nox lumen pariens credentibus indubitatum,</div><div class="l">nox flammis operum meditatrix sidereorum.</div><div class="l">Tu mensis dirimis ieiunia relligiosa,</div><div class="l">tu bona promittens surgentia concelebraris:</div><div class="l">da, rector, modicos effarier omnipotentem. </div><div class="l">Fons tuus emundat recreatu iustificatos,</div><div class="l">dans mentem oblitam positorum flagitiorum,</div><div class="l">dans agnos niveos splendescere purificatos.</div><div class="l">Lux verbo inducta,<span class="note" id="Note3"><span class="noteLabel">3</span></span> peccantibus auxiliatrix,</div><div class="l">ut nova Iordanis ablutio, sanctificavit,</div><div class="pagebreak" id="index.xml-pb-d30e113">[Page v.1.p.40]</div><div class="l">cum sua dignati tinguentia promeruerunt. </div><div class="l">Et Christus regimen elementis inrequietis</div><div class="l">fert undam medici baptismatis intemerati,</div><div class="l">ut noxam auferret mortalibus extenuatam.</div><div class="l">Crux poenae extremum properata inmaculato, </div><div class="l">ut vitam amissam renovaret mortificatus,</div><div class="l">tot rerum titulis obnoxius immodicarum.</div><div class="l">Quis digne domino praeconia continuabit?</div><div class="l">an terra humano locupletat commemoratu,</div><div class="l">quem vocum resonant modulatus angelicarum?</div><div class="l">Dans aulam Stephano pretiosam dilapidato,</div><div class="l">dans claves superas cathedrali incohatori,</div><div class="l">quin Paulum infestum copulasti adglomeratu.</div><div class="l">Fit doctor populi lapidantum constimulator,</div><div class="l">ut latro confessor paradisum participavit, </div><div class="l">sic, credo, adnectens dirissima clarificandis.</div><div class="l">Nos seros famulos adcrescere perpetieris</div><div class="l">sub tali edoctos antistite relligionis; </div><div class="l">da sensum solida stabilitum credulitate.</div><div class="l">Fac iungar numero redivivo glorificatus, </div><div class="l">ad- caelum invitans consortia terrigenarum,</div><div class="l">SPES, DEUS, AETERNAE STATIONIS CONCILIATOR!</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a>Â </div><address>Ausonius, Decimus Magnus.
	    Date: 2015-12-07<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:08:27Z.
	       SAXON HE 9.8.0.5.
		 --></address></div></body></html>