<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Corpus Scriptorum Ecclesiasticorum Latinorum (CSEL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Corpus Scriptorum Ecclesiasticorum Latinorum (CSEL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Corpus Scriptorum Ecclesiasticorum Latinorum (CSEL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a lang="lat" class="toc toc_0" href="#index.xml-body.1_div.1">CLAVDIANI MAMERTI EPISTVLAE DVAE. EPISTVLA PRIOR. </a><ul class="toc"><li class="toc"><span class="headingNumber">1.2. </span><a class="toc toc_1" href="#index.xml-body.1_div.1_div.2">EPISTVLA POSTERIOR. </a></li></ul></li></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span><span class="head"><span class="titlem">CLAVDIANI MAMERTI EPISTVLAE DVAE. EPISTVLA PRIOR. </span></span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><div><span class="titlem">CLAVDIANVS SIDONIO PAPAE SALVTEM. </span></div><p class="script">Si possibile factu esset, ut te dominum meum uel aliquotiens <br /> aliquantulum conuenirem, non undeunde quarumpiam personarum <br /> aut uoluntates aut necessitates inquirerem, sed quae <br /> in rem debiti mei usui mihi esse possent. quippe reuisionis <br /> potestas multis modis ac miseris perinde causis intercluditur. <br /> enimuero scribendi facultas aut raro idonea subpetit aut nec <br /> subpetit. ista haec eadem remissibilia sint necne, tute iudicaris. <br /> porro autem uero quod saepenumero scriptis uestris alii <br /> inpertiuntur, qui id ipsum nec ambiunt quam egomet, forsan <br /> nec merentur amplius, non arbitror amicitiae legibus inpune <span class="note script" id="Note1"><span class="noteLabel">Note: </span><span style="font-style:italic">1 Haec epistuia legitur inter epistuku</span> Sidonii <span style="font-style:italic">Apollinaris libr. IIII <br /> ep. IL</span> adhibui <span style="font-style:italic">ad textum constituendum libros manuscriptos</span> Sidonii <br /> <span style="font-style:italic">hos:</span> cod. Paris. <span style="font-style:italic">18584 saec. X (A), cod. Paris. 12781 saec. XI</span> (B),<br /> cod. <span style="font-style:italic">Paris. 2168 saec. XI-XII (C), cod. Paris. 278% saec. XII</span> (E). <br /> <span style="font-style:italic">accedit praeterea</span> codex <span style="font-style:italic">Claudiani Mamerti MontepessuL H 145 saec. <br /> XII, quem supra litera D</span> signifieauimus. <span style="font-style:italic">contulimus</span> etiam <span style="font-style:italic">editionem<br /> Sidonii ab Eugevio Bareto curatam (Paris. 1879),</span> cuius <span style="font-style:italic">lectiones <br /> uariantes compendio (jb)</span> designamus 2 suo A <span style="font-style:italic">3 facto AD</span> <br /> esset factu <span style="font-style:italic">B</span> aliquotiee <span style="font-style:italic">BCE, om. b</span> 4 unde II unde C, unde <br /> Ebbad7maltimudioB,mnltimoaisbet <br /> <span style="font-style:italic">E</span> 5 anquirerem A 7 multimodia <span style="font-style:italic">B,</span> mnltimodu <span style="font-style:italic">b</span> et <br /> b 9 indicaris <span style="font-style:italic">A,</span> iadicaneria <span style="font-style:italic">D</span> 11 impartiuntur <span style="font-style:italic">b</span></span> <br /> <span class="pagebreak" id="index.xml-pb-d30e223">[Page 199]</span> committi. illud etiamnum dolenter faxo tacitum, quod libellos <br /> illos, quos tuo nomine nobilitari non abnuis, nullo umquam <br /> inpertiuisti rescripto? sed uacuum forte non subpetit, quod <br /> tute modicum magnae admodum inpendas amicitiae. ecquo <br /> tam ex occupatu umquam uspiamue inplicabere, quin illud in <br /> aliorum commoda reuergat? cum precatu deum placas, eundem <br /> non modo amicis, sed ignotis quoque concilias. cum scripturarum <br /> caelestium mysteria rimaris, quo te studiosius imbuis, <br /> eo doctrinam ceteris copiosius infundis. cum tuas opes in <br /> usus inopum prodigis, tibi quidem maxime, sed aliis quoque <br /> consultum facis. proinde nihil uidelicet, profecto nihil est tam <br /> infecundum actionum tuarum omnium, quod tibi uni soli tantum <br /> et non aliis quoque multis tecum uberiorem fructum ferat. \' <br /> nulla ergo cuiusquam praepedimenti occasio praetendi uel falso <br /> potest, cur egomet specialis atque intimus nihil a speciali <br /> meo fructi feram, a quo ignoti quoque multum capiant plurimi. <br /> sed, uti ego autumo, iuxta formam euangelici largitoris, quod <br /> non das amico esurienti, dabis inprobo pulsatori. porro si <br /> etiamnum solito obdurueris, faxim egomet quod tete paenitebit: <br /> quoniam si peccabis ultra reticendo, ego protinus ulciscar . <br /> scribendo. porro enim ambiguo caret tam te puniendum scripto <br /> meo, quam punior egomet silentio tuo. uale. <span class="note script" id="Note2"><span class="noteLabel">Note: </span>B <br /> 1 etiam non D 2 abnais <span style="font-style:italic">A,</span> annuis <span style="font-style:italic">rell</span>. 3 impartioisti <br /> <span style="font-style:italic">b</span> 4 hec quo <span style="font-style:italic">BDE,</span> haecquo A 10 inopidQ <span style="font-style:italic">A</span> mazome <br /> <span style="font-style:italic">B</span> 13 uberem <span style="font-style:italic">ASDE</span> 16 tuus <span style="font-style:italic">post</span> intimus <span style="font-style:italic">add. uett. editt</span>. <br /> 19 etiam ntl <span style="font-style:italic">A,</span> et iamnum <span style="font-style:italic">E,</span> etiam nc C, etiam non <span style="font-style:italic">BD,</span> etiam <br /> nunc <span style="font-style:italic">b</span> poeniteat <span style="font-style:italic">uett. editt</span>. 20 peccabis <span style="font-style:italic">AD,</span> peccatis <span style="font-style:italic">rell.,</span> <br /> peccaris <span style="font-style:italic">b</span></span> <span class="pagebreak" id="index.xml-pb-d30e339">[Page 200]</span></p><div><span class="titlem">SIDONIVS CLAVDIANO SVO SALVTEM. </span></div><p>Committi, domine maior, in necessitudinis iura pronuntias, <br /> cur, quod ad salue tibi debitum spectat, a stilo et pugillaribus <br /> diu temperem, quodque deinceps nullas uiantum uolas mea <br /> papyrus onerauerit, quae uos cultu sedulae sospitatis inpertiat. <br /> praeter aequum ista coniectas, si reare mortalium quemquam <br /> (cui tamen sermocinari latialiter cordi est) non pauere, cum <br /> in examen aurium tuarum quippe scriptus adducitur, tuarum <br /> inquam aurium, quarum peritiae, si me decursorum ad hoc <br /> aeui temporum praerogatiua non obruat, nec Frontonianae<br /> grauitatis aut ponderis Apuleiani flumen aequiparem, cui Varrones <br /> uel Atacinus uel Terentius, Plinii uel auunculus uel <br /> Secundus conpositi in praesentiarum rusticabuntur. adstipulatur <br /> iudicio meo uolumen illud, quod tute super statu animae <br /> rerum uerborumque scientia diuitissimus propalauisti, in <br /> quo, dum ad meum nomen prooemiaris, hoc munus potissimum <br /> cepi, ut meae fama personae, quam operae pretium non <br /> erat librorum suorum titulis inclarescere, tuorum beneficio <br /> perpetuaretur. at quod, deus magne, quantumque opus illud <br /> est materia clausum, declamatione conspicuum, propositione <br /> obstructum, disputatione reseratum et quamquam propter <br /> hamata syllogismorum puncta tribulosum, uernantis tamen <br /> eloquii flore mellitum. noua ibi uerba, quia uetusta, quibusque <br /> conlatus merito etiam antiquarum literarum stilus antiquaretur, <br /> quodque pretiosius, tota illa dictio sic caesuratim succincta <br /> quod profluens, quam rebus amplam strictamque sententiis <br /> sentias plus docere quam dicere. denique et quondam <br /> nec iniuria haec principalis fecundia conputabatur, cui paucis <br /> multa cohibenti curae fuit causam potius inplere quam paginam. <span class="note" id="Note3"><span class="noteLabel">Note: </span>1 <span style="font-style:italic">Hanc epistuiam, qua Sidonius praecedenti respondet (est libri <br /> IIII epist. III), ex recensione Bareti dedimus</span> 23 mollitiim <br /> <span style="font-style:italic">Baretus</span></span> <br /> <span class="pagebreak" id="index.xml-pb-d30e422">[Page 201]</span> at uero in libris tuis iam illud quale est, quod et teneritudinem <br /> quamquam continuata maturitas admittit interseritque tempestiuam <br /> censura dulcedinem, ut lectoris intentionem per <br /> euentilata disciplinarum philosophiae membra lassatam repente <br /> uoluptuosis excessibus quasi quibusdam pelagi sui portubus <br /> foueat. o liber multifariam pollens, o eloquium non exilis, <br /> sed subtilis ingenii, quod nec per scaturigines hyperbolicas <br /> intumescit nec per tapinomata depressa tenuatur. ad hoc <br /> unica singularisque doctrina et in diuersarum rerum adsertione <br /> monstrabilis, cui moris est de singulis artibus cum singulis <br /> artificibus philosophari quaeque, si fors exigit, tenere non abnuit <br /> cum Orpheo plectrum, cum Aesculapio baculum, cum Archimede <br /> radium, cum Euphrate horoscopium, cum Perdice circinum, <br /> cum Vitruuio perpendiculum, quaeque numquam inuestigare <br /> destiterit cum Thalete tempora, cum Atlante sidera, cum Zeto <br /> pondera, cum Chrysippo numeros, cum Euclide mensuras. ad <br /> extremum nemo saeculo meo quae uoluit adfirmare sic ualuit, <br /> siquidem, dum sese aduersus eum, quem contra loquitur, ex-. <br /> sertat, morum ac studiorum linguae utriusque symbolam iure <br /> sibi uindicat. sentit ut Pythagoras, diuidit ut Socrates, explicat <br /> ut Plato, inplicat ut Aristoteles, ut Aeschines blanditur, <br /> ut Demosthenes irascitur, uernat ut Hortensius, aestuat ut <br /> Cethegus, incitat ut Curio, moratur ut Fabius, simulat ut <br /> Crassus, dissimulat ut Caesar, suadet \'ut Cato, dissuadet ut <br /> Appius, persuadet ut Tullius. iam si ad sacrosanctos patres <br /> pro conparatione ueniatur, instruit ut Hieronymus, destruit ut <br /> Lactantius, adstruit ut Augustinus, adtollitur ut Hilarius, <br /> submittitur ut Ioannes, ut Basilius corripit, ut Gregorius consolatur, <br /> ut Orosius adfluit, ut Rufinus stringitur, ut Eusebius <br /> narrat, ut Eucherius sollicitat, ut Paulinus prouocat, ut Ambrosius <br /> perseuerat.</p><p>Iam uero de hymno tuo si percunctere quid sentiam, <br /> commaticus est, copiosus dulcis elatus et quoslibet lyricos <br /> dithyrambos amoenitate poetica et historica ueritate supereminet, <br /> idque tuum in illo peculiare, quod seruatis metrorum <br /> pedibus, pedum syllabis syllabarumque naturis intra spatii <br /> sui terminum uerba ditia uersus pauper includit nec arctati <br /> <span class="pagebreak" id="index.xml-pb-d30e504">[Page 202]</span> carminis breuitas longitudinem phalerati sermonis eliminat. <br /> ita tibi facile factu est minutis trochaeis minutioribusque <br /> pyrrichiis non solum molossicas anapaesticasque ternarias, <br /> sed epitritorum etiam paeonumque quaternas superuenire iuncturas. <br /> excrescit amplitudo proloquii angustias regulares et<br /> tamquam paruo auro grandis gemma uix capitur emicatque ut <br /> equi potentis animositas, cui frementi si inter tesqua uel confraga <br /> frenorum lege teneatur intellegis non tam cursum deesse <br /> quam campum. quid multis? arbitro me in utroque <br /> genere dicendi nec Athenae sic Atticae nec Musae sic musicae<br /> iudicabuntur, si modo mihi uel censendi copiam desidia longior <br /> non ademit. nam dum inpactae professionis obtentu nouum <br /> scribendi morem gradatim adpeto et ueterem saltuatim <br /> dedisco, de bono oratore nil amplius habeo quam quod malus <br /> poeta plus esse coepi. proin, quaeso, delicti huius mihi gratiam<br /> facias, quod aliquantisper mei meminens arentem uenulam <br /> rarius flumini tuo misceo. tuam tubam totus qua patet orbis <br /> iure uenerabitur, quam constat geminata felicitate cecinisse, <br /> quando nec aemulum repperit nec aequalem, cum pridem <br /> aures et ora populorum me etiam circumferente peruagaretur. <br /> nobis autem grandis audacia, si uel apud municipales et cathedrarios <br /> oratores ant forenses rabulas garriamus, qui etiam <br /> cum perorant salua pace potiorum turba numerosior inliteratissimis <br /> literis uacant. nam te, cui seu liberum seu ligatum <br /> placeat alternare sermonem intonare ambifariam subpetit, <br /> pauci, quos aequus amauit Iuppiter, imitabuntur. uale. <span class="note" id="Note4"><span class="noteLabel">Note: </span>26 Iuppiter <span style="font-style:italic">om. cum Sirmondo Baretus</span></span> <span class="pagebreak" id="index.xml-pb-d30e566">[Page 203]</span></p></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head"><span class="titlem">EPISTVLA POSTERIOR. </span></span></h3><div><span class="titlem">DOCTISSIMO VIRO SAPAVDO RHETORI CLAVDIANVS. </span></div><p>Disciplinarum omnium atque artium magistra Graecia idcirco <br /> maxime nobilibus studiis prouecta est atque orbem paene totum <br /> multiplicibus conplexa doctrinis, quoniam nemo illic omnium <br /> fuit, qui quidquam bonae frugis ferret, cui non par merito <br /> honossiet. hinc nonnulli mortales naturam paene supergressi <br /> mortalium extentis usquequaque excellentium ingeniorum uiribus <br /> infatigabilibus curis rerum abdita rimantes repositas <br /> originalium primordiorum causas et temporaliter fluentium <br /> substantiarum praefixos aeuo terminos indage et arte conplexi <br /> non modo intra mundanum, sed supercaeleste etiam introiere <br /> secretum.</p><p class="script">Quod mihi in praesentiarum usus est dicere, quoniam <br /> bonarum artium iam inde a proauorum nostrorum saeculis <br /> facta iactura et animi cultum despuens, quo solo praestat <br /> pecudi gens humana, deliciis et diuitiis seruiens ignauiae et <br /> inscitiae famula pessum porro dedit cum doctrina uirtutem. <span class="note" id="Note5"><span class="noteLabel">Note: </span>6 ?? </span> <span class="note script" id="Note6"><span class="noteLabel">Note: </span><span style="font-style:italic">2 Haec epistula in</span> uno <span style="font-style:italic">codice Parisino nr. 2165 saec. XIII, <br /> quem supra iam litera E significauimus, legitur (fol. 34\' col. 1</span> — <br /> <span style="font-style:italic">fol. 35\' col. 2). erat liber ille manuscriptus olim Baluzii (cod. 112), <br /> qui inde</span> hanc <span style="font-style:italic">epistuiam deprompsit atque edidit in \'MisceUaneorum\' <br /> libro V I (Lutet. Paris. 1713) pag. 535 sqq</span>. EXPLICIT MEMERTI <br /> CLAVDIAJST DE STATV ANIMAE LIBER TEKTITS. EPLA EIYSDEM. DOCTISSIMO <br /> VIRO SAPAVDO RETHORI CLAVDIANVS <span style="font-style:italic">E</span> 3 iccirco <span style="font-style:italic">E</span> 4 pene <span style="font-style:italic">E<br /> hic et infra</span> 6 <span style="font-style:italic">uerba</span> cui—siet <span style="font-style:italic">e senario quodam iambieo deprompta<br /> esse in propatulo est</span> 10 fluctuantium <span style="font-style:italic">Baiueius</span> 11 aeuo <br /> <span style="font-style:italic">om. Baluzius</span> 18 passum <span style="font-style:italic">Balueius</span></span> <br /> <span class="pagebreak" id="index.xml-pb-d30e677">[Page 204]</span> nam quod non modo ad innouandum quippiam, sed ne ad <br /> dediscendum quidem absque te uno disciplinae nobilis ullus <br /> adspirat, neglegentiae id humanae adscribemus an naturae? <br /> si malum istoc naturae uitio uertimus, numquidnam a genere <br /> humano differre dici potest genus humanum, aut ingenia<br /> eadem non sunt, quae fuere prius, aut Cicero sui saeculi <br /> summus orator nata secum bona accepto habuit et non mage <br /> parui pendens domestica et ciuica ad usque Graeciam capessendae <br /> opulentioris scientiae gratia peregrinatus est, aut forsan <br /> Platon apex culmenque philosophiae priuo naturae bono contentus <br /> post Socratis dogmata angustiorem credens Graeciam <br /> doctrinarum quam sese uirtutum non usque ad Aegyptum et <br /> ad usque Brachmanos Indorum et ad usque Pythagoricarum <br /> doctrinarum [per] heredes indefessus rerum scrutator accessit ? <br /> taceo ceteros, quia nec tempus nec opus huiusce rei capax <br /> est. unum illud procul ambiguo dixerim nostro saeculo non <br /> ingenia deesse, sed studia. quorum egomet studiorum quasi <br /> quandam mortem flebili uelut epitaphio tumularem, nisi tute <br /> eadem uenerabili professione, laudabili sollertia, acri ingenio, <br /> profluente eloquio resuscitauisses. quod equidem bonum eo <br /> admirabilius est mihi quo desperatius fuit.</p><p>Video enim os Romanum non modo neglegentiae, sed <br /> pudori esse Romanis, grammaticam uti quandam barbaram <br /> barbarismi et soloecismi pugno et calce propelli, dialecticen <br /> tamquam Amazonem stricto decertaturam gladio formidari, <br /> rhetoricam acsi grandem dominam in angusto non recipi, <br /> musicen uero et geometricam atque arithmeticam tres -quasi <br /> furias despui, posthinc philosophiam [atque] uti quoddam <br /> ominosum bestiale numerari. sed haec in laudem tuam suggestui <br /> sunt, quia si multi quorum tu es studiorum forent, <span class="note" id="Note7"><span class="noteLabel">Note: </span>3 adscribemus <span style="font-style:italic">scripsi,</span> ascribimus <span style="font-style:italic">E</span> 4 nature e <span style="font-style:italic">E</span> 8 capescendae <br /> <span style="font-style:italic">E</span> 10 pbylosophiae <span style="font-style:italic">E</span> 12 sese] esse <span style="font-style:italic">Baluzius</span> <br /> egiptum <span style="font-style:italic">E</span> 13 brachmanos <span style="font-style:italic">scripsi,</span> bragmanos <span style="font-style:italic">E</span> pytagoricarum <br /> <span style="font-style:italic">E</span> 14 per <span style="font-style:italic">inclusi</span> 18 epytaphio <span style="font-style:italic">E</span> 21 ammirabilius <br /> <span style="font-style:italic">E</span> 26 rethoricam <span style="font-style:italic">E</span> 28 phylosophiam <span style="font-style:italic">E</span> atque <span style="font-style:italic">uncis</span> inclusi <br /></span> <br /> <span class="pagebreak" id="index.xml-pb-d30e807">[Page 205]</span> futurus eras scilicet, etsi non omnium potior, unus ex multis. <br /> hinc uero procul iniuria ceterorum penes Galliam nostram <br /> professionis tuae par unus et solus es, neque dictum istuc <br /> aut adsentationi aut adulationi detur. nequaquam profecto uel <br /> egomet adulari possum uel tu indiges falso laudari. sed erui <br /> atque euelli infixa animo meo nequit declamationum tuarum <br /> suauitas mixta uirtute Attici more mellis, cui suapte natura <br /> indita sunt medela fortitudo dulcedo. quod in Hyblae iugis <br /> uolucris atque opifex apicula caelitus deciduum haustu capiens <br /> fabrefactis manso florigeris infundit filiorumque fabricatrix <br /> uirginitatis suae feturam alit atque imbuit ubere fauorum, ita <br /> tu scilicet e summis auctoribus uelut e magnis montibus <br /> doctiora quaeque uelut thyma fraglantia et fecundiora ueluti <br /> quaedam florida. praecerpens quos ingenii melle repleas eloquentiae <br /> conficis fauos, e quibus item discipulorum tibimet <br /> uelut filiorum numerositas dilecta formatur, quae Graecarum <br /> quoque disciplinarum nectare imbuta acsi melle Attico pasta, <br /> ut occeperit scientiae pennis strepere, eloquentiae fauos et ipsa <br /> conficiet. modo tu fac memineris docendi munus tibi a proauis <br /> et citra hereditarium fore, eoque copiosius te adniti <br /> oportere scientiae, quo multiplex in te a maioribus profecta <br /> tuis doctrina confluxit.</p><p class="script">Admonitus quoque sis oportet Viennensis urbis nobilitatis <br /> antiquae, cuius tu ciuis et doctor non otio duplex debitum <br /> solues, a quo bifariam quaeritur uel patribus respondere uel <br /> patriae. illud iam in fine sermonis perquam familiariter quaeso, <br /> ut spretis nouitiarum ratiuncularum puerilibus nugis nullum <br /> lectitandis his tempus insumas, &lt;quae) quasdam resonantium <br /> sermunculorum taureas rotant et oratoriam fortitudinem plaudentibus <br /> concinentiis euirant: Naeuius et Plautus tibi ad <span class="note script" id="Note8"><span class="noteLabel">Note: </span>6 Melli <span style="font-style:italic">Baluetns</span> 8 yble <span style="font-style:italic">E</span> 9 apecula <span style="font-style:italic">E</span> 13 \'thymia <br /> <span style="font-style:italic">Baluzius</span> flagrantia <span style="font-style:italic">Baluzius,</span> fragrantia <span style="font-style:italic">reU. editores</span> 17 q; <br /> <span style="font-style:italic">E</span> 18 sciencie <span style="font-style:italic">E, om. Baluzius</span> 23 ammonitns <span style="font-style:italic">E</span> 25 queritur <br /> <span style="font-style:italic">E</span> 28 quae quasdam <span style="font-style:italic">scripsi,</span> quasdam <span style="font-style:italic">E,</span> quae dum <span style="font-style:italic">Fabricus <br /> bibl. lat. med. 11078</span> 30 concinnentiia <span style="font-style:italic">E</span></span> <br /> <span class="pagebreak" id="index.xml-pb-d30e929">[Page 206]</span> elegantiam, Cato ad grauitatem, Varro ad peritiam, Gracchus ad <br /> acrimoniam, Chrysippus ad disciplinam, Fronto ad pompam, <br /> Cicero ad eloquentiam capessendam usui sint. quisquis enim <br /> recentiorum aliquid dignum memoria scriptitauit, non et ipse <br /> nouitios legit. illi ergo reuentilandi memoriaeque mandandi<br /> sunt, de quibus isti potuere proficere quos miramur. istoc ego <br /> tamen amicitiae testimonium aliquo forsitan plusculum familiariter <br /> intuli, sed beniuolentiae tuae uenia inpertiet amoris <br /> audaciam. <span class="note" id="Note9"><span class="noteLabel">Note: </span>1 graccus <span style="font-style:italic">E</span> 2 agrimoniam <span style="font-style:italic">E</span> cbrisippas <span style="font-style:italic">E</span> 3 capescendam<br /> <span style="font-style:italic">E</span> . 7 amicicie <span style="font-style:italic">E</span></span></p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:40:57Z.
	       SAXON HE 9.8.0.5.
		 --></address></div></body></html>