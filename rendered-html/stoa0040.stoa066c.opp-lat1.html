<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Corpus Scriptorum Ecclesiasticorum Latinorum (CSEL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Corpus Scriptorum Ecclesiasticorum Latinorum (CSEL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Corpus Scriptorum Ecclesiasticorum Latinorum (CSEL)</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><p>Gloriosissimis imperatoribus Honorio duodecimo et Theodosio <br /> octauo consulibus duodecimo Kalendas Octobres Caesareae <br /> in ecclesia maiore cum Deuterius episcopus metropolitanus <br /> Caesariensis una cum Alypio Tagastensi, Augustino Hipponiensi, <br /> Possidio Calamensi, Rustico Cartenitano, Palladio Tigabitano <br /> et ceteris episcopis in exedram processissent praesentibus presbyteris <br /> et diaconibus et uniuerso clero ac frequentissima plebe, <br /> adesset etiam Emeritus partis Donati episcopus, Augustinus <br /> episcopus ecclesiae catholicae dixit: Fratres carissimi, qui ab <br /> initio catholici fuistis et quicumque ad catholicam ex Donatistarum <br /> errore uenistis et pacem huius sanctae ecclesiae catholicae <br /> cognouistis et ueraci corde tenuistis et qui adhuc forte <br /> de catholicae unitatis ueritate dubitatis, audite nos sollicitos <br /> pura dilectione pro uobis. quando uenit ad hanc ciuitatem <br /> die nudiustertiana frater noster Emeritus Donatistarum adhuc <br /> episcopus, perlatum est ad nos subito eum esse praesentem. <br /> et quoniam caritate quam deus uidet desiderabamus eius praesentiam, <br /> ad eum uidendum continuo conuolauimus. inuenimus <br /> eum stantem in platea; facta inuicem salutatione admonuimus, <br /> quod durum esset ac turpe eum in platea remanere, ut ad <br /> ecclesiam nobiscum ueniret. at ille nobis sine ulla recusatione <br /> consensit; ubi nos putauimus eum ita communionem catholicam <br /> non recusaturum, quemadmodum uel spontaneum obtulit <br /> aduentum uel ad ecclesiam uenire minime dubitauit. illo autem <br /> in peruersitate haeretica quamuis intra ecclesiam catholicam <span class="note" id="Note1"><span class="noteLabel">Note: </span>1 anno 418 </span> <span class="note" id="Note2"><span class="noteLabel">Note: </span><span style="font-style:italic">De praescriptione codicis r cf. Praefatio</span> De Gestis cum Emerito Donatistarum <br /> episcopo, Liber unus <span style="font-style:italic">f</span> 1 duodecimum <span style="font-style:italic">fv</span> teodosio <span style="font-style:italic">r</span> 2 octauumfv <br /> <span style="font-style:italic">Octobres scirpsi -bris rfv</span> Caesariae/ <span style="font-style:italic">3 maiori rfo (at maiore F <br /> in Retract. capitulo)</span> 4 Caesareensis <span style="font-style:italic">v</span> Alipio <span style="font-style:italic">rf</span> Thagastensi <span style="font-style:italic">v</span> <br /> ipponiensi <span style="font-style:italic">T</span> Hipponensi <span style="font-style:italic">fv</span> 6 presbiteris P 7 diaconis <span style="font-style:italic">/</span> 9 krtii l1</span> <br /> <span class="pagebreak" id="index.xml-pb-d30e216">[Page 182]</span> diutius remorante allocutus sum dilectionem uestram, sicut <br /> meminisse dignamini. multa dixi, quae audistis et quae sine <br /> dubio quantum potestis etiam meministis, multa de pace, <br /> multa de caritate, multa de sanctae ecclesiae catholicae quam <br /> deus promisit et praestitit unitate. in quo meo sermone et<br /> uos alloquebar et illum exhortabar et, quantum in me poterant <br /> uiscera caritatis, omnes in periculo animae suae constitutos <br /> in illo meo sermone parturiebam et parere domino cupiebam. <br /> hoc enim et beatus Paulus apostolus dixit quibusdam: filioli <br /> mei, quos iterum parturio, donec Christus formetur<br /> in uobis. sed etiam post sermonem nostrum cum adhuc in <br /> illa sua perduraret pertinacia, nec sic desperandum putauimus; <br /> sed nec de quoquam, quamdiu uiuit in hoc corpore, homine <br /> desperandum putamus. neque enim sic dixi nudiustertius me <br /> non desperasse, ut hodie audeam desperare. </p></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><p>Sed ad hunc articulum causa perducta est, ut, quoniam <br /> uenit et quantum cognouimus sponte uenit, non sit huic ecclesiae <br /> infructuosus eius aduentus. aut enim, quod magis <br /> optamus et cupimus, etiam de illius salute uobiscum in catholica <br /> pace gaudebimus, aut si, quod abominamur et detestamur,<br /> ipse in illa pertinacia perdurauerit, debetis uos eius <br /> praesentia melius nosse, quid intersit inter catholicam pacem <br /> et haereticam dissensionem. partis enim Donati episcopus est, <br /> sed Donatistis huius ciuitatis ordinatus; quos Donatistas in <br /> nomine Christi in gremium catholicum iam magna ex parte <br /> suscepimus, ita ut paene omnes communioni catholicae sociatos <br /> esse gaudeamus. sed quoniam et qui iam communicarunt <br /> non quidem uniuersi, sed quidam uidentur de ipsa, ut paulo <br /> ante dixi, catholica ueritate dubitare, quidam uero non saltem <br /> dubitant, sed adhuc corde positi in parte Donati praesentiam <br /> nobis exhibent corporalem, siue uiri siue feminae carne intus, <br /> spiritu foris, bonum esse aestimamus episcopum ipsorum interrogare, <br /> ut, si habet aliquid quod pro ipsa parte adhuc <span class="note" id="Note3"><span class="noteLabel">Note: </span>9 Gal. 4, 19<br /> 24 sed] et <span style="font-style:italic">coni. v</span> a Donatistis <span style="font-style:italic">f</span> 27 communicauerunt <span style="font-style:italic">fv</span></span> <br /> <span class="pagebreak" id="index.xml-pb-d30e307">[Page 183]</span> dicat, post factam apud Carthaginem omnibus notam collationem <br /> si habet aliquid quod adhuc dicat, dicat sine praeiudicio <br /> partis Donati, quod tamen prodesse existimet nobis, in quorum <br /> ciuitate pro uestra in Christo salute se existimat ordinatum, <br /> et nos respondebimus sine praeiudicio catholicae, quoniam <br /> modo nullas partes defensionis imposuit, quod tamen, sicut <br /> existimamus et uolumus, prodesse uobis possit praesentibus <br /> contra praesentem, ut, si seductus est, non seducat, si autem <br /> nos seducebamus, ipso praesente, qui foris fortasse multa <br /> iactitat, arguamur refellamur conuincamur doceamur. hoc <br /> propterea dixi, ne ideo loqui nolit, quia potest dicere: nullas <br /> mihi modo pars mea partes defensionis imposuit.\' non enim <br /> post ipsam collationem non loquebatur aut post illam collationem <br /> non ad istam ciuitatem uenit aut de ista prouincia <br /> aliquando discessit aut credimus eum omnino post illam collationem <br /> nulli homini uerbum pro parte Donati fecisse. noui <br /> quae nobis dicebantur — uos alloquor qui ex ipsa uenistis —, noui <br /> quid dicebatur uobis, nos cognitoris emisse sententiam. noui <br /> dictum esse uobis, quod ille fuerit communionis nostrae et <br /> propterea istos loqui omnia quae uellent minime permisit et <br /> eos potestate potius oppressit quam probitate quod loquebantur <br /> non accepit. ista omnia iactata sunt post collationem <br /> siue ab ipso siue ab hominibus communionis illius. quid interest <br /> a quo uos perturbemini, quos uolumus in catholica pace <br /> esse tranquillos? si absens esset, dicerem de illo uobis: qui <br /> autem conturbat uos, portabit iudicium, quicumque <br /> est ille. haec enim quae dixi beati Pauli uerba sunt aduersus <br /> absentes, a quibus simplices turbabantur. nunc autem <br /> praesens est: modo nobis dignetur dicere quare uenerit.</p></div><div class="textpart" id="index.xml-body.1_div.1_div.3"><h3><span class="headingNumber">1.3. </span></h3><p>Frater Emerite, praesens es. collationi (no)biscum <span class="note" id="Note4"><span class="noteLabel">Note: </span>25 Gal. 5, 10 </span> <span class="note" id="Note5"><span class="noteLabel">Note: </span>6 nnllas <span style="font-style:italic">scripsi, cf. lin. 11</span> nullus <span style="font-style:italic">JTfo</span> 7 aestimamus <span style="font-style:italic">v (non f)</span> <br /> 17 uos] eos <span style="font-style:italic">jy</span> ipsa parte <span style="font-style:italic">fv</span> 21 probitate <span style="font-style:italic">J\'f</span> ueritate <span style="font-style:italic">v</span> 29 aduenerit <br /> <span style="font-style:italic">fv</span> 30 collationi nobiscum <span style="font-style:italic">coni. v</span> collationibus cum i7 collationibus <br /> <span style="font-style:italic">fv</span></span> <br /> <span class="pagebreak" id="index.xml-pb-d30e419">[Page 184]</span> interfuisti. si uictus es, quare uenisti? si autem te uictum esse <br /> non putas, loquere unde tibi uictor esse uidearis. tunc enim <br /> uictus es, si ueritate uictus es. si autem uideris uictus potestate <br /> et uicisti ueritate, non est hic potestas qua uictus uideris; <br /> audiant ciues tui unde te uictorem praesumis esse. at si<br /> nosti aduersus te uictricem fuisse ueritatem, quid adhuc respuis <br /> unitatem? Emeritus episcopus partis Donati dixit: Gesta <br /> indicant si uictus sum aut uici, si ueritate uictus sum aut <br /> potestate oppressus sum. Augustinus episcopus ecclesiae catholicae <br /> dixit: Quare ergo uenisti? Emeritus episcopus partis<br /> Donati dixit: Ut hoc dicerem quod requiris. Augustinus episcopus <br /> ecclesiae catholicae dixit: Requiro quare ueneris. hoc <br /> non quaererem, si non uenisses. Emeritus episcopus partis Donati <br /> dixit notario qui excipiebat: Fac.</p></div><div class="textpart" id="index.xml-body.1_div.1_div.4"><h3><span class="headingNumber">1.4. </span></h3><p>Cumque reticeret, Augustinus episcopus ecclesiae catholicae<br /> dixit: Si ergo sub ueritate tacuisti, non sine causa uenisti, <br /> nisi quia istos decipere uoluisti. cumque diu reticeret, <br /> Augustinus episcopus ecclesiae catholicae dixit: Uidetis, fratres, <br /> diu tacentem; moneo ut optetis resipiscentem, obsecro ne <br /> sequamini pereuntem. uerumtamen quoniam gesta collationis<br /> nostrae commemorauit, ubi apparere posse dixit, utrum ueritate <br /> sit uictus an potestate oppressus, multa sunt quidem <br /> ubi superfluis et moratoriis proseeutionibus gesta cumularunt, <br /> nihil aliud magnis uiribus agentes, nisi ut nihil ageretur; sed <br /> domino praesidente et causam suam agente uentum est quo<br /> noluerunt. dicta causa atque definita est. sed si omnia gesta <br /> uobis legere uelimus, quamquam praesentibus uobis fratrem <br /> et coepiscopum meum Deuterium obstringo, ut, quemadmodum <br /> fit apud Carthaginem, apud Tagastem, apud Constantinam, <br /> apud Hipponem, apud omnes diligentes ecclesias, sic etiam <br /> deinceps facere non pigrescat, ut annis omnibus per ieiuniorum <br /> dies, id est quadragesima ante pascha, quando uobis maxime <br /> ieiunantibus plus uacat audire, eadem gesta collationis per <span class="note" id="Note6"><span class="noteLabel">Note: </span>20 collationis <span style="font-style:italic">v</span> communionis <span style="font-style:italic">rj</span> 21 commemorauerit <span style="font-style:italic">/</span> 29 Thagastem <br /> <span style="font-style:italic">v</span> 30 hypponem J*</span> <br /> <span class="pagebreak" id="index.xml-pb-d30e510">[Page 185]</span> annos singulos uniuersa a capite in finem recitentur ex ordine, <br /> tamen, ut dicere coeperam, quia non omnia uobis modo legere <br /> possumus, dignamini prius audire ante collationem quas litteras <br /> dederimus ad cognitorem, ubi promisimus uel quemadmodum <br /> suscipi uellemus si uicti fuissemus, uel quemadmodum <br /> eos susciperemus si uinceremus, ut uideretur non in contentione, <br /> sed in humilitate esse uictoria.</p></div><div class="textpart" id="index.xml-body.1_div.1_div.5"><h3><span class="headingNumber">1.5. </span></h3><p>Alypius episcopus ecclesiae catholicae epistulam recitauit: <br /> Honorabili ac dilectissimo filio, uiro clarissimo <br /> et spectabili, tribuno et notario Marcellino Aurelius, <br /> Siluanus et uniuersi episcopi catholici. Edicto <br /> spectabilitatis tuae, quo nostrae collationis tranquillitati <br /> quietique seruandae et ueritati manifestandae <br /> ac muniendae consultum est, in omnibus <br /> nos consentire, sicut admonere dignatus es, per <br /> has litteras intimamus. illo etiam ueritate confisi <br /> nos uinculo condicionis obstringimus, ut, si nobis <br /> hi cum quibus agimus demonstrare potuerint, cum <br /> secundum dei promissa populi christiani usque <br /> quaque crescendo iam magnam partem orbis implessent <br /> et in ceteram dilatarentur implendam, <br /> subito ecclesiam Christi nescio quorum quos isti <br /> accusant peccatorum perisse contagione et in sola <br /> parte Donati remansisse, si hoc, ut dictum est, <br /> demonstrare potuerint, nullos apud eos honores <br /> episcopatus requiremus, sed eorum sequemur pro <br /> sola salute consilium, quibus tanti gratiam beneficii <br /> pro cognita ueritate debebimus. si autem <span class="note" id="Note7"><span class="noteLabel">Note: </span>9 August. epist. 128,1—3 (ed. Goldbacher), signaui <span style="font-style:italic">y-</span> cf. Breuic. 15</span> <span class="note" id="Note8"><span class="noteLabel">Note: </span>1 ex ordine recitentur <span style="font-style:italic">fo</span> 2 tamen <span style="font-style:italic">post</span> capite <span style="font-style:italic">exhibet F</span> 8 Alipius <br /> <span style="font-style:italic">rj</span> epistolam <span style="font-style:italic">Tfv</span> 11 Dicto <span style="font-style:italic">/</span> 14 ac muniendae] muniendaeque <br /> <span style="font-style:italic">y</span> 16 litteras <span style="font-style:italic">om. f</span> illa <span style="font-style:italic">Tf</span> 18 hi] hoc <span style="font-style:italic">lf</span> 20 impleuissent <span style="font-style:italic">fv</span> <br /> implerent <span style="font-style:italic">y 21</span> cetera-implenda <span style="font-style:italic">y</span> 23 contagio <span style="font-style:italic">y</span> 24 remansisse <br /> parte Donati <span style="font-style:italic">fvy</span> 26 episcopatus] episcopalis muneris <span style="font-style:italic">y</span> 27 sola <br /> aeterna salute <span style="font-style:italic">vy</span></span> <br /> <span class="pagebreak" id="index.xml-pb-d30e647">[Page 186]</span> nos potius ualuerimus ostendere ecclesiam Christi <br /> omnium non solum Africanarum, sed etiam transmarinarum <br /> prouinciarum, multarum gentium spatia <br /> feracissima populorum copia iam tenentem et sicut <br /> scriptum est toto mundo fructificantem atque <br /> crescentem, nullorum hominum sibi commixtorum <br /> peccatis perire potuisse, si denique ipsorum, quos <br /> tunc accusare uoluerunt potius quam conuincere <br /> ualuerunt, quaestionem definitam, quamuis non <br /> in eis ecclesia consistat, et Caecilianum innocentem, <br /> illos autem uiolentos et calumniosos esse <br /> iudicatos ab eo imperatore, ad cuius examen cuius examen crirainationes suas ultro accusando miserunt, <br /> postremo <br /> si, quidquid de peccatis quorumlibet hominum <br /> dixerint, uel humanis documentis uel diuinis probauerimus<br /> aut eorum innocentiam falsis criminibus <br /> appetitam aut Christi ecclesiam, cuius communioni <br /> cohaeremus, nullis eorum delictis esse <br /> destructam, sic eius nobiscum teneant unitatem, <br /> ut non solum uiam salutis inueniant, sed nec honorem<br /> episcopatus amittant. neque enim in eis <br /> diuinae sacramenta ueritatis, sed commenta humani <br /> detestamur erroris, quibus sublatis fraternum <br /> pectus complectemur christiana nobis caritate <br /> coniunctum, quod nunc dolemus dissensione<br /> diabolica separatum. poterit quippe unusquisque <br /> nostrum honoris sibi socio copulato uicissim sedere <br /> eminentius, sicut peregrino episcopo iuxta <br /> considente collega. hoc cum alternis basilicis <span class="note" id="Note9"><span class="noteLabel">Note: </span>5 cf. Col. 1, 6 </span> <span class="note" id="Note10"><span class="noteLabel">Note: </span>2 affricanaruin r sed] uerum <span style="font-style:italic">fvy</span> 3 multarumque <span style="font-style:italic">vy</span> 9 quae- <br /> Btionem demonstrauerimus esse finitam <span style="font-style:italic">y</span> 10 ecclesia] ecclesiae causa <span style="font-style:italic">vy</span> <br /> 11 autem <span style="font-style:italic">om. r</span> 14 quidquid] quid <span style="font-style:italic">Tf</span> 24 amplectimur <span style="font-style:italic">y</span> 29 considentem <br /> collegam <span style="font-style:italic">If</span></span> <br /> <span class="pagebreak" id="index.xml-pb-d30e749">[Page 187]</span> utrimque conceditur utroque alterum cum honore <br /> mutuo praeueniente, quia, ubi praeceptio caritatis <br /> dilatauerit corda, possessio pacis non fit angusta, <br /> ut uno eorum defuncto deinceps iam singulis <br /> singuli pristino more succedant. nec nouum aliquid <br /> fiet; nam hoc ex ipsius separationis exordio <br /> in eis, qui damnato nefariae dissensionis errore <br /> unitatis dulcedinem uel sero sapuerunt, catholica <br /> dilectio custodiuit. aut si forte populi christiani <br /> singulis delectantur episcopis et duorum consortium <br /> inusitata rerum facie tolerare non possunt, <br /> utrique de medio discedamus et ecclesiis singulis <br /> damnata schismatis causa in unitate pacifica constitutis <br /> ab episcopis singulis in ecclesiis singulis <br /> annuentibus unitati factae per loca necessaria <br /> singuli constituantur episcopi.</p></div><div class="textpart" id="index.xml-body.1_div.1_div.6"><h3><span class="headingNumber">1.6. </span></h3><p>Et cum legeret, Augustinus episcopus dixit: Dicam caritati <br /> uestrae et commemorem rem dulcissimam et suauissimam, <br /> quam domino adiuuante sumus experti. cum ante ipsam collationem <br /> inter nos aliqui fratres de hac re colloqueremur, quia <br /> pro pace Christi episcopi debent esse aut debent non esse, <br /> quod nobis fatendum est, circumspicientes omnes fratres et <br /> coepiscopos nostros, non facile nobis occurrebant, qui hoc <br /> uellent suscipere et de hac humilitate domino sacrificare. <br /> dicebamus, ut fieri solet, \'ille potest, ille non potest, ille <br /> consentit hoc, ille non tolerat\', loquentes pro suspicionibus <br /> nostris magis, qui corda illorum uidere minime poteramus. <br /> quando autem uentum est ut hoc palam fieret, in concilio <span class="note" id="Note11"><span class="noteLabel">Note: </span>1 utrimque] utrumque <span style="font-style:italic">rf</span> utroque-praeueniente] uterque ab alterutro <br /> honore mutuo praeuenitur <span style="font-style:italic">y</span> 2 perceptio <span style="font-style:italic">y, cf. Caes. 5 sub finem</span> <br /> 6 ex] ab <span style="font-style:italic">y</span> 7 discissionis <span style="font-style:italic">fvy</span> 9 christiani populi <span style="font-style:italic">y</span> 12 secedamus <span style="font-style:italic">y</span> <br /> in singulis <span style="font-style:italic">y</span> 14 episcopis (epif) <span style="font-style:italic">scripsi</span> his <span style="font-style:italic">rf, cf. Breuic. I 5:</span> utrisque <br /> de medio recedentibus singuli constituerentur episcopi ab eis episcopis <br /> ordinandi, qui in suis plebibus singuli inuenirentur ab—annuentibus] <br /> ab his, qui singuli in ecclesiis singulis inuenientur <span style="font-style:italic">vy</span> 15 unitate <br /> facta <span style="font-style:italic">v</span> 27 magis <span style="font-style:italic">ante</span> pro <span style="font-style:italic">exhibent fv</span></span> <br /> <span class="pagebreak" id="index.xml-pb-d30e874">[Page 188]</span> uniuersorum tam frequenti paene trecentorum episcoporum <br /> sic placuit omnibus, sic exarserunt omnes, ut parati essent <br /> episcopatum pro Christi unitate deponere et non perdere, sed <br /> deo tutius commendare. duo ibi uix inuenti sunt quibus displiceret, <br /> unus annosus senex, qui hoc etiam dicere liberius<br /> ausus est; alter uoluntatem suam tacito uultu significauit. <br /> sed posteaquam illum senem liberius hoc dicentem obruit <br /> omnium fraterna correptio, illo mutante sententiam uultum <br /> etiam ille mutauit. audite ergo, quibus modis etiam ipsa exhortatio <br /> facta est propter illum qui ait: qui se humiliat <br /> exaltabitur.</p></div><div class="textpart" id="index.xml-body.1_div.1_div.7"><h3><span class="headingNumber">1.7. </span></h3><p>Item legit: Quid enim dubitemus redemptori <br /> nostro sacrificium istius humilitatis offerre? an <br /> uero ille de caelis in membra descendit humana, <br /> ut membra eius essemus, et nos, ne ipsa eius membra<br /> crudeli diuisione lanientur, de cathedris descendere <br /> formidamus? propter nos nihil sufficientius <br /> quam christiani fideles et oboedientes sumus; <br /> hoc ergo semper simus. episcopi autem propter <br /> christianos populos ordinamur; quod ergo christianis<br /> populis ad christianam pacem prodest, hoc <br /> de nostro episcopatu faciamus. Augustinus episcopus <br /> dixit: Propter nos hoc debemus esse quod uos. quid debes <br /> esse tu cuicumque loquor uestrum? christianus fidelis oboediens. <br /> hoc tu propter te, hoc et ego propter me. ergo, quod tu<br /> propter te et ego propter me, semper esse debemus, quod <br /> autem sum propter te, sim si tibi prodest, non sim si tibi <br /> obest. ecce quod dictum est attendite. item legit: Si serui <br /> utiles sumus, cur domini aeternis lucris pro nostris <br /> temporalibus sublimitatibus inuidemus? episcopalis <br /> dignitas fructuosior nobis erit, si gregem <span class="note" id="Note12"><span class="noteLabel">Note: </span>10 Luc. 18, 14 12. 28 August. epist. 128, 3 </span> <span class="note" id="Note13"><span class="noteLabel">Note: </span>6 alter <span style="font-style:italic">/</span> aliter <span style="font-style:italic">rv</span> 14 humana membra descendit <span style="font-style:italic">fv</span> membra humana <br /> descendit <span style="font-style:italic">y</span> 18 obedientes simus <span style="font-style:italic">/</span> 19 semper sumus <span style="font-style:italic">rf</span></span> <br /> <span class="pagebreak" id="index.xml-pb-d30e971">[Page 189]</span> Christi deposita magis collegerit quam retenta <br /> disperserit. cumque recitaret, Augustinus episcopus dixit: <br /> Fratres mei, si dominum cogitamus, locus iste altior specula <br /> uinitoris est, non fastigium superbientis. si, cum uolo retinere <br /> episcopatum meum, dispergo gregem Christi, quomodo est <br /> damnum gregis honor pastoris? item legit: Nam qua fronte <br /> in futuro saeculo promissum a Christo sperabimus <br /> honorem, si christianam in hoc saeculo noster <br /> honor impedit unitatem? haec propterea praelostantiae <br /> tuae scribenda curauimus et ut per<br /> innotescant omnibus postulamus, ut in adiutorio <br /> domini dei nostri, quo admonente ista promittimus <br /> et quo adiuuante nos implere posse confidimus, <br /> etiam ante collationem, si fieri potest, corda <br /> hominum uel infirma uel dura pia caritas aut sanet <br /> aut edomet ac sic iam pacificis mentibus non <br /> resistamus manifestissimae ueritati et disputationem <br /> uel praecedamus concordia uel sequamur. <br /> neque enim desperare debemus, si recolunt esse <br /> pacificos beatos, quoniam ipsi filii dei uocabun- <br /> . tur, multo dignius et facilius eos uelle, ut pars <br /> Donati uniuerso orbi christiano reconcilietur quam <br /> uniuersus orbis christianus a parte Donati rebaptizetur, <br /> cum praesertim de Maximiani sacrilego <br /> e t damnato schismate uenientes, quos etiam terrenarum <br /> potestatum iussionibus insectando emendare <br /> curarunt, tanta diligentia quaesierunt, ut <br /> nec baptismum ab eis datum rescindere auderent <br /> et quosdam eorum damnatos sine ulla honoris <br /> diminutione susciperent, quosdam uero in illius <span class="note" id="Note14"><span class="noteLabel">Note: </span>6 August. epist. 128, 3-4 20 cf. Matth. 5, 9 </span> <span class="note" id="Note15"><span class="noteLabel">Note: </span>1 magis <span style="font-style:italic">deposita y</span> 10 et ut] ut et <span style="font-style:italic">y, puncto post</span> omnibus <span style="font-style:italic">posito</span> <br /> 17 disputationem nostram <span style="font-style:italic">iv</span> 19 beatos esse <span style="font-style:italic">pacificos y</span> 27 dilectione <br /> <span style="font-style:italic">(cf. 12 init.) quaesierint y</span> 29 honoris eorum deminutione <span style="font-style:italic">y</span></span> <br /> <span class="pagebreak" id="index.xml-pb-d30e1071">[Page 190]</span> discissionis societate impollutos esse censerent. <br /> quorum inter se concordiae non inuidemus, sed <br /> eos oportet aduertere, quam pie ramum a se fractum <br /> tanto studio radix catholica inquirit, si ramus <br /> ipse similiter a se paruum fragmen incisum sic<br /> colligere laborauit. et alia manu: optamus te, fili, <br /> in domino bene ualere.</p></div><div class="textpart" id="index.xml-body.1_div.1_div.8"><h3><span class="headingNumber">1.8. </span></h3><p>Quo recitato Augustinus episcopus dixit: Audite qui <br /> nescitis, audite, obsecro uos. deo gratias, quia ipso praesente <br /> loquor. causam istam Maximianistarum, quam uolo modo<br /> uobis exponere, ubi omnium calumniarum suarum tamquam <br /> malarum mercium nauem fregerunt, causam ergo istam Maximianistarum <br /> cum totiens obiecissemus in nostra collatione, <br /> nihil aduersus eam dicere potuerunt, id est aduersus obiectionem <br /> nostram totiens insertam, totiens repetitam, totiens<br /> eorum frontibus illisam nihil omnino respondere potuerunt, <br /> quia quod responderent non inuenerunt. audite ergo illam <br /> diligenter. ecce hic est, audit me. si mentior, redarguat, probare <br /> me compellat. gesta quidem ipsa hic non sunt, sed ibi <br /> sit causa. feramus quaslibet dilationes, ut ad documenta necessaria<br /> ueniamus, si probauero quod dico. si tamen inde dubitat <br /> aut, quod absit, dubitare se fingit, quod pace eius dixerim, <br /> non communicet, si non probauero. si autem scit iam me <br /> uerum dicere et nouit propterea respondere noluisse, quia <br /> quod responderet non potuit inuenire, rogo uos, ut ipsi iudicetis<br /> quid sit tolerabilius, in honore suo suscipere a se damnatum <br /> an fratrem agnoscere non aliquando a se conuictum. <br /> intendite, obsecro, audite narrationem.</p></div><div class="textpart" id="index.xml-body.1_div.1_div.9"><h3><span class="headingNumber">1.9. </span></h3><p>Maximianus quidam diaconus fuit Carthaginiensis in <br /> parte Donati. siue merito superbiae suae siue, ut ipsi putant, <br /> merito iustitiae suae offendit episcopum suum, id est Primianum <br /> Carthaginiensem, siue inique, si superbus meliorem, siue <br /> iuste, si probus inprobiorem. excommunicatus est a Primiano. <span class="note" id="Note16"><span class="noteLabel">Note: </span>1 esse] fuisse y 3 tanto studio ramum a se fractum y 6 laborauerit <br /> <span style="font-style:italic">rrnl</span> 29 Carthaginensis <span style="font-style:italic">et</span> 32 Carthaginensem <span style="font-style:italic">Ffo</span></span> <br /> <span class="pagebreak" id="index.xml-pb-d30e1160">[Page 191]</span> perrexit ad episcopos uicinos, concitauit inuidiam Primiano, <br /> accusauit eum apud illos. uentum est ad Carthaginem. uoluerunt <br /> qui uenerunt multi episcopi Donatistae ad se uenire <br /> Primianum, sicut uoluerunt maiores istorum ad se uenire <br /> Caecilianum. factione cognita noluit ad istos uenire Primianus, <br /> sicut ad illos noluit uenire Caecilianus. damnatus est ab istis <br /> absens Primianus, sicut ab illis damnatus est absens Caecilianus. <br /> qualem imaginem rerum uoluit deus ante oculos nostros <br /> recenti tempore ponere, quoniam nimis antiqua iam delebat <br /> obliuio! damnatus est absens. ab aliis episcopis partis Donati <br /> Primianus communioni est restitutus, immo quia eum non <br /> deposuerunt, in sua sede firmatus est. damnati sunt Maximianistae, <br /> sicut a peregrinis episcopis et transmarinis absoluto <br /> Caeciliano meruit damnari Donatus. damnatus est Maximianus <br /> cum duodecim ordinatoribus suis. factio quidem ipsa plurimos <br /> continebat; centum erant fortassis episcopi. sed ne maior <br /> praecisio fieret, isti noluerunt paucis deiectis multis imponere <br /> disciplinam. damnarunt solos qui affuerunt ordinationi Maximiani, <br /> quando contra episcopum suum illicite est leuatus <br /> episcopus; ceteri in ipsa factione constituti, si redire ad ecclesiam <br /> uellent, in suis permitterentur honoribus. uerbis quidem <br /> suis ostendebant eos foris esse ab ecclesia; quem enim hortaris <br /> ut intret, foris est. constituto ergo die, intra quem diem <br /> si redirent nihil eis obessent quae aduersus Primianum dicebantur, <br /> decreto Bagaiensi firmauerunt, damnatus est Maximianus <br /> cum duodecim. coepit agi, ut damnati de basilicis pellerentur. <br /> interpellantur iudices, interpellantur proconsules, in <br /> iudicium allegatur episcopale Bagaiense concilium. dicuntur <br /> haeretici, demonstrantur damnati, impetrantur iussiones, auxilia <br /> congregantur, uenitur ad eiciendos de basilicis homines <br /> damnatos et in sua pertinacia constitutos. illis condemnatis <br /> populi qui fauebant restiterunt, ubi non potuerunt uicti sunt, <br /> in locum eorum qui uicti sunt et expulsi alii ordinati sunt. <span class="note" id="Note17"><span class="noteLabel">Note: </span>17 uoluerunt v 19 eleuatus <span style="font-style:italic">fv</span> 24 eis nihil <span style="font-style:italic">fv</span> 25 bagalensi <span style="font-style:italic">r</span> <br /> firmarunt <span style="font-style:italic">fv</span> 28 bagalense r</span> <br /> <span class="pagebreak" id="index.xml-pb-d30e1251">[Page 192]</span> ex quibus duos nouimus, ut de ceteris taceamus, unum Felicianum <br /> (Mustitanum), alterum Praetextatum Assuritanum, quos <br /> post annos duos aut tres per Optatum Gildonianum post <br /> multas illis illatas persecutiones iudiciariis prosecutionibus et <br /> tota acrimonia potestatum in suis honoribus susceperunt. post<br /> damnationem suam, post eiectionem, post persecutiones susceperunt <br /> illos in honoribus suis, adiunxerunt sibi socios atque <br /> collegas. nam in loco unius ipsorum Praetextati Assuritani <br /> alium iam ordinauerant nomine Rogatum, qui modo catholicus <br /> est, cui exercitus istorum, id est agmen circumcellionum,<br /> . linguam et manum praecidit. illi autem, qui per ipsum tempus, <br /> quo illi damnati foris erant, ferme per triennium baptizati <br /> sunt a damnatis, baptizati sunt foris ab ecclesia istorum, <br /> sic sunt suscepti. nemo dixit non habes baptismum, quia <br /> foris es baptizatus\': et rebaptizatur qui uenit de Epheso de<br /> Smyrna de Thessalonica de ceteris ecclesiis, quas suo labore <br /> apostoli plantauerunt et ad quas legimus missas apostolorum <br /> epistulas, quas audimus in ecclesia recitari.</p></div><div class="textpart" id="index.xml-body.1_div.1_div.10"><h3><span class="headingNumber">1.10. </span></h3><p>Sententia tenetur, et quantum audiuimus ab ipso fratre <br /> nostro, quem deus faciat pacatum fratrem nostrum, ab isto<br /> Emerito est dicta sententia ubi illi damnati sunt. legatur ipsa <br /> sententia ubi illi damnati sunt, et legatur sententia ubi Caecilianum <br /> damnauerunt maiores istorum, et uideamus qui rei <br /> peiores facti sunt, qui grauiore sententia puniti, qui strepitu <br /> maiore damnati. ibi dixit: licet enim uiperei seminis<br /> noxios partus uenenati uteri alueus diu texerit et <br /> concepti sceleris uda coagula in aspidum membra <br /> tardo se calore uaporauerint, tamen conceptum <span class="note" id="Note18"><span class="noteLabel">Note: </span>25 Sententia concilii Bagaiensis </span> <span class="note" id="Note19"><span class="noteLabel">Note: </span>2 Mustitanum <span style="font-style:italic">suppleui</span> praetestatum JH 4 persecutionibus <span style="font-style:italic">f</span> <br /> 8 praetestati <span style="font-style:italic">r</span> 9 ordinauerunt <span style="font-style:italic">fv</span> 16 amirna <span style="font-style:italic">r</span> 18 epistolas <span style="font-style:italic">rfv</span> <br /> 21 <span style="font-style:italic">dictata fv, cf. Cresc. III19, 22</span> dictator uel dictor illius sententiae <br /> 25 <span style="font-style:italic">Aug. sententiam concilii Bagaitani ex memoria recitat; cf. infra</span> <br /> 11 nomina omnium mihi non occurrunt 27 uda] unda <span style="font-style:italic">r</span> 28 tardiose <br /> calor euaporauerit r</span> <br /> <span class="pagebreak" id="index.xml-pb-d30e1359">[Page 193]</span> uirus euanescente umbraculo occultari non potuit. <br /> nam etsi sero publicum tamen parricidium et facinus <br /> suum feta scelerum uota pepererunt, quod <br /> ante praedictum est: \'parturiit iniustitiam, concepit <br /> dolorem et peperit iniquitatem.\' sed quoniam <br /> serenum iam fulget e nubilo nec est confusa criminum <br /> silua, cum ad poenam designata sunt nomina <br /> — indulgentia enim antehac fuerat —, dum <br /> clementiae dimittimus lineam, inuenit causa quos <br /> puniat. et inter cetera: loquamur, carissimi fratres, <br /> schismatis causas, quia iam non possumus tacere <br /> personas. Maximianum fidei aemulum, ueritatis <br /> adulterum, ecclesiae matris inimicum, Dathae, <br /> Chorae et Abiron ministrum. haec uerba sunt partis <br /> Donati in Maximianistas isto ut audiuimus dictante prolata. <br /> scitis autem qui sunt Dathan, Chore et Abiron. ipsi primo <br /> schisma fecerunt, quibus poena usitata non suffecit: uiuos <br /> aperta terra deuorauit. Dathae, Chorae et Abiron ministrum, <br /> uerba ipsius sunt, de pacis gremio sententiae <br /> fulmen excussit. audite adhuc: et quod adhuc eum, <br /> inquit, dehiscens terra non absorbuit, ad maius <br /> iudicium superis reseruauit. raptus enim poenam <br /> sui compendio lucrauerat funeris; usuras nunc <br /> grauioris colligit faenoris, cum mortuus interest <br /> uiuis. uerba sunt ipsius Maximianum damnantis uel potius, <br /> ut ipse dicit, \'ore ueridico\' fulminantis. et tamen collecti sunt, <br /> aspides uiperae parricidae nec exsufflatur baptismus, quem <br /> dedit aspis uipera parricida. audistis, quantus ignis exarserit <br /> eloquentiae, quando inuenit faenum quod posset incendere. <span class="note" id="Note20"><span class="noteLabel">Note: </span>4 Ps. 7, 15 10. 18. 20 Sententia concilii Bagaiensis 17 cf. <br /> Num. 16, 32 26 cf. pag. 195, 3 ;-</span> <span class="note" id="Note21"><span class="noteLabel">Note: </span>1 unbraculo r 2 facinus et parricidium <span style="font-style:italic">v et Aug. alias</span> 8 indulgentia <br /> <span style="font-style:italic">scripsi</span> indulgentiae <span style="font-style:italic">rfv, cf. Cresc. IIII 31, 318</span> 10 kafiii <span style="font-style:italic">1;</span> <br /> 13 <span style="font-style:italic">et</span> 18 Dathan <span style="font-style:italic">f</span> 16 sint <span style="font-style:italic">Iv</span>. 21 sorbuit <span style="font-style:italic">alias</span> 22 iudicium] supplicium <br /> <span style="font-style:italic">alias</span> poenam <span style="font-style:italic">om. r</span> 23 sui] suam <span style="font-style:italic">alias</span> 27 eisuflatur <span style="font-style:italic">F</span></span> <span class="note" id="Note22"><span class="noteLabel">Note: </span>LIII. August. c. Don. III. </span> <span class="note" id="Note23"><span class="noteLabel">Note: </span>13 </span> <br /> <span class="pagebreak" id="index.xml-pb-d30e1482">[Page 194]</span> frater Emerite, amplexus es fratrem tuum Felicianum tui oris <br /> fulmine condemnatum: agnosce fratrem tuum Deuterium tibi <br /> etiam genere sociatum.</p></div><div class="textpart" id="index.xml-body.1_div.1_div.11"><h3><span class="headingNumber">1.11. </span></h3><p>Quotienscumque, fratres mei, causam istam Maximianistarum, <br /> quam sicut potui uobis exposui, eis cum in collatione<br /> ageremus obiecimus, plus inde tacuit quam modo in omnibus <br /> tacet. non se occultent tergiuersatoria non defensione sed fuga. <br /> dicunt enim, quod dilationem illis dederint et intra dilationem <br /> illos susceperint. hoc falsum est; duodecim cum Maximiano <br /> damnati sunt, ceteri autem non aderant ordinationi eius, quando<br /> ei manus imposita est. illis dilationem dederunt; nam uerba <br /> ipsius ista sunt: nec solum hunc, inquit, sceleris sui <br /> mors iusta condemnat; trahit etiam ad consortium <br /> criminis plurimos catena sacrilegii, de quibus <br /> scriptum est: (uenenum aspidum sub labiis eorum <br /> quorum os maledictione et amaritudine plenum <br /> est. ueloces pedes eorum ad effundendum sanguinem. <br /> contritio et infelicitas in uiis eorum, et uiam <br /> pacis non cognouerunt. non est timor dei ante <br /> oculos eorum\'. nollemus quidem tamquam proprii<br /> corporis secare iuncturam.sed quoniam tabescentis <br /> uulneris putredo pestifera plus habet in abscisione <br /> solaminis quam in remissione medicaminis, inuenta <br /> est causa salubrior, ne per cuncta membra pestilens <br /> irreperet uirus, ut compendioso dolore natum<br /> decidat uulnus. famosi ergo criminis reos esse nominat <br /> duodecim, inter quos et Felicianum et Praetextatum, <br /> sed nomina omnium mihi non occurrunt; et sic infert: qui <br /> funesto opere perditionis uas sordidum collecta <br /> faeculentia sordidarunt, sed et clericos aliquando <span class="note" id="Note24"><span class="noteLabel">Note: </span>12. 28 Sententia concilii Bagaiensis 15 Ps. 13, 3 </span> <span class="note" id="Note25"><span class="noteLabel">Note: </span>2 fratrem tuum <span style="font-style:italic">om. r</span> 9 illos suos <span style="font-style:italic">v</span> enim cum <span style="font-style:italic">10</span> 20 e proprii <br /> <span style="font-style:italic">alias</span> 21 secare iuncturam] iunctura praecidi <span style="font-style:italic">alias</span> 24 salubris <span style="font-style:italic">f</span> <br /> 25 inrepat <span style="font-style:italic">alias</span> 26 esse] ecce <span style="font-style:italic">v</span> 27 praetestatum <span style="font-style:italic">r</span> 28 infert <br /> sic <span style="font-style:italic">fv</span> 30 sordidarunt <span style="font-style:italic">Ff</span> glntinarunt <span style="font-style:italic">v et Aug. alias</span></span> <br /> <span class="pagebreak" id="index.xml-pb-d30e1601">[Page 195]</span> ecclesiae Carthaginis, qui, dum facinori intersunt, <br /> illicito incestui praebuerunt lenocinium, dei praesidentis <br /> arbitrio uniuersalis concilii ore ueridico <br /> damnatos esse cognoscite. eos autem, quos sacrilegi <br /> surculi non polluere plantaria, hoc est qui a <br /> Maximiani capite proprias manus uerecundo fidei <br /> pudore retraxerunt, ad matrem ecclesiam redire <br /> permisimus. uolebant pumicare faciem suam, quia sacrilegis <br /> ignoscebant et aperte schismaticis uiam redeundi concedebant. <br /> quid est hoc, rogo. modo mihi dignetur exponere, quomodo <br /> eos sacrilegi surculi non polluere plantaria. quare illis dilationem <br /> das, si nullam partem in Maximiani schismate habere <br /> potuerunt? si autem socii sunt factionis, quamuis non fuerint <br /> praesentes ordinationi, quomodo illos non inquinat Maximianus, <br /> et totum orbem terrarum semel absens damnatus, tertio praesens <br /> absolutus inquinat Caecilianus? non inquinat Afer Afros, <br /> uiuus uiuos, notus notos, particeps socios, et Caecilianus <br /> inquinat transmarinos, inquinat longe positos, (inquinat ignotos,) <br /> inquinat nondum natos? tecum sedit a te damnatus, et <br /> non te inquinauit Felicianus? ego illum non uidi, tu illum <br /> nosti; ego illum innocentem credo, tu istum nocentem damnasti. <br /> aut si fateris innocentis te fuisse receptorem, fateris te <br /> innocentis fuisse damnatorem.</p></div><div class="textpart" id="index.xml-body.1_div.1_div.12"><h3><span class="headingNumber">1.12. </span></h3><p>Et tamen, fratres mei, non inuidemus concordiae eorum. <br /> inter se suscitata odia diabolica finierunt, quomodo putant, <br /> in pacem redierunt. sed hoc dico: si ramus fractus quaesiuit <br /> paruum a se fractum, qua diligentia debet arbor ipsa quaerere <br /> ramum ex se fractum? ideo sudamus, ideo laboramus, <br /> ideo inter eorum arma et cruentas furias circumcellionum <span class="note" id="Note26"><span class="noteLabel">Note: </span>16 cf. Gaud. I 39, 54 post init. </span> <span class="note" id="Note27"><span class="noteLabel">Note: </span>2 lenocinium praebuerunt <span style="font-style:italic">alias</span> 10 dignentur <span style="font-style:italic">f</span> 15 tertium <span style="font-style:italic">r</span> <br /> 18 inquinat ignotos <span style="font-style:italic">ex Gaud. l. c. inserui</span> 19 nondum natos <span style="font-style:italic">ex Gaud. <br /> I c. recepi</span> non damnatos <span style="font-style:italic">rfv</span> 20 inquinauit] inquinat <span style="font-style:italic">fo</span> tu istum <br /> nosti <span style="font-style:italic">fo, cf. Post gesta cap. 6 p. 106, 1</span> 24 eorum] ipsorum <span style="font-style:italic">fv</span> 27 paruum] <br /> uirgultum <span style="font-style:italic">fv, cf. § 7 extr</span>.</span> <span class="note" id="Note28"><span class="noteLabel">Note: </span>13* </span> <br /> <span class="pagebreak" id="index.xml-pb-d30e1716">[Page 196]</span> periclitati sumus et adhuc reliquias eorum qualicumque donata <br /> a deo patientia toleramus, dum arbor quaerit ramum, dum <br /> grex ex ouili Christi ouem perditam quaerit. si pastoralibus <br /> uisceribus praediti sumus, per saepes et spinas nos coartare <br /> debemus. membris. laceratis ouem quaeramus et pastori principique<br /> omnium cum laetitia reportemus. multa diximus etiam <br /> fatigati, et tamen frater noster, propter quem ista dicimus <br /> uobis et cui pariter dicimus et pro quo tanta agimus, adhuc <br /> pertinax sistit. constantem se putat fortitudo crudelis. non <br /> adhuc de uana et falsa fortitudine glorietur. audiat apostolum<br /> dicentem: uirtus in infirmitate perficitur. oremus pro <br /> illo. unde scimus quid uelit deus? multae cogitationes, <br /> sicut scriptum est, in corde uiri; consilium autem <br /> domini manet in aeternum. <span class="note" id="Note29"><span class="noteLabel">Note: </span>5 cf. Luc. 15, 4-6 11 II Cor. 12, 9 12 Prou. 19, 21 </span> <span class="note" id="Note30"><span class="noteLabel">Note: </span>9 consistit <span style="font-style:italic">fv</span> 14 aeternum. <span style="font-style:italic">(minio)</span> Expliciunt gesta beati augustini <br /> epi ca emerito donatistarum epo r.</span> <span class="pagebreak" id="index.xml-pb-d30e1761">[Page 197]</span></p></div><div class="textpart" id="index.xml-body.1_div.1_div.13"><h3><span class="headingNumber">1.13. </span><span class="head"><span class="titlem">AVGVSTINI RETRACTITIONUM LIB. II CAP. LXXVII (LI)</span></span></h3><div><span class="titlem">(PAG. 187, 16 ED. KNOELL). GESTA CUM EMERITO DONATISTA, LIBER UNUS. </span></div><div class="textpart" id="index.xml-body.1_div.1_div.13_div.1"><h4><span class="headingNumber">1.13.1. </span></h4><p>Aliquanto post conlationem, quam cum hereticis Donatistis <br /> habuimus, orta est nobis necessitas pergendi in Mauritaniam <br /> Caesariensem. ibi apud ipsam Caesaream Emeritum, <br /> Donatistarum episcopum, uidimus, unum scilicet eorum septem, <br /> quos pro suae causae. defensione delegerant, et qui in <br /> eadem causa maxime laborauerat. quae cum illo egerimus <br /> praesentibus episcopis eiusdem prouinciae et plebe Caesariensis <br /> ecclesiae, in qua ciuitate et ciuis et memoratorum hereticorum <br /> episcopus fuit, ecclesiastica gesta testantur, quae in meis <br /> habentur opusculis. ubi non inueniens, quid responderet, totum <br /> sermonem meum, quem de solis Maximianistis in auribus eius <br /> et omnium, qui aderant, explicaui, tamquam mutus audiuit, </p></div><div class="textpart" id="index.xml-body.1_div.1_div.13_div.2"><h4><span class="headingNumber">1.13.2. </span></h4><p>Hic liber uel haec gesta sic incipiunt: <span style="font-style:italic">Gloriosissimo <br /> Honorio Augusto XII et Constantio iterum VV. CC. consulibus <br /> XI Kalendas Octobris Caesarea in ecclesia maiore</span>. <span class="note" id="Note31"><span class="noteLabel">Note: </span><span style="font-style:italic">Lectiones cod. Gratianopolitani 152 sacc. XIII:</span></span> <span class="note" id="Note32"><span class="noteLabel">Note: </span>3 Incipit retractatio beati augustini epi in libro de gestis cum emerito <br /> donatistarum epo 6 cesariam 16 Gloriosissimo] Gloriosissimis imperatoribus <br /> 17 Augusto <span style="font-style:italic">om</span>. Constantio-CC.] theodosio VIII. 18 XIJ <br /> XU. Kt cesaree</span> <br /> <span class="pagebreak" id="index.xml-pb-d30e1833">[Page 198]</span> <span class="pagebreak" id="index.xml-pb-d30e1836">[Page 199]</span></p></div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:25:27Z.
	       SAXON HE 9.8.0.5.
		 --></address></div></body></html>