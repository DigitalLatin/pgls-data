<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Ab urbe condita, books 26-30 - 29 — Machine readable text</title><meta name="author" content="Titus Livius (Livy)" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Ab urbe condita, books 26-30 - 29 — Machine readable text" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Ab urbe condita, books 26-30 - 29 — Machine readable text</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div class="book" id="index.xml-body.1_div.1"><h2><span class="headingNumber">1. </span></h2><span class="">chapter 1</span><p><span class="">section 1</span> Scipio postquam in Siciliam uenit, uoluntarios milites ordinauit centuriauitque. <span class="">section 2</span> ex iis trecentos iuuenes, florentes aetate et uirium robore insignes, inermes circa se habebat, ignorantes quem ad usum neque centuriati neque armati seruarentur. <span class="">section 3</span> tum ex totius Siciliae iuniorum numero principes genere et fortuna trecentos equites qui secum in Africam traicerent legit, diemque iis qua equis armisque instructi atque ornati adessent edixit. <span class="">section 4</span> grauis ea militia, procul domo, terra marique multos labores magna pericula allatura uidebatur; neque ipsos modo sed parentes cognatosque eorum ea cura angebat. <span class="">section 5</span> ubi dies quae dicta erat aduenit, arma equosque ostenderunt. tum Scipio renuntiari sibi dixit quosdam equites Siculorum tamquam grauem et duram horrere eam militiam: <span class="">section 6</span> <span class="pagebreak" id="p.29002">[Page cum bona uenia]</span> si qui ita animati essent, malle eos sibi iam tum fateri quam postmodo querentes segnes atque inutiles milites rei publicae esse; expromerent quid sentirent; cum bona uenia se auditurum. <span class="">section 7</span> ubi ex iis unus ausus est dicere se prorsus, si sibi utrum uellet liberum esset, nolle militare, tum Scipio ei: <span class="">section 8</span> 'quoniam igitur, adulescens, quid sentires non dissimulasti, uicarium tibi expediam cui tu arma equumque et cetera instrumenta militiae tradas et tecum hinc extemplo domum ducas exerceas docendum cures equo armisque.' <span class="">section 9</span> laeto condicionem accipienti unum ex trecentis quos inermes habebat tradit. ubi hoc modo exauctoratum equitem cum gratia imperatoris ceteri uiderunt, se quisque excusare et uicarium accipere. <span class="">section 10</span> ita trecentis Siculis Romani equites substituti sine publica impensa. docendorum atque exercendorum curam Siculi habuerunt, quia edictum imperatoris erat ipsum militaturum qui ita non fecisset. <span class="">section 11</span> egregiam hanc alam equitum euasisse ferunt multisque proeliis rem publicam adiuuisse. <span class="">section 12</span> legiones inde cum inspiceret, plurimorum stipendiorum ex iis milites delegit, maxime qui sub duce Marcello militauerant, quos cum optima disciplina institutos credebat tum etiam ab longa Syracusarum obsidione peritissimos esse urbium oppugnandarum; <span class="">section 13</span> <span class="pagebreak" id="p.29003">[Page iam excidia ag]</span> nihil enim paruum sed Carthaginis iam excidia agitabat animo. <span class="">section 14</span> inde exercitum per oppida dispertit; frumentum Siculorum ciuitatibus imperat, ex Italia aduecto parcit; ueteres naues reficit et cum iis <span class="persName"> C. Laelium</span> in Africam praedatum mittit; nouas Panhormi subducit, quia ex uiridi materia raptim factae erant, ut in sicco hibernarent. <span class="">section 15</span> praeparatis omnibus ad bellum Syracusas, nondum ex magnis belli motibus satis tranquillas, uenit. <span class="">section 16</span> Graeci res a quibusdam Italici generis eadem ui qua per bellum ceperant retinentibus, concessas sibi ab senatu repetebant. <span class="">section 17</span> omnium primum ratus tueri publicam fidem, partim edicto, partim iudiciis etiam in pertinaces ad obtinendam iniuriam redditis suas res Syracusanis restituit. <span class="">section 18</span> non ipsis tantum ea res sed omnibus Siciliae populis grata fuit, eoque enixius ad bellum adiuuerunt. <span class="">section 19</span> eadem aestate in Hispania coortum ingens bellum conciente Ilergete Indibili nulla alia de causa quam per admirationem Scipionis contemptu imperatorum aliorum orto: <span class="">section 20</span> <span class="pagebreak" id="p.29004">[Page bellum urgeret]</span> eum superesse unum ducem Romanis ceteris ab Hannibale interfectis [rebantur]; eo nec in Hispaniam caesis Scipionibus alium quem mitterent habuisse, et postquam in Italia grauius bellum urgeret, aduersus Hannibalem eum arcessitum. praeterquam quod nomina tantum ducum in Hispania Romani habeant, exercitum quoque inde ueterem deductum; <span class="">section 21</span> trepida omnia et inconditam turbam tironum esse. <span class="">section 22</span> nunquam talem occasionem liberandae Hispaniae fore. <span class="">section 23</span> seruitum ad eam diem aut Carthaginiensibus aut Romanis, nec in uicem his aut illis sed interdum utrisque simul. <span class="">section 24</span> pulsos ab Romanis Carthaginienses: ab Hispanis, si consentirent, pelli Romanos posse, ut ab omni externo imperio soluta in perpetuum Hispania in patrios rediret mores ritusque. <span class="">section 25</span> haec taliaque dicendo non populares modo sed Ausetanos quoque, uicinam gentem, concitat et alios finitimos sibi atque illis populos. <span class="">section 26</span> itaque intra paucos dies triginta milia peditum quattuor ferme equitum in Sedetanum agrum, quo edictum erat, conuenerunt.</p><span class="">chapter 2</span><p><span class="">section 1</span> Romani quoque imperatores <span class="persName"> L. Lentulus</span> et <span class="persName"> L. Manlius Acidinus</span> , <span class="">section 2</span> <span class="pagebreak" id="p.29005">[Page exercitibus pe]</span> ne glisceret prima neglegendo bellum, iunctis et ipsi exercitibus per agrum Ausetanum hostico tamquam pacato clementer ductis militibus ad sedem hostium peruenere et trium milium spatio procul a castris eorum posuerunt castra. primo per legatos nequiquam temptatum ut discederetur ab armis; <span class="">section 3</span> dein cum in pabulatores Romanos impetus repente ab equitibus Hispanis factus esset, summisso ab statione Romana equitatu equestre proelium fuit haud sane memorando in partem ullam euentu. <span class="">section 4</span> sole oriente postero die armati instructique omnes mille ferme passus procul a castris Romanis aciem ostendere. <span class="">section 5</span> medii Ausetani erant; cornua dextrum Ilergetes, laeuum ignobiles tenebant Hispani populi; inter cornua et mediam aciem interualla patentia satis late fecerant qua equitatum, ubi tempus esset, emitterent. <span class="">section 6</span> et Romani more suo exercitum cum instruxissent, id modo hostium imitati sunt ut inter legiones et ipsi patentes equiti relinquerent uias. <span class="">section 7</span> ceterum Lentulus ei parti usum equitis fore ratus quae prior in dehiscentem interuallis hostium aciem equites emisisset, Ser. <span class="">section 8</span> <span class="pagebreak" id="p.29006">[Page equos iubeat ]</span> Cornelio tribuno militum imperat equites per patentes in hostium acie uias permittere equos iubeat. <span class="">section 9</span> ipse coepta parum prospere pedestri pugna tantum moratus dum cedenti duodecimae legioni, quae in laeuo cornu aduersus Ilergetes locata erat, tertiam decimam legionem ex subsidiis in primam aciem firmamentum ducit, <span class="">section 10</span> postquam aequata ibi pugna est, ad <span class="persName"> L. Manlium</span> inter prima signa hortantem ac subsidia quibus res postulabat locis inducentem uenit; <span class="">section 11</span> indicat tuta ab laeuo cornu esse; iam missum ab se Cornelium procella equestri hostes circumfusurum. <span class="">section 12</span> uix haec dicta dederat cum Romani equites in medios inuecti hostes simul pedestres acies turbarunt, simul equitibus Hispanorum uiam immittendi equos clauserunt. <span class="">section 13</span> itaque omissa pugna equestri ad pedes Hispani descenderunt. Romani imperatores ut turbatos hostium ordines et trepidationem pauoremque et fluctuantia uiderunt signa, hortantur orant milites ut perculsos inuadant neu restitui aciem patiantur. <span class="">section 14</span> non sustinuissent tam infestum impetum barbari, ni regulus ipse Indibilis cum equitibus ad pedes degressis ante prima signa peditum se obiecisset. <span class="">section 15</span> <span class="pagebreak" id="p.29007">[Page seminecem rest]</span> ibi aliquamdiu atrox pugna stetit; tandem postquam ii qui circa regem seminecem restantem deinde pilo terrae adfixum pugnabant obruti telis occubuerunt, tum fuga passim coepta. <span class="">section 16</span> plures caesi, quia equos conscendendi equitibus spatium non fuerat, et quia perculsis acriter institerunt Romani; nec ante abscessum est quam castris quoque exuerunt hostem. <span class="">section 17</span> tredecim milia Hispanorum caesa eo die, mille octingenti ferme capti: Romanorum sociorumque paulo amplius ducenti, maxime in laeuo cornu, ceciderunt. <span class="">section 18</span> pulsi castris Hispani aut qui ex proelio effugerant, sparsi primo per agros, deinde in suas quisque ciuitates redierunt.</p><span class="">chapter 3</span><p><span class="">section 1</span> tum a Mandonio euocati in concilium conquestique ibi clades suas increpitis auctoribus belli legatos mittendos ad arma tradenda deditionemque faciendam censuere. <span class="">section 2</span> quibus culpam in auctorem belli Indibilem ceterosque principes quorum plerique in acie cecidissent conferentibus tradentibusque arma et dedentibus sese, responsum est in deditionem ita accipi eos si Mandonium ceterosque belli concitores tradidissent uiuos; <span class="">section 3</span> si minus, exercitum se in agrum Ilergetum Ausetanorumque et deinceps aliorum populorum inducturos. haec dicta legatis renuntiataque in concilium. <span class="">section 4</span> ibi Mandonius ceterique principes comprehensi et traditi ad supplicium. <span class="">section 5</span> <span class="pagebreak" id="p.29008">[Page et togae exerc]</span> Hispaniae populis reddita pax; stipendium eius anni duplex et frumentum sex mensum imperatum sagaque et togae exercitui, et obsides ab triginta ferme populis accepti. <span class="">section 6</span> ita Hispaniae rebellantis tumultu haud magno motu intra paucos dies concito et compresso, in Africam omnis terror uersus. <span class="">section 7</span> <span class="persName"> C. Laelius</span> nocte ad Hipponem Regium cum accessisset, luce prima ad populandum agrum sub signis milites sociosque in auxilium nauales duxit. <span class="">section 8</span> omnibus pacis modo incuriose agentibus magna clades inlata; nuntiique trepidi Carthaginem terrore ingenti compleuere classem Romanam Scipionemque imperatorem—et fama fuerat iam in Siciliam transgressum—aduenisse. <span class="">section 9</span> nec quot naues uidissent nec quanta manus agros popularetur satis gnari omnia in maius metu augente accipiebant. itaque primo terror pauorque, dein maestitia animos incessit: <span class="">section 10</span> tantum fortunam mutasse ut qui modo ipsi exercitum ante moenia Romana habuissent uictores stratisque tot hostium exercitibus omnes Italiae populos aut ui aut uoluntate in deditionem accepissent, <span class="">section 11</span> <span class="pagebreak" id="p.29009">[Page Romani fuissen]</span> ii uerso Marte Africae populationes et obsidionem Carthaginis uisuri forent, nequaquam pari ad patienda ea robore ac Romani fuissent. <span class="">section 12</span> illis Romanam plebem, illis Latium iuuentutem praebuisse maiorem semper frequentioremque pro tot caesis exercitibus subolescentem: <span class="">section 13</span> suam plebem imbellem in urbe, imbellem in agris esse; mercede parari auxilia ex Afris, gente ad omnem auram spei mobili atque infida. <span class="">section 14</span> iam reges, Syphacem post conloquium cum Scipione alienatum, Masinissam aperta defectione infestissimum hostem. nihil usquam spei, nihil auxilii esse. <span class="">section 15</span> nec Magonem ex Gallia mouere tumultus quicquam nec coniungere sese Hannibali, et Hannibalem ipsum iam et fama senescere et uiribus.</p><span class="">chapter 4</span><p><span class="">section 1</span> in haec deflenda prolapsos ab recenti nuntio animos rursus terror instans reuocauit ad consultandum quonam modo obuiam praesentibus periculis iretur. <span class="">section 2</span> dilectus raptim in urbe agrisque haberi placet; mittere ad conducenda Afrorum auxilia; munire urbem, frumentum conuehere, tela arma parare; instruere naues ac mittere ad Hipponem aduersus Romanam classem. <span class="">section 3</span> <span class="pagebreak" id="p.29010">[Page incursiones ag]</span> iam haec agentibus nuntius tandem uenit Laelium non Scipionem, copiasque quantae ad incursiones agrorum satis sint transuectas; summae belli molem adhuc in Sicilia esse. <span class="">section 4</span> ita respiratum mittique ad Syphacem legationes aliosque regulos firmandae societatis causa coeptae. ad Philippum quoque missi qui ducenta argenti talenta pollicerentur ut in Siciliam aut in Italiam traiceret. <span class="">section 5</span> missi et ad suos imperatores in Italiam ut omni terrore Scipionem retinerent; <span class="">section 6</span> ad Magonem non legati modo sed uiginti quinque longae naues, sex milia peditum, octingenti equites, septem elephanti, ad hoc magna pecunia ad conducenda auxilia quibus fretus propius urbem Romanam exercitum admoueret coniungeretque se Hannibali. <span class="">section 7</span> haec Carthagini parabant agitabantque, cum ad Laelium praedas ingentes ex agro inermi ac nudo praesidiis agentem Masinissa fama Romanae classis excitus cum equitibus paucis uenit. <span class="">section 8</span> <span class="pagebreak" id="p.29011">[Page Carthaginiensi]</span> is segniter rem agi ab Scipione questus, quod non exercitum iam in Africam traiecisset perculsis Carthaginiensibus, Syphace impedito finitimis bellis; quem certum habere, si spatium ad sua ut uelit componenda detur, nihil sincera fide cum Romanis acturum. <span class="">section 9</span> hortaretur stimularet Scipionem ne cessaret; se, quamquam regno pulsus esset, cum haud contemnendis copiis adfuturum peditum equitumque. nec ipsi Laelio morandum in Africa esse; classem credere profectam a Carthagine cum qua absente Scipione non satis tutum esset contrahi certamen.</p><span class="">chapter 5</span><p><span class="">section 1</span> ab hoc sermone dimisso <span class="persName"> Masinissa Laelius</span> postero die naues praeda onustas ab Hippone soluit, reuectusque in Siciliam mandata Masinissae Scipioni exposuit. <span class="">section 2</span> iisdem ferme diebus naues quae ab Carthagine ad Magonem missae erant inter Albingaunos Ligures Genuamque accesserunt. <span class="">section 3</span> in iis locis tum forte Mago tenebat classem; qui legatorum auditis uerbis iubentium exercitus quam maximos comparare, extemplo Gallorum et Ligurum—namque utriusque gentis ingens ibi multitudo erat—concilium habuit; <span class="">section 4</span> et missum se ad eos uindicandos in libertatem ait et, ut ipsi cernant, mitti sibi ab domo praesidia; sed quantis uiribus quanto exercitu id bellum geratur, in eorum potestate esse. <span class="">section 5</span> <span class="pagebreak" id="index.xml-pb-d30e329">[Page p.29012]</span> duos exercitus Romanos, unum in Gallia, alterum in Etruria esse; satis scire <span class="persName"> Sp. Lucretium</span> se cum <span class="persName"> M. Liuio</span> iuncturum; multa milia armanda esse ut duobus ducibus duobus exercitibus Romanis resistatur. <span class="">section 6</span> Galli summam ad id suam uoluntatem esse dicere; sed cum una castra Romana intra fines, altera in finitima terra Etruria prope in conspectu habeant, si palam fiat auxiliis adiutum ab sese Poenum, extemplo infestos utrimque exercitus in agrum suum incursuros. ea ab Gallis desideraret quibus occulte adiuuari posset: <span class="">section 7</span> Liguribus, quod procul agro urbibusque eorum castra Romana sint, libera consilia esse; illos armare iuuentutem et capessere pro parte bellum aequum esse. Ligures haud abnuere: <span class="">section 8</span> tempus modo duorum mensum petere ad dilectus habendos. interim Mago milites Gallos dimissis clam per agros eorum mercede conducere; commeatus quoque omnis generis occulte ad eum a Gallicis populis mittebantur. <span class="">section 9</span> <span class="pagebreak" id="p.29013">[Page Poenus sub ang]</span> <span class="persName"> M. Liuius</span> exercitum uolonum ex Etruria in Galliam traducit, iunctusque Lucretio, si se Mago ex Liguribus propius urbem moueat, obuiam ire parat, si Poenus sub angulo Alpium quietus se contineat, et ipse in eadem statione circa Ariminum Italiae praesidio futurus.</p><span class="">chapter 6</span><p><span class="">section 1</span> post reditum ex Africa <span class="persName"> C. Laeli</span> et Scipione stimulato Masinissae adhortationibus et militibus praedam ex hostium terra cernentibus tota classe efferri accensis ad traiciendum quam primum, interuenit maiori minor cogitatio Locros urbem recipiendi, quae sub defectionem Italiae desciuerat et ipsa ad Poenos. <span class="">section 2</span> spes autem adfectandae eius rei ex minima re adfulsit. latrociniis magis quam iusto bello in Bruttiis gerebantur res, principio ab Numidis facto et Bruttiis non societate magis Punica quam suopte ingenio congruentibus in eum morem; <span class="">section 3</span> postremo Romani quoque milites iam contagione quadam rapto gaudentes, quantum per duces licebat, excursiones in hostium agros facere. <span class="">section 4</span> ab iis egressi quidam urbe Locrenses circumuenti Regiumque abstracti fuerant. in eo captiuorum numero fabri quidam fuere, adsueti forte apud Poenos mercede opus in arce Locrorum facere. <span class="">section 5</span> <span class="pagebreak" id="p.29014">[Page diu absunt qu]</span> hi cogniti ab Locrensium principibus qui pulsi ab aduersa factione, quae Hannibali Locros tradiderat, Regium se contulerant, cum cetera percontantibus, ut mos est qui diu absunt, quae domi agerentur exposuissent, spem fecerunt si redempti ac remissi forent arcem se iis tradituros; <span class="">section 6</span> ibi se habitare fidemque sibi rerum omnium inter Carthaginienses esse. <span class="">section 7</span> itaque, ut qui simul desiderio patriae angerentur simul cupiditate inimicos ulciscendi arderent, redemptis extemplo iis remissisque cum ordinem agendae rei composuissent signaque quae procul edita obseruarent, <span class="">section 8</span> ipsi ad Scipionem Syracusas profecti, apud quem pars exsulum erat, referentes ibi promissa captiuorum cum spem ab effectu haud abhorrentem consuli fecissent, <span class="">section 9</span> tribuni militum cum iis <span class="persName"> M. Sergius</span> et <span class="persName"> P. Matienus</span> missi iussique ab Regio tria milia militum Locros ducere; et <span class="persName"> Q. Pleminio</span> propraetori scriptum ut rei agendae adesset. <span class="">section 10</span> profecti ab Regio, scalas ad editam altitudinem arcis fabricatas portantes, media ferme nocte ex eo loco unde conuenerat signum dedere proditoribus arcis; <span class="">section 11</span> qui parati intentique et ipsi scalas ad id ipsum factas cum demisissent pluribusque simul locis scandentes accepissent, priusquam clamor oreretur in uigiles Poenorum, ut in nullo tali metu sopitos, impetus est factus. <span class="">section 12</span> quorum gemitus primo morientium exauditus, deinde subita consternatio ex somno et tumultus cum causa ignoraretur, postremo certior res aliis excitantibus alios. <span class="">section 13</span> <span class="pagebreak" id="p.29015">[Page Romani nequaqu]</span> iamque ad arma pro se quisque uocabat: hostes in arce esse et caedi uigiles; oppressique forent Romani nequaquam numero pares, ni clamor ab iis qui extra arcem erant sublatus incertum unde accidisset omnia uana augente nocturno tumultu fecisset. <span class="">section 14</span> itaque uelut plena iam hostium arce territi Poeni omisso certamine in alteram arcem—duae sunt haud multum inter se distantes—confugiunt. <span class="">section 15</span> oppidani urbem habebant, uictoribus praemium in medio positam; ex arcibus duabus proeliis cottidie leuibus certabatur. <span class="">section 16</span> <span class="persName"> Q. Pleminius</span> Romano, Hamilcar Punico praesidio praeerat. arcessentes ex propinquis locis subsidia copias augebant: <span class="">section 17</span> ipse postremo ueniebat Hannibal, nec sustinuissent Romani nisi Locrensium multitudo, exacerbata superbia atque auaritia Poenorum, ad Romanos inclinasset.</p><span class="">chapter 7</span><p><span class="">section 1</span> Scipioni ut nuntiatum est in maiore discrimine Locris rem uerti ipsumque Hannibalem aduentare, <span class="">section 2</span> ne praesidio etiam periclitaretur haud facili inde receptu, et ipse a Messana <span class="persName"> L. Scipione</span> fratre in praesidio ibi relicto cum primum aestu fretum inclinatum est †naues mari secundo misit. <span class="">section 3</span> <span class="pagebreak" id="p.29016">[Page abestmdashn]</span> et Hannibal a Buloto amni—haud procul is ab urbe Locris abest—nuntio praemisso ut sui luce prima summa ui proelium cum Romanis ac Locrensibus consererent dum ipse auersis omnibus in eum tumultum ab tergo urbem incautam adgrederetur, <span class="">section 4</span> ubi luce coeptam inuenit pugnam, ipse nec in arcem se includere, turba locum artum impediturus, uoluit, neque scalas quibus scanderet muros attulerat. <span class="">section 5</span> sarcinis in aceruum coniectis cum haud procul muris ad terrorem hostium aciem ostendisset, cum equitibus Numidis circumequitabat urbem, dum scalae quaeque alia ad oppugnandum opus erant parantur, ad uisendum qua maxime parte adgrederetur: <span class="">section 6</span> progressus ad murum scorpione icto qui proximus eum forte steterat, territus inde tam periculoso casu receptui canere cum iussisset, castra procul ab ictu teli communit. classis Romana a Messana Locros aliquot horis multo die superante accessit; <span class="">section 7</span> expositi omnes e nauibus et ante occasum solis urbem ingressi sunt. <span class="">section 8</span> postero die coepta ex arce a Poenis pugna, et Hannibal iam scalis aliisque omnibus ad oppugnationem paratis subibat muros cum repente in eum nihil minus quam tale quicquam timentem patefacta porta erumpunt Romani. <span class="">section 9</span> <span class="pagebreak" id="p.29017">[Page Hannibal ut c]</span> ad ducentos, improuidos cum inuasissent, occidunt: ceteros Hannibal, ut consulem adesse sensit, in castra recipit, nuntioque misso ad eos qui in arce erant ut sibimet ipsi consulerent nocte motis castris abiit. <span class="">section 10</span> et qui in arce erant igni iniecto tectis quae tenebant ut is tumultus hostem moraretur, agmen suorum fugae simili cursu ante noctem adsecuti sunt.</p><span class="">chapter 8</span><p><span class="">section 1</span> Scipio ut et arcem relictam ab hostibus et uacua uidit castra, uocatos ad contionem Locrenses grauiter ob defectionem incusauit; <span class="">section 2</span> de auctoribus supplicium sumpsit bonaque eorum alterius factionis principibus ob egregiam fidem aduersus Romanos concessit. <span class="">section 3</span> publice nec dare nec eripere se quicquam Locrensibus dixit; Romam mitterent legatos; quam senatus aequum censuisset, eam fortunam habituros. <span class="">section 4</span> illud satis scire, etsi male de populo Romano meriti essent, in meliore statu sub iratis Romanis futuros quam sub amicis Carthaginiensibus fuerint. <span class="">section 5</span> ipse Pleminio legato praesidioque quod arcem ceperat ad tuendam urbem relicto, cum quibus uenerat copiis Messanam traiecit. <span class="">section 6</span> ita superbe et crudeliter habiti Locrenses ab Carthaginiensibus post defectionem ab Romanis fuerant ut modicas iniurias non aequo modo animo pati sed prope libenti possent; <span class="">section 7</span> <span class="pagebreak" id="p.29018">[Page uideretur cert]</span> uerum enimuero tantum Pleminius Hamilcarem praesidii praefectum, tantum praesidiarii milites Romani Poenos scelere atque auaritia superauerunt ut non armis sed uitiis uideretur certari. <span class="">section 8</span> nihil omnium quae inopi inuisas opes potentioris faciunt praetermissum in oppidanos est ab duce aut a militibus; in corpora ipsorum, in liberos, in coniuges infandae contumeliae editae. <span class="">section 9</span> iam auaritia ne sacrorum quidem spoliatione abstinuit; nec alia modo templa uiolata sed Proserpinae etiam intacti omni aetate thesauri, praeterquam quod a Pyrrho, qui cum magno piaculo sacrilegii sui manubias rettulit, spoliati dicebantur. <span class="">section 10</span> ergo sicut ante regiae naues laceratae naufragiis nihil in terram integri praeter sacram pecuniam deae quam asportabant extulerant, <span class="">section 11</span> tum quoque alio genere cladis eadem illa pecunia omnibus contactis ea uiolatione templi furorem obiecit atque inter se ducem in ducem, militem in militem rabie hostili uertit.</p><span class="">chapter 9</span><p><span class="">section 1</span> summae rei Pleminius praeerat; militum pars sub eo quam ipse ab Regio adduxerat, pars sub tribunis erat. <span class="">section 2</span> rapto poculo argenteo ex oppidani domo Plemini miles fugiens sequentibus quorum erat, obuius forte Sergio et Matieno tribunis militum fuit; <span class="">section 3</span> <span class="pagebreak" id="p.29019">[Page inter Plemini ]</span> cui cum iussu tribunorum ademptum poculum esset, iurgium inde et clamor, pugna postremo orta inter Plemini milites tribunorumque, ut suis quisque opportunus aduenerat multitudine simul ac tumultu crescente. <span class="">section 4</span> uicti Plemini milites cum ad Pleminium cruorem ac uolnera ostentantes non sine uociferatione atque indignatione concurrissent probra in eum ipsum iactata in iurgiis referentes, accensus ira domo sese proripuit uocatosque tribunos nudari ac uirgas expediri iubet. <span class="">section 5</span> dum spoliandis iis—repugnabant enim militumque fidem implorabant—tempus teritur, repente milites feroces recenti uictoria ex omnibus locis, uelut aduersus hostes ad arma conclamatum esset, concurrerunt; <span class="">section 6</span> et cum uiolata iam uirgis corpora tribunorum uidissent, tum uero in multo impotentiorem subito rabiem accensi sine respectu non maiestatis modo sed etiam humanitatis, in legatum impetum lictoribus prius indignum in modum mulcatis faciunt. <span class="">section 7</span> tum ipsum ab suis interceptum et seclusum hostiliter lacerant et prope exsanguem naso auribusque mutilatis relinquunt. <span class="">section 8</span> his Messanam nuntiatis Scipio post paucos dies Locros hexere aduectus cum causam Plemini et tribunorum audisset, Pleminio noxa liberato relictoque in eiusdem loci praesidio, tribunis sontibus iudicatis et in uincla coniectis ut Romam ad senatum mitterentur, Messanam atque inde Syracusas rediit. <span class="">section 9</span> <span class="pagebreak" id="p.29020">[Page et nimis leuit]</span> Pleminius impotens irae, neglectam ab Scipione et nimis leuiter latam suam iniuriam ratus nec quemquam aestimare alium eam litem posse nisi qui atrocitatem eius patiendo sensisset, <span class="">section 10</span> tribunos attrahi ad se iussit, laceratosque omnibus quae pati corpus ullum potest suppliciis interfecit, nec satiatus uiuorum poena insepultos proiecit. <span class="">section 11</span> simili crudelitate et in Locrensium principes est usus quos ad conquerendas iniurias ad <span class="persName"> P. Scipionem</span> profectos audiuit; <span class="">section 12</span> et quae antea per libidinem atque auaritiam foeda exempla in socios ediderat, tunc ab ira multiplicia edere, infamiae atque inuidiae non sibi modo sed etiam imperatori esse.</p><span class="">chapter 10</span><p><span class="">section 1</span> iam comitiorum appetebat tempus cum a <span class="persName"> P. Licinio</span> consule litterae Romam allatae se exercitumque suum graui morbo adflictari, nec sisti potuisse ni eadem uis mali aut grauior etiam in hostes ingruisset; <span class="">section 2</span> itaque quoniam ipse uenire ad comitia non posset, si ita patribus uideretur, se <span class="persName"> Q. Caecilium Metellum</span> dictatorem comitiorum causa dicturum. exercitum <span class="persName"> Q. Caecili</span> dimitti e re publica esse; <span class="">section 3</span> <span class="pagebreak" id="p.29021">[Page castra uis mor]</span> [nam] neque usum eius ullum in praesentia esse, cum Hannibal iam in hiberna suos receperit, et tanta incesserit in ea castra uis morbi ut nisi mature dimittantur nemo omnium superfuturus uideatur. ea consuli a patribus facienda ut e re publica fideque sua duceret permissa. <span class="">section 4</span> ciuitatem eo tempore repens religio inuaserat inuento carmine in libris Sibyllinis propter crebrius eo anno de caelo lapidatum inspectis, <span class="">section 5</span> quandoque hostis alienigena terrae Italiae bellum intulisset eum pelli Italia uincique posse si mater Idaea a Pessinunte Romam aduecta foret. <span class="">section 6</span> id carmen ab decemuiris inuentum eo magis patres mouit quod et legati qui donum Delphos portauerant referebant et sacrificantibus ipsis Pythio Apollini omnia laeta fuisse et responsum oraculo editum maiorem multo uictoriam quam cuius ex spoliis dona portarent adesse populo Romano. <span class="">section 7</span> in eiusdem spei summam conferebant <span class="persName"> P. Scipionis</span> uelut praesagientem animum de fine belli quod depoposcisset prouinciam Africam. <span class="">section 8</span> <span class="pagebreak" id="p.29022">[Page portendentis s]</span> itaque quo maturius fatis ominibus oraculisque portendentis sese uictoriae compotes fierent, id cogitare atque agitare quae ratio transportandae Romam deae esset.</p><span class="">chapter 11</span><p><span class="">section 1</span> nullasdum in Asia socias ciuitates habebat populus Romanus; tamen memores Aesculapium quoque ex Graecia quondam hauddum ullo foedere sociata ualetudinis populi causa arcessitum, <span class="">section 2</span> tunc iam cum Attalo rege propter commune aduersus Philippum bellum coeptam amicitiam esse — <span class="">section 3</span> facturum eum quae posset populi Romani causa—, legatos ad eum decernunt <span class="persName"> M. Ualerium Laeuinum</span> qui bis consul fuerat ac res in Graecia gesserat, <span class="persName"> M. Caecilium Metellum</span> praetorium, <span class="persName"> Ser. Sulpicium Galbam</span> aedilicium, duos quaestorios <span class="persName"> Cn. Tremelium Flaccum</span> et <span class="persName"> M. Ualerium Faltonem</span> . <span class="">section 4</span> iis quinque naues quinqueremes ut ex dignitate populi Romani adirent eas terras ad quas concilianda maiestas nomini Romano esset decernunt. <span class="">section 5</span> <span class="pagebreak" id="p.29023">[Page consulentes ad]</span> legati Asiam petentes protinus Delphos cum escendissent, oraculum adierunt consulentes ad quod negotium domo missi essent perficiendi eius quam sibi spem populoque Romano portenderet. <span class="">section 6</span> responsum esse ferunt per Attalum regem compotes eius fore quod peterent: cum Romam deam deuexissent, tum curarent ut eam qui uir optimus Romae esset hospitio exciperet. Pergamum ad regem uenerunt. <span class="">section 7</span> is legatos comiter acceptos Pessinuntem in Phrygiam deduxit sacrumque iis lapidem quam matrem deum esse incolae dicebant tradidit ac deportare Romam iussit. <span class="">section 8</span> praemissus ab legatis <span class="persName"> M. Ualerius Falto</span> nuntiauit deam apportari; quaerendum uirum optimum in ciuitate esse qui eam rite hospitio acciperet. <span class="">section 9</span> <span class="persName"> Q. Caecilius Metellus</span> dictator ab consule in Bruttiis comitiorum causa dictus exercitusque eius dimissus, magister equitum <span class="persName"> L. Ueturius Philo</span> . comitia per dictatorem habita. <span class="">section 10</span> consules facti <span class="persName"> M. Cornelius Cethegus</span> <span class="persName"> P. Sempronius Tuditanus</span> absens cum prouinciam Graeciam haberet. <span class="">section 11</span> praetores inde creati <span class="persName"> Ti. Claudius Nero</span> <span class="persName"> M. Marcius Ralla</span> <span class="persName"> L. Scribonius Libo</span> <span class="persName"> M. Pomponius Matho</span> . comitiis peractis dictator sese magistratu abdicauit. ludi Romani ter, plebeii septiens instaurati. <span class="">section 12</span> curules erant aediles <span class="persName">Cn.</span> et <span class="persName"> L. Cornelii Lentuli</span> . Lucius Hispaniam prouinciam habebat; absens creatus absens eum honorem gessit. <span class="">section 13</span> <span class="pagebreak" id="p.29024">[Page aediles fuerun]</span> <span class="persName"> Ti. Claudius Asellus</span> et <span class="persName"> M. Iunius Pennus</span> plebeii aediles fuerunt. aedem Uirtutis eo anno ad portam Capenam <span class="persName"> M. Marcellus</span> dedicauit septimo decimo anno postquam a patre eius primo consulatu uota in Gallia ad Clastidium fuerat. <span class="">section 14</span> et flamen Martialis eo anno est mortuus <span class="persName"> M. Aemilius Regillus</span> .</p><span class="">chapter 12</span><p><span class="">section 1</span> neglectae eo biennio res in Graecia erant. itaque Philippus Aetolos desertos ab Romanis, cui uni fidebant auxilio, quibus uoluit condicionibus ad petendam et paciscendam subegit pacem. <span class="">section 2</span> quod nisi omni ui perficere maturasset, bellantem eum cum Aetolis <span class="persName"> P. Sempronius</span> proconsul, successor imperii missus Sulpicio cum decem milibus peditum et mille equitibus et triginta quinque rostratis nauibus, haud paruum momentum ad opem ferendam sociis, oppressisset. <span class="">section 3</span> uixdum pace facta nuntius regi uenit Romanos Dyrrachium uenisse Parthinosque et propinquas alias gentes motas esse ad spem nouandi res Dimallumque oppugnari. <span class="">section 4</span> eo se auerterant Romani ab Aetolorum quo missi erant auxilio, irati quod sine auctoritate sua aduersus foedus cum rege pacem fecissent. <span class="">section 5</span> <span class="pagebreak" id="p.29025">[Page motus maior in]</span> ea cum audisset Philippus ne qui motus maior in finitimis gentibus populisque oreretur magnis itineribus Apolloniam contendit, quo Sempronius se receperat misso Laetorio legato cum parte copiarum et quindecim nauibus in Aetoliam ad uisendas res pacemque si posset turbandam. <span class="">section 6</span> Philippus agros Apolloniatium uastauit et ad urbem admotis copiis potestatem pugnae Romano fecit; quem postquam quietum muros tantummodo tueri uidit, <span class="">section 7</span> nec satis fidens uiribus ut urbem oppugnaret et cum Romanis quoque, sicut cum Aetolis, cupiens pacem si posset, si minus, indutias facere, nihil ultra inritatis nouo certamine odiis in regnum se recepit. <span class="">section 8</span> per idem tempus taedio diutini belli Epirotae temptata prius Romanorum uoluntate legatos de pace communi ad Philippum misere, <span class="">section 9</span> satis confidere conuenturam eam adfirmantes si ad conloquium cum <span class="persName"> P. Sempronio</span> imperatore Romano uenisset. <span class="">section 10</span> facile impetratum—neque enim ne ipsius quidem regis abhorrebat animus—ut in Epirum transiret. <span class="">section 11</span> <span class="pagebreak" id="p.29026">[Page postea cum P]</span> Phoenice urbs est Epiri; ibi prius conlocutus rex cum Aeropo et Derda et Philippo, Epirotarum praetoribus, postea cum <span class="persName"> P. Sempronio</span> congreditur. <span class="">section 12</span> adfuit conloquio Amynander Athamanum rex, et magistratus alii Epirotarum et Acarnanum. primus Philippus praetor uerba facit et petit simul ab rege et ab imperatore Romano ut finem belli facerent darentque eam Epirotis ueniam. <span class="">section 13</span> <span class="persName"> P. Sempronius</span> condiciones pacis dixit ut Parthini et Dimallum et Bargullum et Eugenium Romanorum essent, Atintania, si missis Romam legatis ab senatu impetrasset, ut Macedoniae accederet. <span class="">section 14</span> in eas condiciones cum pax conueniret, ab rege foederi adscripti Prusia Bithyniae rex, Achaei Boeoti Thessali Acarnanes Epirotae: ab Romanis Ilienses, Attalus rex, Pleuratus, Nabis Lacedaemoniorum tyrannus, Elei Messenii Athenienses. <span class="">section 15</span> haec conscripta consignataque sunt, et in duos menses indutiae factae donec Romam mitterentur legati ut populus in has condiciones pacem iuberet; <span class="">section 16</span> <span class="pagebreak" id="p.29027">[Page tribus quia u]</span> iusseruntque omnes tribus, quia uerso in Africam bello omnibus aliis in praesentia leuari bellis uolebant. <span class="persName"> P. Sempronius</span> pace facta ad consulatum Romam decessit.</p><span class="">chapter 13</span><p><span class="">section 1</span> <span class="persName"> M. Cornelio</span> <span class="persName"> P. Sempronio</span> consulibus—quintus decimus is annus belli Punici erat—prouinciae Cornelio Etruria cum uetere exercitu, Sempronio Bruttii ut nouas scriberet legiones decretae: <span class="">section 2</span> praetoribus <span class="persName"> M. Marcio</span> urbana, <span class="persName"> L. Scribonio Liboni</span> peregrina et eidem Gallia, <span class="persName"> M. Pomponio Mathoni</span> Sicilia, <span class="persName"> Ti. Claudio Neroni</span> Sardinia euenit. <span class="">section 3</span> <span class="persName"> P. Scipioni</span> cum eo exercitu, cum ea classe quam habebat, prorogatum in annum imperium est; item <span class="persName"> P. Licinio</span> ut Bruttios duabus legionibus obtineret quoad eum in prouincia cum imperio morari consuli e re publica uisum esset. <span class="">section 4</span> et <span class="persName"> M. Liuio</span> et <span class="persName"> Sp. Lucretio</span> cum binis legionibus quibus aduersus Magonem Galliae praesidio fuissent prorogatum imperium est, <span class="">section 5</span> et <span class="persName"> Cn. Octauio</span> ut cum Sardiniam legionemque <span class="persName"> Ti. Claudio</span> tradidisset ipse nauibus longis quadraginta maritimam oram, quibus finibus senatus censuisset, tutaretur. <span class="">section 6</span> <span class="persName"> M. Pomponio</span> praetori in Sicilia Cannensis exercitus duae legiones decretae; <span class="persName"> T. Quinctius</span> Tarentum, <span class="persName"> C. Hostilius Tubulus</span> Capuam pro praetoribus, sicut priore anno, cum uetere uterque praesidio obtinerent. <span class="">section 7</span> <span class="pagebreak" id="p.29028">[Page populum est o]</span> de Hispaniae imperio, quos in eam prouinciam duos pro consulibus mitti placeret latum ad populum est. omnes tribus eosdem <span class="persName"> L. Cornelium Lentulum</span> et <span class="persName"> L. Manlium Acidinum</span> pro consulibus, sicut priore anno tenuissent, obtinere eas prouincias iusserunt. <span class="">section 8</span> consules dilectum habere instituerunt et ad nouas scribendas in Bruttios legiones et in ceterorum—ita enim iussi ab senatu erant—exercituum supplementum.</p><span class="">chapter 14</span><p><span class="">section 1</span> quamquam nondum aperte Africa prouincia decreta erat occultantibus id, credo, patribus ne praesciscerent Carthaginienses, tamen in eam spem erecta ciuitas erat in Africa eo anno bellatum iri finemque bello Punico adesse. <span class="">section 2</span> impleuerat ea res superstitionum animos, pronique et ad nuntianda et ad credenda prodigia erant; <span class="">section 3</span> eo plura uolgabantur: duos soles uisos, et nocte interluxisse, et facem Setiae ab ortu solis ad occidentem porrigi uisam: Tarracinae portam, Anagniae et portam et multis locis murum de caelo tactum: in aede Iunonis Sospitae Lanuui cum horrendo fragore strepitum editum. <span class="">section 4</span> eorum procurandorum causa diem unum supplicatio fuit, et nouendiale sacrum quod de caelo lapidatum esset factum. <span class="">section 5</span> <span class="pagebreak" id="p.29029">[Page Idaea accipien]</span> eo accessit consultatio de matre Idaea accipienda, quam, praeterquam quod <span class="persName"> M. Ualerius</span> unus ex legatis praegressus actutum in Italia fore nuntiauerat, recens nuntius aderat Tarracinae iam esse. <span class="">section 6</span> haud paruae rei iudicium senatum tenebat qui uir optimus in ciuitate esset; <span class="">section 7</span> ueram certe uictoriam eius rei sibi quisque mallet quam ulla imperia honoresue suffragio seu patrum seu plebis delatos. <span class="">section 8</span> <span class="persName"> P. Scipionem Cn. filium</span> eius qui in Hispania ceciderat, adulescentem nondum quaestorium, iudicauerunt in tota ciuitate uirum bonorum optimum esse. <span class="">section 9</span> —id quibus uirtutibus inducti ita iudicarint, sicut traditum a proximis memoriae temporum illorum scriptoribus libens posteris traderem, ita meas opiniones coniectando rem uetustate obrutam non interponam. <span class="">section 10</span> <span class="persName"> P. Cornelius</span> cum omnibus matronis Ostiam obuiam ire deae iussus; isque eam de naue acciperet et in terram elatam traderet ferendam matronis. <span class="">section 11</span> <span class="pagebreak" id="p.29030">[Page deam accepit e]</span> postquam nauis ad ostium amnis Tiberini accessit, sicut erat iussus, in salum naue euectus ab sacerdotibus deam accepit extulitque in terram. <span class="">section 12</span> matronae primores ciuitatis, inter quas unius Claudiae Quintae insigne est nomen, accepere; cui dubia, ut traditur, antea fama clariorem ad posteros tam religioso ministerio pudicitiam fecit. <span class="">section 13</span> eae per manus, succedentes deinde aliae aliis, omni obuiam effusa ciuitate, turibulis ante ianuas positis qua praeferebatur atque accenso ture precantibus ut uolens propitiaque urbem Romanam iniret, in aedem Uictoriae quae est in Palatio pertulere deam pridie idus Apriles; <span class="">section 14</span> isque dies festus fuit. populus frequens dona deae in Palatium tulit, lectisterniumque et ludi fuere, Megalesia appellata.</p><span class="">chapter 15</span><p><span class="">section 1</span> cum de supplemento legionum quae in prouinciis erant ageretur, tempus esse a quibusdam senatoribus subiectum est quae dubiis in rebus utcumque tolerata essent, ea dempto iam tandem deum benignitate metu non ultra pati. <span class="">section 2</span> erectis exspectatione patribus subiecerunt colonias Latinas duodecim quae <span class="persName"> Q. Fabio</span> et <span class="persName"> Q. Fuluio</span> consulibus abnuissent milites dare, <span class="">section 3</span> <span class="pagebreak" id="p.29031">[Page boni obediente]</span> eas annum iam ferme sextum uacationem militiae quasi honoris et beneficii causa habere cum interim boni obedientesque socii pro fide atque obsequio in populum Romanum continuis omnium annorum dilectibus exhausti essent. <span class="">section 4</span> sub hanc uocem non memoria magis patribus renouata rei prope iam oblitteratae quam ira inritata est. <span class="">section 5</span> itaque nihil prius referre consules passi, decreuerunt ut consules magistratus denosque principes Nepete Sutrio Ardea Calibus Alba Carseolis Sora Suessa Setia Circeiis Narnia Interamna—hae namque coloniae in ea causa erant—Romam excirent; <span class="">section 6</span> iis imperarent, quantum quaeque earum coloniarum militum plurimum dedisset populo Romano ex quo hostes in Italia essent, duplicatum eius summae numerum peditum daret et equites centenos uicenos; <span class="">section 7</span> si qua eum numerum equitum explere non posset pro equite uno tres pedites liceret dare; pedites equitesque quam locupletissimi legerentur mitterenturque ubicumque extra Italiam supplemento opus esset. <span class="">section 8</span> si qui ex iis recusarent, retineri eius coloniae magistratus legatosque placere neque si postularent senatum dari priusquam imperata fecissent. <span class="">section 9</span> stipendium praeterea iis coloniis in milia aeris asses singulos imperari exigique quotannis, censumque in iis coloniis agi ex formula ab Romanis censoribus data; <span class="">section 10</span> dari autem placere eandem quam populo Romano; deferrique Romam ab iuratis censoribus coloniarum priusquam magistratu abirent. <span class="">section 11</span> <span class="pagebreak" id="index.xml-pb-d30e1307">[Page p.29032]</span> ex hoc senatus consulto accitis Romam magistratibus primoribusque earum coloniarum consules cum milites stipendiumque imperassent, alii aliis magis recusare ac reclamare: <span class="">section 12</span> negare tantum militum effici posse: uix si simplum ex formula imperetur enisuros: <span class="">section 13</span> orare atque obsecrare ut sibi senatum adire ac deprecari liceret: nihil se quare perire merito deberent admisisse; sed si pereundum etiam foret, neque suum delictum neque iram populi Romani ut plus militum darent quam haberent posse efficere. <span class="">section 14</span> consules obstinati legatos manere Romae iubent, magistratus ire domum ad dilectus habendos: nisi summa militum quae imperata esset Romam adducta neminem iis senatum daturum. <span class="">section 15</span> ita praecisa spe senatum adeundi deprecandique dilectus in iis duodecim coloniis per longam uacationem numero iuniorum aucto haud difficulter est perfectus.</p><span class="">chapter 16</span><p><span class="">section 1</span> altera item res prope aeque longo neglecta silentio relata a <span class="persName"> M. Ualerio Laeuino</span> est qui priuatis conlatas pecunias se ac <span class="persName"> M. Claudio</span> consulibus reddi tandem aequum esse dixit; nec mirari quemquam debere in publica obligata fide suam praecipuam curam esse; <span class="">section 2</span> <span class="pagebreak" id="p.29033">[Page proprie ad con]</span> nam praeterquam quod aliquid proprie ad consulem eius anni quo conlatae pecuniae essent pertineret, etiam se auctorem ita conferendi fuisse inopi aerario nec plebe ad tributum sufficiente. <span class="">section 3</span> grata ea patribus admonitio fuit; iussisque referre consulibus decreuerunt ut tribus pensionibus ea pecunia solueretur; primam praesentem ii qui tum essent, duas tertii et quinti consules numerarent. <span class="">section 4</span> omnes deinde alias curas una occupauit postquam Locrensium clades, quae ignoratae ad eam diem fuerant, legatorum aduentu uolgatae sunt; <span class="">section 5</span> nec tam Plemini scelus quam Scipionis in eo aut ambitio aut neglegentia iras hominum inritauit. <span class="">section 6</span> decem legati Locrensium obsiti squalore et sordibus in comitio sedentibus consulibus uelamenta supplicum, ramos oleae, ut Graecis mos est, porgentes ante tribunal cum flebili uociferatione humi procubuerunt. <span class="">section 7</span> quaerentibus consulibus Locrenses se dixerunt esse, ea passos a <span class="persName"> Q. Pleminio</span> legato Romanisque militibus quae pati ne Carthaginienses quidem uelit populus Romanus; orare uti sibi patres adeundi deplorandique aerumnas suas potestatem facerent.</p><span class="">chapter 17</span><p><span class="">section 1</span> <span class="pagebreak" id="p.29034">[Page restituti in d]</span> senatu dato, maximus natu ex iis: 'scio, quanti aestimentur nostrae apud uos querellae, patres conscripti, plurimum in eo momenti esse si probe sciatis et quomodo proditi Locri Hannibali sint et quomodo pulso Hannibalis praesidio restituti in dicionem uestram; <span class="">section 2</span> quippe si et culpa defectionis procul a publico consilio absit, et reditum in uestram dicionem appareat non uoluntate solum sed ope etiam ac uirtute nostra, magis indignemini bonis ac fidelibus sociis tam indignas tam atroces iniurias ab legato uestro militibusque fieri. <span class="">section 3</span> sed ego causam utriusque defectionis nostrae in aliud tempus differendam arbitror esse duarum rerum gratia; <span class="">section 4</span> unius ut coram <span class="persName"> P. Scipione</span> , qui Locros recepit &lt;et&gt; omnium nobis recte perperamque factorum est testis, agatur; alterius quod qualescumque sumus tamen haec quae passi sumus pati non debuimus. <span class="">section 5</span> non possumus dissimulare, patres conscripti, nos cum praesidium Punicum in arce nostra haberemus, multa foeda et indigna et a praefecto praesidii Hamilcare et ab Numidis Afrisque passos esse; sed quid illa sunt, conlata cum iis quae hodie patimur? <span class="">section 6</span> cum bona uenia, quaeso, audiatis, patres conscripti, id quod inuitus eloquar. in discrimine est nunc humanum omne genus, utrum uos an Carthaginienses principes orbis terrarum uideat. <span class="">section 7</span> <span class="pagebreak" id="index.xml-pb-d30e1398">[Page p.29035]</span> si ex iis quae Locrenses aut ab illis passi sumus aut a uestro praesidio nunc cum maxime patimur aestimandum Romanum ac Punicum imperium sit, nemo non illos sibi quam uos dominos praeoptet. <span class="">section 8</span> et tamen uidete quemadmodum in uos Locrenses animati sint. cum a Carthaginiensibus iniurias tanto minores acciperemus, ad uestrum imperatorem confugimus: cum a uestro praesidio plus quam hostilia patiamur, nusquam alio quam ad uos querellas detulimus. <span class="">section 9</span> aut uos respicietis perditas res nostras, patres conscripti, aut ne ab dis quidem immortalibus quod precemur quicquam superest. <span class="">section 10</span> ' <span class="persName"> Q. Pleminius</span> legatus missus est cum praesidio ad recipiendos a Carthaginiensibus Locros et cum eodem ibi relictus est praesidio. <span class="">section 11</span> in hoc legato uestro—dant enim animum ad loquendum libere ultimae miseriae—nec hominis quicquam est, patres conscripti, praeter figuram et speciem neque Romani ciuis praeter habitum uestitumque et sonum Latinae linguae; <span class="">section 12</span> pestis ac belua immanis, quales fretum quondam quo ab Sicilia diuidimur ad perniciem nauigantium circumsedisse fabulae ferunt. <span class="">section 13</span> <span class="pagebreak" id="p.29036">[Page unam profundam]</span> ac si scelus libidinemque et auaritiam solus ipse exercere in socios uestros satis haberet, unam profundam quidem uoraginem tamen patientia nostra expleremus: <span class="">section 14</span> nunc omnes centuriones militesque uestros—adeo in promiscuo licentiam atque improbitatem <span class="">section 15</span> esse uoluit—Pleminios fecit; omnes rapiunt, spoliant, uerberant, uolnerant, occidunt; constuprant matronas, uirgines, ingenuos raptos ex complexu parentium. <span class="">section 16</span> cottidie capitur urbs nostra, cottidie diripitur; dies noctesque omnia passim mulierum puerorumque qui rapiuntur atque asportantur ploratibus sonant. <span class="">section 17</span> miretur qui sciat, quomodo aut nos ad patiendum sufficiamus aut illos qui faciunt nondum tantarum iniuriarum satietas ceperit. neque ego exsequi possum nec uobis operae est audire singula quae passi sumus: communiter omnia amplectar. <span class="">section 18</span> nego domum ullam Locris, nego quemquam hominem expertem iniuriae esse; nego ullum genus sceleris, libidinis, auaritiae superesse quod in ullo qui pati potuerit praetermissum sit. <span class="">section 19</span> uix ratio iniri potest uter casus ciuitati sit detestabilior, cum hostes bello urbem cepere an cum exitiabilis tyrannus ui atque armis oppressit. <span class="">section 20</span> omnia quae captae urbes patiuntur passi sumus et cum maxime patimur, patres conscripti; omnia quae crudelissimi atque importunissimi tyranni scelera in oppressos ciues edunt Pleminius in nos liberosque nostros et coniuges edidit.</p><span class="">chapter 18</span><p><span class="">section 1</span> <span class="pagebreak" id="p.29037">[Page animis cogat e]</span> 'unum est de quo nominatim et nos queri religio infixa animis cogat et uos audire et exsoluere rem publicam uestram religione, si ita uobis uidebitur, uelimus, patres conscripti; <span class="">section 2</span> uidimus enim cum quanta caerimonia non uestros solum colatis deos sed etiam externos accipiatis. <span class="">section 3</span> fanum est apud nos Proserpinae, de cuius sanctitate templi credo aliquam famam ad uos peruenisse Pyrrhi bello, <span class="">section 4</span> qui cum ex Sicilia rediens Locros classe praeterueheretur, inter alia foeda quae propter fidem erga uos in ciuitatem nostram facinora edidit, thesauros quoque Proserpinae intactos ad eam diem spoliauit atque ita pecunia in naues imposita ipse terra est profectus. <span class="">section 5</span> quid ergo euenit, patres conscripti? classis postero die foedissima tempestate lacerata omnesque naues quae sacram pecuniam habuerunt in litora nostra eiectae sunt; <span class="">section 6</span> qua tanta clade edoctus tandem deos esse, superbissimus rex pecuniam omnem conquisitam in thesauros Proserpinae referri iussit. nec tamen illi unquam postea prosperi quicquam euenit, pulsusque Italia ignobili atque inhonesta morte temere nocte ingressus Argos occubuit. <span class="">section 7</span> haec cum audisset legatus uester tribunique militum et mille alia quae non augendae religionis causa sed praesenti deae numine saepe comperta nobis maioribusque nostris referebantur, <span class="">section 8</span> <span class="pagebreak" id="p.29038">[Page manus intactis]</span> ausi sunt nihilominus sacrilegas admouere manus intactis illis thesauris et nefanda praeda se ipsos ac domos contaminare suas et milites uestros. <span class="">section 9</span> quibus per uos fidemque uestram, patres conscripti, priusquam eorum scelus expietis neque in Italia neque in Africa quicquam rei gesseritis, ne quod piaculi commiserunt non suo solum sanguine sed etiam publica clade luant. <span class="">section 10</span> 'quamquam ne nunc quidem, patres conscripti, aut in ducibus aut in militibus uestris cessat ira deae. aliquotiens iam inter se signis conlatis concurrerunt. dux alterius partis Pleminius, alterius duo tribuni militum erant. non acrius cum Carthaginiensibus quam inter se ipsi ferro dimicauerunt, <span class="">section 11</span> praebuissentque occasionem furore suo Locros recipiendi Hannibali nisi accitus ab nobis Scipio interuenisset. <span class="">section 12</span> at hercule milites contactos sacrilegio furor agitat, in ducibus ipsis puniendis nullum deae numen apparuit. immo ibi praesens maxime fuit. uirgis caesi tribuni ab legato sunt: <span class="">section 13</span> legatus deinde insidiis tribunorum interceptus, praeterquam quod toto corpore laceratus, naso quoque auribusque decisis exsanguis est relictus; <span class="">section 14</span> recreatus dein legatus ex uolneribus tribunos militum in uincla coniectos, dein uerberatos seruilibus omnibus suppliciis cruciando occidit, mortuos deinde prohibuit sepeliri. <span class="">section 15</span> <span class="pagebreak" id="index.xml-pb-d30e1480">[Page p.29039]</span> 'has dea poenas a templi sui spoliatoribus habet, nec ante desinet omnibus eos agitare furiis quam reposita sacra pecunia in thesauris fuerit. <span class="">section 16</span> maiores quondam nostri graui Crotoniensium bello, quia extra urbem templum est, transferre in urbem eam pecuniam uoluerunt; noctu audita ex delubro uox est: abstinerent manus, deam sua defensuram. quia mouendi inde thesauros religio incussa erat, muro circumdari templum uoluerunt; <span class="">section 17</span> ad aliquantum iam altitudinis excitata erant moenia cum subito conlapsa ruina sunt. sed et nunc et tunc et saepe alias dea suam sedem suumque templum aut tutata est aut a uiolatoribus grauia piacula exegit: <span class="">section 18</span> nostras iniurias nec potest nec possit alius ulcisci quam uos, patres conscripti. <span class="">section 19</span> ad uos uestramque fidem supplices confugimus. nihil nostra interest utrum sub illo legato sub illo praesidio Locros esse sinatis an irato Hannibali et Poenis ad supplicium dedatis. non postulamus ut extemplo nobis, ut de absente, ut indicta causa credatis: ueniat, coram ipse audiat, ipse diluat. <span class="">section 20</span> si quicquam sceleris quod homo in homines edere potest in nos praetermisit, non recusamus quin et nos omnia eadem iterum si pati possumus patiamur et ille omni diuino humanoque liberetur scelere.'</p><span class="">chapter 19</span><p><span class="">section 1</span> <span class="pagebreak" id="p.29040">[Page Q Fabius detu]</span> haec cum ab legatis dicta essent quaesissetque ab iis <span class="persName"> Q. Fabius</span> detulissentne eas querellas ad <span class="persName"> P. Scipionem</span> , responderunt missos legatos esse sed eum belli apparatu occupatum esse et in Africam aut iam traiecisse aut intra paucos dies traiecturum; <span class="">section 2</span> et legati gratia quanta esset apud imperatorem expertos esse cum inter eum et tribunos cognita causa tribunos in uincla coniecerit, legatum aeque sontem aut magis etiam in ea potestate reliquerit. <span class="">section 3</span> iussis excedere templo legatis, non Pleminius modo sed etiam Scipio principum orationibus lacerari. ante omnes <span class="">section 4</span> <span class="persName"> Q. Fabius</span> natum eum ad corrumpendam disciplinam militarem arguere: sic et in Hispania plus prope per seditionem militum quam bello amissum; externo et regio more et indulgere licentiae militum et saeuire in eos. sententiam deinde aeque trucem orationi adiecit: <span class="">section 5</span> Pleminium legatum uinctum Romam deportari placere et ex uinculis causam dicere ac, si uera forent quae Locrenses quererentur, in carcere necari bonaque eius publicari: <span class="">section 6</span> <span class="pagebreak" id="p.29041">[Page iniurias sibi ]</span> <span class="persName"> P. Scipionem</span> quod de prouincia decessisset iniussu senatus reuocari, agique cum tribunis plebis ut de imperio eius abrogando ferrent ad populum: Locrensibus coram senatum respondere quas iniurias sibi factas quererentur eas neque senatum neque populum Romanum factas uelle; <span class="">section 7</span> uiros bonos sociosque et amicos eos appellari; liberos coniuges quaeque alia erepta essent restitui: pecuniam quanta ex thesauris Proserpinae sublata esset conquiri duplamque pecuniam in thesauros reponi, <span class="">section 8</span> et sacrum piaculare fieri ita ut prius ad collegium pontificum referretur, quod sacri thesauri moti aperti uiolati essent, quae piacula, quibus dis, quibus hostiis fieri placeret: <span class="">section 9</span> milites qui Locris essent omnes in Siciliam transportari: quattuor cohortes sociorum Latini nominis in praesidium Locros adduci. <span class="">section 10</span> perrogari eo die sententiae accensis studiis pro Scipione et aduersus Scipionem non potuere. <span class="">section 11</span> praeter Plemini facinus Locrensiumque cladem ipsius etiam imperatoris non Romanus modo sed ne militaris quidem cultus iactabatur: cum pallio crepidisque inambulare in gymnasio; <span class="">section 12</span> libellis eum palaestraeque operam dare; aeque [segniter] molliter cohortem totam Syracusarum amoenitate frui; <span class="">section 13</span> <span class="pagebreak" id="p.29042">[Page p milestone ]</span> Carthaginem atque Hannibalem excidisse de memoria; exercitum omnem licentia corruptum, qualis Sucrone in Hispania fuerit, qualis nunc Locris, sociis magis quam hosti metuendum.</p><span class="">chapter 20</span><p><span class="">section 1</span> haec quamquam partim uera partim mixta eoque similia ueris iactabantur, tamen uicit <span class="persName"> Q. Metelli</span> sententia qui de ceteris Maximo adsensus de Scipionis causa dissensit: <span class="">section 2</span> qui enim conuenire quem modo ciuitas iuuenem admodum unum reciperandae Hispaniae delegerit ducem, quem recepta ab hostibus Hispania ad imponendum Punico bello finem creauerit consulem, spe destinauerit Hannibalem ex Italia retracturum, <span class="">section 3</span> Africam subacturum, eum repente, tamquam <span class="persName"> Q. Pleminium</span> , indicta causa prope damnatum ex prouincia reuocari, cum ea quae in se nefarie facta Locrenses quererentur ne praesente quidem Scipione facta dicerent, neque aliud quam patientia aut pudor quod legato pepercisset insimulari posset? <span class="">section 4</span> sibi placere <span class="persName"> M. Pomponium</span> praetorem, cui Sicilia prouincia sorti euenisset, triduo proximo in prouinciam proficisci: consules decem legatos quos iis uideretur ex senatu legere quos cum praetore mitterent, et duos tribunos plebei atque aedilem; <span class="">section 5</span> cum eo consilio praetorem cognoscere; si ea quae Locrenses facta quererentur iussu aut uoluntate <span class="persName"> P. Scipionis</span> facta essent, ut eum de prouincia decedere iuberent; <span class="">section 6</span> <span class="pagebreak" id="p.29043">[Page idoneos praeto]</span> si <span class="persName"> P. Scipio</span> iam in Africam traiecisset, tribuni plebis atque aedilis cum duobus legatis quos maxime idoneos praetor censuisset in Africam proficiscerentur, <span class="">section 7</span> tribuni atque aedilis qui reducerent inde Scipionem, legati qui exercitui praeessent donec nouus imperator ad eum exercitum uenisset: <span class="">section 8</span> si <span class="persName"> M. Pomponius</span> et decem legati comperissent neque iussu neque uoluntate <span class="persName"> P. Scipionis</span> ea facta esse, ut ad exercitum Scipio maneret bellumque ut proposuisset gereret. <span class="">section 9</span> hoc facto senatus consulto, cum tribunis plebis actum est aut compararent inter se aut sorte legerent qui duo cum praetore ac legatis irent: <span class="">section 10</span> ad collegium pontificum relatum de expiandis quae Locris in templo Proserpinae tacta ac uiolata elataque inde essent. <span class="">section 11</span> tribuni plebis cum praetore et decem legatis profecti <span class="persName"> M. Claudius Marcellus</span> et <span class="persName"> M. Cincius Alimentus</span> ; aedilis plebis datus est quem, si aut in Sicilia praetori dicto audiens non esset Scipio aut iam in Africam traiecisset, prendere tribuni iuberent, ac iure sacrosanctae potestatis reducerent. prius Locros ire quam Messanam consilium erat.</p><span class="">chapter 21</span><p><span class="">section 1</span> <span class="pagebreak" id="p.29044">[Page ab eo Regium u]</span> ceterum duplex fama est quod ad Pleminium attinet. alii auditis quae Romae acta essent in exsilium Neapolim euntem forte in <span class="persName"> Q. Metellum</span> unum ex legatis incidisse et ab eo Regium ui retractum tradunt: <span class="">section 2</span> alii ab ipso Scipione legatum cum triginta nobilissimis equitum missum qui <span class="persName"> Q. Pleminium</span> in catenas et cum eo seditionis principes conicerent. <span class="">section 3</span> ii omnes seu ante Scipionis seu tum praetoris iussu traditi in custodiam Reginis sunt. praetor legatique Locros profecti primam, sicuti mandatum erat, religionis curam habuere; <span class="">section 4</span> omnem enim sacram pecuniam quaeque apud Pleminium quaeque apud milites erat conquisitam, cum ea quam ipsi secum attulerant, in thesauris reposuerunt ac piaculare sacrum fecerunt. <span class="">section 5</span> tum uocatos ad contionem milites praetor signa extra urbem efferre iubet castraque in campo locat cum graui edicto si quis miles aut in urbe restitisset aut secum extulisset quod suum non esset: Locrensibus se permittere ut quod sui quisque cognosset prenderet, si quid non compareret repeteret; <span class="">section 6</span> ante omnia libera corpora placere sine mora Locrensibus restitui; non leui defuncturum poena qui non restituisset. <span class="">section 7</span> <span class="pagebreak" id="p.29045">[Page iis libertatem]</span> Locrensium deinde contionem habuit atque iis libertatem legesque suas populum Romanum senatumque restituere dixit; si qui Pleminium aliumue quem accusare uellet, Regium se sequeretur: <span class="">section 8</span> si de <span class="persName"> P. Scipione</span> publice queri uellent ea quae Locris nefarie in deos hominesque facta essent iussu aut uoluntate <span class="persName"> P. Scipionis</span> facta esse, legatos mitterent Messanam; ibi se cum consilio cogniturum. Locrenses praetori legatisque, senatui ac populo Romano gratias egerunt: <span class="">section 9</span> se ad Pleminium accusandum ituros: Scipionem, quamquam parum iniuriis ciuitatis suae doluerit, eum esse uirum quem amicum sibi quam inimicum malint esse; <span class="">section 10</span> pro certo se habere neque iussu neque uoluntate <span class="persName"> P. Scipionis</span> tot tam nefanda commissa, sed aut Pleminio nimium [aut] sibi parum creditum, <span class="">section 11</span> aut natura insitum quibusdam esse ut magis peccari nolint quam satis animi ad uindicanda peccata habeant. et praetori et consilio haud mediocre onus demptum erat de Scipione cognoscendi. <span class="">section 12</span> Pleminium et ad duo et triginta homines cum eo damnauerunt atque in catenis Romam miserunt. <span class="">section 13</span> <span class="pagebreak" id="p.29046">[Page p milestone ]</span> ipsi ad Scipionem profecti sunt ut ea quoque quae uolgata sermonibus erant de cultu ac desidia imperatoris solutaque disciplina militiae comperta oculis referrent Romam.</p><span class="">chapter 22</span><p><span class="">section 1</span> uenientibus iis Syracusas Scipio res, non uerba ad purgandum sese parauit. exercitum omnem eo conuenire, classem expediri iussit, tamquam dimicandum eo die terra marique cum Carthaginiensibus esset. <span class="">section 2</span> quo die uenerunt hospitio comiter acceptis, postero die terrestrem naualemque exercitum, non instructos modo sed hos decurrentes, classem in portu simulacrum et ipsam edentem naualis pugnae ostendit; <span class="">section 3</span> tum circa armamentaria et horrea bellique alium apparatum uisendum praetor legatique ducti. <span class="">section 4</span> tantaque admiratio singularum uniuersarumque rerum incussa ut satis crederent aut illo duce atque exercitu uinci Carthaginiensem populum aut alio nullo posse, <span class="">section 5</span> iuberentque quod di bene uerterent traicere et spei conceptae quo die illum omnes centuriae priorem consulem dixissent primo quoque tempore compotem populum Romanum facere; <span class="">section 6</span> adeoque laetis inde animis profecti sunt, tamquam uictoriam non belli magnificum apparatum nuntiaturi Romam essent. <span class="">section 7</span> <span class="pagebreak" id="p.29047">[Page quique in eade]</span> Pleminius quique in eadem causa erant postquam Romam est uentum extemplo in carcerem conditi. ac primo producti ad populum ab tribunis apud praeoccupatos Locrensium clade animos nullum misericordiae locum habuerunt: postea cum saepius producerentur, iam senescente inuidia molliebantur irae; <span class="">section 8</span> et ipsa deformitas Plemini memoriaque absentis Scipionis fauorem ad uolgum conciliabat. <span class="">section 9</span> mortuus tamen prius in uinclis est quam iudicium de eo populi perficeretur. hunc Pleminium Clodius Licinus in libro tertio rerum Romanarum refert ludis uotiuis quos Romae Africanus iterum consul faciebat conatum per quosdam quos pretio corruperat aliquot locis urbem incendere ut effringendi carceris fugiendique haberet occasionem; <span class="">section 10</span> patefacto dein scelere delegatum in Tullianum ex senatus consulto. <span class="">section 11</span> <span class="pagebreak" id="p.29048">[Page et tribuni cla]</span> de Scipione nusquam nisi in senatu actum, ubi omnes legatique et tribuni classem exercitum ducemque uerbis extollentes effecerunt ut senatus censeret primo quoque tempore in Africam traiciendum Scipionique permitteretur ut ex iis exercitibus qui in Sicilia essent ipse eligeret quos in Africam secum traiceret, <span class="">section 12</span> quos prouinciae relinqueret praesidio.</p><span class="">chapter 23</span><p><span class="">section 1</span> dum haec apud Romanos geruntur, Carthaginienses quoque cum speculis per omnia promunturia positis percontantes pauentesque ad singulos nuntios sollicitam hiemem egissent, <span class="">section 2</span> haud paruum et ipsi tuendae Africae momentum adiecerunt societatem Syphacis regis, cuius maxime fiducia traiecturum in Africam Romanum crediderant. <span class="">section 3</span> erat Hasdrubali Gisgonis filio non hospitium modo cum rege, de quo ante dictum est cum ex Hispania forte in idem tempus Scipio atque Hasdrubal conuenerunt, sed mentio quoque incohata adfinitatis ut rex duceret filiam Hasdrubalis. <span class="">section 4</span> ad eam rem consummandam tempusque nuptiis statuendum—iam enim et nubilis erat uirgo—profectus Hasdrubal ut accensum cupiditate—et sunt ante omnes barbaros Numidae effusi in uenerem—sensit, uirginem a Carthagine arcessit maturatque nuptias; <span class="">section 5</span> <span class="pagebreak" id="p.29049">[Page foedus priuato]</span> et inter aliam gratulationem ut publicum quoque foedus priuato adiceretur societas inter populum Carthaginiensem regemque, data ultro citroque fide eosdem amicos inimicosque habituros, iure iurando adfirmatur. <span class="">section 6</span> ceterum Hasdrubal, memor et cum Scipione initae regi societatis et quam uana et mutabilia barbarorum ingenia essent, ueritus ne, si traiecisset in Africam Scipio, paruum uinculum eae nuptiae essent, dum accensum recenti amore Numidam habet perpellit blanditiis quoque puellae adhibitis ut legatos in Siciliam ad Scipionem mittat per quos moneat eum ne prioribus suis promissis fretus in Africam traiciat; <span class="">section 7</span> <span class="">section 8</span> se et nuptiis ciuis Carthaginiensis, filiae Hasdrubalis quem uiderit apud se in hospitio, et publico etiam foedere cum populo Carthaginiensi iunctum optare primum ut procul ab Africa, <span class="">section 9</span> sicut adhuc fecerint, bellum Romani cum Carthaginiensibus gerant, ne sibi interesse certaminibus eorum armaque aut haec aut illa abnuentem alteram societatem sequi necesse sit: <span class="">section 10</span> si non abstineat Africa Scipio et Carthagini exercitum admoueat, sibi necessarium fore et pro terra Africa in qua et ipse sit genitus et pro patria coniugis suae proque parente ac penatibus dimicare.</p><span class="">chapter 24</span><p><span class="">section 1</span> cum his mandatis ab rege legati ad Scipionem missi Syracusis eum conuenerunt. <span class="">section 2</span> Scipio quamquam magno momento rerum in Africa gerendarum magnaque spe destitutus erat, legatis propere priusquam res uolgaretur remissis in <span class="">section 3</span> <span class="pagebreak" id="p.29050">[Page monet eum ne i]</span> Africam litteras dat ad regem quibus etiam atque etiam monet eum ne iura hospitii secum neu cum populo Romano initae societatis neu fas fidem dexteras deos testes atque arbitros conuentorum fallat. <span class="">section 4</span> ceterum quando neque celari aduentus Numidarum poterat—uagati enim in urbe obuersatique praetorio erant—et, si sileretur quid petentes uenissent, periculum erat ne uera eo ipso quod celarentur sua sponte magis emanarent, timorque in exercitum incederet ne simul cum rege et Carthaginiensibus foret bellandum, auertit a uero falsis praeoccupando mentes hominum, et uocatis ad contionem militibus non ultra esse cunctandum ait; <span class="">section 5</span> instare ut in Africam quam primum traiciat socios reges. Masinissam prius ipsum ad <span class="persName"> C. Laelium</span> uenisse querentem quod cunctando tempus tereretur: <span class="">section 6</span> nunc Syphacem mittere legatos idem admirantem quae tam diuturnae morae sit causa postulantemque ut aut traiciatur tandem in Africam exercitus aut, si mutata consilia sint, certior fiat ut et ipse sibi ac regno suo possit consulere. <span class="">section 7</span> <span class="pagebreak" id="p.29051">[Page traducta eodem]</span> itaque satis iam omnibus instructis apparatisque et re iam non ultra recipiente cunctationem, in animo sibi esse Lilybaeum classe traducta eodemque omnibus peditum equitumque copiis contractis quae prima dies cursum nauibus daret dis bene iuuantibus in Africam traicere. <span class="">section 8</span> litteras ad <span class="persName"> M. Pomponium</span> mittit ut, si ei uideretur, Lilybaeum ueniret ut communiter consulerent quas potissimum legiones et quantum militum numerum in Africam traiceret. <span class="">section 9</span> item circum oram omnem maritimam misit ut naues onerariae comprensae Lilybaeum omnes contraherentur. <span class="">section 10</span> quicquid militum nauiumque in Sicilia erat cum Lilybaeum conuenisset et nec urbs multitudinem hominum neque portus naues caperet, <span class="">section 11</span> tantus omnibus ardor erat in Africam traiciendi ut non ad bellum duci uiderentur sed ad certa uictoriae praemia. praecipue qui superabant ex Cannensi exercitu milites illo non alio duce credebant nauata rei publicae opera finire se militiam ignominiosam posse. <span class="">section 12</span> et Scipio minime id genus militum aspernabatur, ut qui neque ad Cannas ignauia eorum cladem acceptam sciret neque ullos aeque ueteres milites in exercitu Romano esse expertosque non uariis proeliis modo sed urbibus etiam oppugnandis. quinta et sexta Cannenses erant legiones. <span class="">section 13</span> eas se traiecturum in Africam cum dixisset, singulos milites inspexit, relictisque quos non idoneos credebat in locum eorum subiecit quos secum ex Italia adduxerat, <span class="">section 14</span> <span class="pagebreak" id="p.29052">[Page legiones ut si]</span> suppleuitque ita eas legiones ut singulae sena milia et ducenos pedites, trecenos haberent equites. sociorum item Latini nominis pedites equitesque de exercitu Cannensi legit.</p><span class="">chapter 25</span><p><span class="">section 1</span> quantum militum in Africam transportatum sit non paruo numero inter auctores discrepat. <span class="">section 2</span> alibi decem milia peditum duo milia et ducentos equites, alibi sedecim milia peditum mille et sescentos equites, alibi parte plus dimidia rem auctam, quinque et triginta milia peditum equitumque in naues <span class="">section 3</span> imposita &lt;inuenio&gt;. quidam non adiecere numerum, inter quos me ipse in re dubia poni malim. Coelius ut abstinet numero, ita ad immensum multitudinis speciem auget: <span class="">section 4</span> uolucres ad terram delapsas clamore militum ait tantamque multitudinem conscendisse naues ut nemo mortalium aut in Italia aut in Sicilia relinqui uideretur. milites ut naues ordine ac sine tumultu conscenderent ipse eam sibi curam sumpsit: <span class="">section 5</span> nauticos <span class="persName"> C. Laelius</span> , qui classis praefectus erat, in nauibus ante conscendere coactos continuit: <span class="">section 6</span> commeatus imponendi <span class="persName"> M. Pomponio</span> praetori cura data: quinque et quadraginta dierum cibaria, e quibus quindecim dierum cocta, imposita. <span class="">section 7</span> ut omnes iam in nauibus erant, scaphas circummisit ut ex omnibus nauibus gubernatoresque et magistri nauium et bini milites in forum conuenirent ad imperia accipienda. <span class="">section 8</span> <span class="pagebreak" id="p.29053">[Page primum ab iis ]</span> postquam conuenerunt, primum ab iis quaesiuit si aquam hominibus iumentisque in totidem dies quot frumentum imposuissent. <span class="">section 9</span> ubi responderunt aquam dierum quinque et quadraginta in nauibus esse, tum edixit militibus ut silentium quieti nautis sine certamine ad ministeria exsequenda bene oboedientes praestarent. <span class="">section 10</span> cum uiginti rostratis se ac <span class="persName"> L. Scipionem</span> ab dextro cornu, ab laeuo totidem rostratas et <span class="persName"> C. Laelium</span> praefectum classis cum <span class="persName"> M. Porcio Catone</span> —quaestor is tum erat—onerariis futurum praesidio. <span class="">section 11</span> lumina in nauibus singula rostratae, bina onerariae haberent: in praetoria naue insigne nocturnum trium luminum fore. Emporia ut peterent gubernatoribus edixit. <span class="">section 12</span> — fertilissimus ager eoque abundans omnium copia rerum est regio, et imbelles—quod plerumque in uberi agro euenit —barbari sunt priusque quam ab Carthagine subueniretur opprimi uidebantur posse. <span class="">section 13</span> —iis editis imperiis redire ad naues iussi et postero die bis bene iuuantibus signo dato soluere naues.</p><span class="">chapter 26</span><p><span class="">section 1</span> <span class="pagebreak" id="p.29054">[Page ierantmdashs]</span> multae classes Romanae e Sicilia atque ipso illo portu profectae erant; ceterum non eo bello solum—nec id mirum; praedatum enim tantummodo pleraeque classes ierant—sed ne priore quidem ulla profectio tanti spectaculi fuit; <span class="">section 2</span> quamquam, si magnitudine classis aestimares, et bini consules cum binis exercitibus ante traiecerant et prope totidem rostratae in illis classibus fuerant quot onerariis Scipio tum traiciebat; <span class="">section 3</span> nam praeter quadraginta longas naues quadringentis ferme onerariis exercitum trauexit. <span class="">section 4</span> sed et bellum bello secundum priore ut atrocius Romanis uideretur, cum quod in Italia bellabatur tum ingentes strages tot exercituum simul caesis ducibus effecerant, <span class="">section 5</span> et Scipio dux partim factis fortibus partim suapte fortuna quadam †ingenti† ad incrementa gloriae celebratus conuerterat animos, <span class="">section 6</span> simul et mens ipsa traiciendi, nulli ante eo bello duci temptata, quod ad Hannibalem detrahendum ex Italia transferendumque et finiendum in Africa bellum se transire uolgauerat. <span class="">section 7</span> <span class="pagebreak" id="p.29055">[Page M Pomponium s]</span> concurrerat ad spectaculum in portum omnis turba non habitantium modo Lilybaei sed legationum omnium ex Sicilia quae et ad prosequendum Scipionem officii causa conuenerant et praetorem prouinciae <span class="persName"> M. Pomponium</span> secutae fuerant; <span class="">section 8</span> ad hoc legiones quae in Sicilia relinquebantur ad prosequendos commilitones processerant; nec classis modo prospectantibus e terra, sed terra etiam omnis circa referta turba spectaculo nauigantibus erat.</p><span class="">chapter 27</span><p><span class="">section 1</span> ubi inluxit, Scipio e praetoria naue silentio per praeconem facto 'diui diuaeque' inquit 'qui maria terrasque colitis, <span class="">section 2</span> uos precor quaesoque uti quae in meo imperio gesta sunt geruntur postque gerentur, ea mihi populo plebique Romanae sociis nominique Latino qui populi Romani quique meam sectam imperium auspiciumque terra mari amnibusque sequuntur bene uerruncent, eaque uos omnia bene iuuetis, bonis auctibus auxitis; <span class="">section 3</span> saluos incolumesque uictis perduellibus uictores spoliis decoratos praeda onustos triumphantesque mecum domos reduces sistatis; inimicorum hostiumque ulciscendorum copiam faxitis; <span class="">section 4</span> <span class="pagebreak" id="p.29056">[Page populoque Roma]</span> quaeque populus Carthaginiensis in ciuitatem nostram facere molitus est, ea ut mihi populoque Romano in ciuitatem Carthaginiensium exempla edendi facultatem detis.' <span class="">section 5</span> secundum has preces cruda exta caesa uictima, uti mos est, in mare proiecit tubaque signum dedit proficiscendi. uento secundo uehementi satis prouecti celeriter e conspectu terrae ablati sunt; <span class="">section 6</span> et a meridie nebula occepit ita uix ut concursus nauium inter se uitarent; lenior uentus in alto factus. <span class="">section 7</span> noctem insequentem eadem caligo obtinuit: sole orto est discussa, et addita uis uento. iam terram cernebant. haud ita multo post gubernator Scipioni ait non plus quinque milia passuum Africam abesse; <span class="">section 8</span> Mercuri promunturium se cernere; si iubeat eo dirigi, iam in portu fore omnem classem. <span class="">section 9</span> Scipio, ut in conspectu terra fuit, precatus deos uti bono rei publicae suoque Africam uiderit, dare uela et alium infra nauibus accessum petere iubet. <span class="">section 10</span> uento eodem ferebantur; ceterum nebula sub idem ferme tempus quo pridie exorta conspectum terrae ademit et uentus premente nebula cecidit. <span class="">section 11</span> nox deinde incertiora omnia fecit; itaque ancoras ne aut inter se concurrerent naues aut terrae inferrentur iecere. <span class="">section 12</span> <span class="pagebreak" id="p.29057">[Page promuntorium p]</span> ubi inluxit, uentus idem coortus nebula disiecta aperuit omnia Africae litora. Scipio quod esset proximum promuntorium percontatus cum Pulchri promunturium id uocari audisset, 'placet omen;' inquit 'huc dirigite naues.' <span class="">section 13</span> eo classis decurrit, copiaeque omnes in terram expositae sunt. prosperam nauigationem sine terrore ac tumultu fuisse permultis Graecis Latinisque auctoribus credidi. <span class="">section 14</span> Coelius unus praeterquam quod non mersas fluctibus naues ceteros omnes caelestes maritimosque terrores, postremo abreptam tempestate ab Africa classem ad insulam Aegimurum, inde aegre correctum cursum exponit, <span class="">section 15</span> et prope obrutis nauibus iniussu imperatoris scaphis, haud secus quam naufragos, milites sine armis cum ingenti tumultu in terram euasisse.</p><span class="">chapter 28</span><p><span class="">section 1</span> expositis copiis Romani castra in proximis tumulis metantur. <span class="">section 2</span> iam non in maritimos modo agros conspectu primum classis dein tumultu egredientium in terram pauor terrorque peruenerat, sed in ipsas urbes; <span class="">section 3</span> neque enim hominum modo turba mulierum puerorumque agminibus immixta omnes passim compleuerat uias, sed pecora quoque prae se agrestes agebant, ut relinqui subito Africam diceres. <span class="">section 4</span> urbibus uero ipsis maiorem quam quem secum attulerant terrorem inferebant; praecipue Carthagini prope ut captae tumultus fuit. <span class="">section 5</span> <span class="pagebreak" id="p.29058">[Page uiderant praet]</span> nam post <span class="persName"> M. Atilium Regulum</span> et <span class="persName"> L. Manlium</span> consules, annis prope quinquaginta, nullum Romanum exercitum uiderant praeter praedatorias classes quibus escensiones in agros maritimos factae erant, <span class="">section 6</span> raptisque quae obuia fors fecerat prius recursum semper ad naues quam clamor agrestes conciret fuerat. eo maior tum fuga pauorque in urbe fuit. <span class="">section 7</span> et hercule neque exercitus domi ualidus neque dux quem opponerent erat. Hasdrubal Gisgonis filius genere, fama, diuitiis, regia tum etiam adfinitate, longe primus ciuitatis erat; <span class="">section 8</span> sed eum ab ipso illo Scipione aliquot proeliis fusum pulsumque in Hispania meminerant nec magis ducem duci parem quam tumultuarium exercitum suum Romano exercitui esse. <span class="">section 9</span> itaque uelut si urbem extemplo adgressurus Scipio foret, ita conclamatum ad arma est portaeque raptim clausae et armati in muris uigiliaeque et stationes dispositae ac nocte insequenti uigilatum est. <span class="">section 10</span> postero die quingenti equites, speculatum ad mare turbandosque egredientes ex nauibus missi, in stationes Romanorum inciderunt. <span class="">section 11</span> iam enim Scipio, classe Uticam missa, ipse haud ita multum progressus a mari tumulos proximos ceperat; equites et in stationibus locis idoneis posuerat et per agros miserat praedatum.</p><span class="">chapter 29</span><p><span class="">section 1</span> hi cum Carthaginiensi equitatu proelium cum commisissent, paucos in ipso certamine, plerosque fugientes persecuti, in quibus praefectum quoque Hannonem, nobilem iuuenem, occiderunt. <span class="">section 2</span> <span class="pagebreak" id="index.xml-pb-d30e2096">[Page p.29059]</span> Scipio non agros modo circa uastauit sed urbem etiam proximam Afrorum satis opulentam cepit; <span class="">section 3</span> ubi praeter cetera, quae extemplo in naues onerarias imposita missaque in Siciliam erant, octo milia liberorum seruorumque capitum sunt capta. laetissimus tamen Romanis in principio rerum gerendarum aduentus fuit Masinissae; <span class="">section 4</span> quem quidam cum ducentis haud amplius equitibus, plerique cum duum milium equitatu tradunt uenisse. <span class="">section 5</span> ceterum cum longe maximus omnium aetatis suae regum hic fuerit plurimumque rem Romanam iuuerit, operae pretium uidetur excedere paulum ad enarrandum quam uaria fortuna usus sit in amittendo reciperandoque paterno regno. <span class="">section 6</span> —militanti pro Carthaginiensibus in Hispania pater ei moritur; Galae nomen erat. regnum ad fratrem regis Oezalcem pergrandem natu—ita mos apud Numidas est—peruenit. <span class="">section 7</span> haud multo post Oezalce quoque mortuo maior ex duobus filiis eius Capussa, puero admodum altero, paternum imperium accepit. <span class="">section 8</span> <span class="pagebreak" id="p.29060">[Page sanguine regib]</span> ceterum cum magis iure gentis quam auctoritate inter suos aut uiribus obtineret regnum, exstitit quidam Mazaetullus nomine, non alienus sanguine regibus, familiae semper inimicae ac de imperio uaria fortuna cum iis qui tum obtinebant certantis. <span class="">section 9</span> is concitatis popularibus, apud quos inuidia regum magnae auctoritatis erat, castris palam positis descendere regem in aciem ac dimicare de regno coegit. <span class="">section 10</span> in eo proelio Capussa cum multis principum cecidit. gens Maesuliorum omnis in dicionem imperiumque Mazaetulli concessit; <span class="">section 11</span> regio tamen nomine abstinuit contentusque nomine modico tutoris puerum Lacumazen, qui stirpis regiae supererat, regem appellat. <span class="">section 12</span> Carthaginiensem nobilem feminam, sororis filiam Hannibalis, quae proxime Oezalci regi nupta fuerat, <span class="">section 13</span> matrimonio sibi iungit spe Carthaginiensium societatis, et cum Syphace hospitium uetustum legatis missis renouat, omnia ea auxilia praeparans aduersus Masinissam.</p><span class="">chapter 30</span><p><span class="">section 1</span> et Masinissa audita morte patrui, dein nece fratris patruelis, ex Hispania in Mauretaniam—Baga ea tempestate rex Maurorum erat—traiecit. <span class="">section 2</span> ab eo supplex infimis precibus auxilium itineri, quoniam bello non poterat, quattuor milia Maurorum impetrauit. <span class="">section 3</span> <span class="pagebreak" id="p.29061">[Page ad eum conuene]</span> cum iis praemisso nuntio ad paternos suosque amicos cum ad fines regni peruenisset, quingenti ferme Numidae ad eum conuenerunt. <span class="">section 4</span> igitur Mauris inde sicut conuenerat retro ad regem remissis, quamquam aliquanto minor spe multitudo †conueniret†, nec cum qua tantam rem adgredi satis auderet, <span class="">section 5</span> ratus agendo ac moliendo uires quoque ad agendum aliquid conlecturum, proficiscenti ad Syphacem Lacumazae regulo ad Thapsum occurrit. trepidum agmen cum in urbem refugisset, urbem Masinissa primo impetu capit et ex regiis alios tradentes se recipit, alios uim parantes occidit; <span class="">section 6</span> pars maxima cum ipso puero inter tumultum ad Syphacem quo primum intenderant iter peruenerunt. <span class="">section 7</span> fama huius modicae rei in principio rerum prospere actae conuertit ad Masinissam Numidas, adfluebantque undique ex agris uicisque ueteres milites Galae et incitabant iuuenem ad reciperandum paternum regnum. numero militum aliquantum Mazaetullus superabat; <span class="">section 8</span> nam et ipse eum exercitum quo Capussam uicerat et ex receptis post caedem regis aliquot habebat, et puer Lacumazes ab Syphace auxilia ingentia adduxerat. <span class="">section 9</span> <span class="pagebreak" id="p.29062">[Page nequaquam tant]</span> quindecim milia peditum Mazaetullo decem milia equitum erant, quibus cum Masinissa nequaquam tantum peditum equitumue habente acie conflixit. uicit tamen et ueterum militum uirtus et prudentia inter Romana et Punica arma exercitati ducis; <span class="">section 10</span> regulus cum tutore et exigua Masaesuliorum manu in Carthaginiensem agrum perfugit. ita reciperato regno paterno Masinissa, quia sibi aduersus Syphacem haud paulo maiorem restare dimicationem cernebat, optimum ratus cum fratre patruele gratiam reconciliare, <span class="">section 11</span> missis qui et puero spem facerent si in fidem Masinissae sese permisisset futurum eum in eodem honore quo apud Galam Oezalces quondam fuisset, <span class="">section 12</span> et qui Mazaetullo praeter impunitatem sua omnia cum fide restitui sponderent, ambo praeoptantes exsilio modicam domi fortunam, <span class="">section 13</span> omnia ne id fieret Carthaginiensibus de industria agentibus, ad sese perduxit.</p><span class="">chapter 31</span><p><span class="">section 1</span> Hasdrubal tum forte cum haec gerebantur apud Syphacem erat; qui Numidae, haud sane multum ad se pertinere credenti utrum penes Lacumazen an Masinissam regnum Maesuliorum esset, falli eum magno opere ait si Masinissam eisdem contentum fore quibus patrem Galam aut patruum eius Oezalcem credat: <span class="">section 2</span> <span class="pagebreak" id="p.29063">[Page saepe eum in H]</span> multo maiorem indolem in eo animi ingeniique esse quam in ullo gentis eius unquam fuisset; saepe eum in Hispania rarae inter homines uirtutis specimen dedisse sociis pariter hostibusque; <span class="">section 3</span> et Syphacem et Carthaginienses nisi orientem illum ignem oppressissent ingenti mox incendio cum iam nullam opem ferre possent arsuros; <span class="">section 4</span> adhuc teneras et fragiles uires eius esse uixdum coalescens fouentis regnum. instando stimulandoque peruincit ut exercitum ad fines Maesuliorum admoueat atque in agro de quo saepe cum Gala non uerbis modo disceptatum sed etiam armis certatum fuerat, <span class="">section 5</span> tamquam haud dubie iuris sui, castra locet. si quis arceat, id quod maxime opus sit, acie dimicaturum: <span class="">section 6</span> sin per metum agro cedatur, in medium regni eundum. aut sine certamine concessuros in dicionem eius Maesulios aut nequaquam pares futuros armis. his uocibus incitatus Syphax Masinissae bellum infert. <span class="">section 7</span> et primo certamine Maesulios fundit fugatque; Masinissa cum paucis equitibus ex acie in montem—Bellum incolae uocant—perfugit. <span class="">section 8</span> familiae aliquot cum mapalibus pecoribusque suis—ea pecunia illis est—persecuti sunt regem: cetera Maesuliorum multitudo in dicionem Syphacis concessit. <span class="">section 9</span> <span class="pagebreak" id="p.29064">[Page aquosusque est]</span> quem ceperant exsules montem herbidus aquosusque est; et quia pecori bonus alendo erat, hominum quoque carne ac lacte uescentium abunde sufficiebat alimentis. inde nocturnis primo ac furtiuis incursionibus, deinde aperto latrocinio infesta omnia circa esse; <span class="">section 10</span> maxime uri Carthaginiensis ager, quia et plus praedae quam inter Numidas et latrocinium tutius erat. <span class="">section 11</span> iamque adeo licenter eludebant ut ad mare deuectam praedam uenderent mercatoribus adpellentibus naues ad id ipsum, pluresque quam iusto saepe in bello Carthaginienses caderent caperenturque. deplorabant ea apud Syphacem Carthaginienses infensumque et ipsum ad reliquias belli persequendas instigabant; <span class="">section 12</span> sed uix regium uidebatur latronem uagum in montibus consectari;</p><span class="">chapter 32</span><p><span class="">section 1</span> Bucar ex praefectis regis, uir acer et impiger, ad id delectus. ei data quattuor milia peditum duo equitum, praemiorumque ingentium spe oneratus si caput Masinissae rettulisset aut uiuum—id uero inaestimabile gaudium fore— cepisset. <span class="">section 2</span> <span class="pagebreak" id="p.29065">[Page armatorum excl]</span> palatos incurioseque agentes improuiso adortus, pecorum hominumque ingenti multitudine a praesidio armatorum exclusa Masinissam ipsum cum paucis in uerticem montis compellit. <span class="">section 3</span> inde prope iam ut debellato nec praeda modo pecorum hominumque captorum missa ad regem sed copiis etiam, ut aliquanto maioribus quam pro reliquiis belli, <span class="">section 4</span> remissis, cum quingentis haud amplius peditibus ducentisque equitibus degressum iugis Masinissam persecutus in ualle arta faucibus utrimque obsessis inclusit. ibi ingens caedes Maesuliorum facta: <span class="">section 5</span> Masinissa cum quinquaginta haud amplius equitibus per anfractus montis ignotos sequentibus se eripuit. <span class="">section 6</span> tenuit tamen uestigia Bucar, adeptusque eum patentibus prope Clupeam urbem campis ita circumuenit ut praeter quattuor equites omnes ad unum interfecerit. cum iis ipsum quoque Masinissam saucium prope e manibus inter tumultum amisit. <span class="">section 7</span> in conspectu erant fugientes; ala equitum dispersa lato campo quibusdam ut occurrerent per obliqua tendentibus quinque hostes sequebatur. <span class="">section 8</span> amnis ingens fugientes accepit—neque enim cunctanter, ut quos maior metus urgeret, immiserant equos—raptique gurgite in obliquum praelati. <span class="">section 9</span> <span class="pagebreak" id="p.29066">[Page in praerapidum]</span> duobus in conspectu hostium in praerapidum gurgitem haustis, ipse perisse creditus ac duo reliqui equites cum eo inter uirgulta ulterioris ripae emerserunt. is finis Bucari sequendi fuit, nec ingredi flumen auso nec habere credenti se iam quem sequeretur. inde uanus auctor absumpti Masinissae ad regem rediit, missique qui Carthaginem gaudium ingens nuntiarent; <span class="">section 10</span> totaque Africa fama mortis Masinissae repleta uarie animos adfecit. <span class="">section 11</span> Masinissa in spelunca occulta cum herbis curaret uolnus duorum equitum latrocinio per dies aliquot uixit. <span class="">section 12</span> ubi primum ducta cicatrix patique posse uisus iactationem, audacia ingenti pergit ire ad regnum repetendum; atque in ipso itinere haud plus quadraginta equitibus conlectis cum in Maesulios palam iam quis esset ferens uenisset, <span class="">section 13</span> tantum motum cum fauore pristino tum gaudio insperato quod quem perisse crediderant incolumem cernebant fecit ut intra paucos dies sex milia peditum armatorum quattuor equitum ad eum confluerent, <span class="">section 14</span> <span class="pagebreak" id="p.29067">[Page uastaret inde]</span> iamque non in possessione modo paterni regni esset sed etiam socios Carthaginiensium populos Masaesuliorumque fines—id Syphacis regnum erat— uastaret. inde inritato ad bellum Syphace, inter Cirtam Hipponemque in iugis opportunorum ad omnia montium consedit.</p><span class="">chapter 33</span><p><span class="">section 1</span> maiorem igitur iam rem Syphax ratus quam ut per praefectos ageret, cum filio iuuene—nomen Uermina erat—parte exercitus missa imperat ut circumducto agmine in se intentum hostem ab tergo inuadat. <span class="">section 2</span> nocte profectus Uermina qui ex occulto adgressurus erat; Syphax autem interdiu aperto itinere ut qui signis conlatis acie dimicaturus esset mouit castra. <span class="">section 3</span> ubi tempus uisum est quo peruenisse iam circummissi uideri poterant, et ipse leni cliuo ferente ad hostem cum multitudine fretus tum praeparatis ab tergo insidiis per aduersum montem erectam aciem ducit. <span class="">section 4</span> Masinissa fiducia maxime loci, quo multo aequiore pugnaturus erat, et ipse dirigit suos. atrox proelium et diu anceps fuit, loco et uirtute militum Masinissam, multitudine quae nimio maior erat Syphacem iuuante. <span class="">section 5</span> ea multitudo diuisa cum pars a fronte urgeret pars ab tergo se circumfudisset, uictoriam haud dubiam Syphaci dedit, et ne effugium quidem patebat hinc a fronte hinc ab tergo inclusis. <span class="">section 6</span> <span class="pagebreak" id="p.29068">[Page partes erumper]</span> itaque ceteri pedites equitesque caesi aut capti: ducentos ferme equites Masinissa circa se conglobatos diuisosque turmatim in tres partes erumpere iubet, loco praedicto in quem ex dissipata conuenirent fuga. <span class="">section 7</span> ipse qua intenderat inter media tela hostium euasit: duae turmae haesere; altera metu dedita hosti, pertinacior altera in repugnando telis obruta et confixa est. <span class="">section 8</span> Uerminam prope uestigiis instantem in alia atque alia flectendo itinera eludens, taedio et desperatione tandem fessum absistere sequendo coegit; ipse cum sexaginta equitibus ad minorem Syrtim peruenit. <span class="">section 9</span> ibi cum conscientia egregia saepe repetiti regni paterni inter Punica Emporia gentemque Garamantum omne tempus usque ad <span class="persName"> C. Laeli</span> classisque Romanae aduentum in Africam consumpsit. haec animum inclinant ut cum modico potius quam cum magno praesidio equitum ad Scipionem quoque postea uenisse Masinissam credam; <span class="">section 10</span> quippe illa regnanti multitudo, haec paucitas exsulis fortunae conueniens est.</p><span class="">chapter 34</span><p><span class="">section 1</span> Carthaginienses ala equitum cum praefecto amissa, alio equitatu per nouum dilectum comparato Hannonem Hamilcaris filium praeficiunt. <span class="">section 2</span> Hasdrubalem subinde ac Syphacem per litteras nuntiosque, postremo etiam per legatos arcessunt; Hasdrubalem opem ferre prope circumsessae patriae iubent; Syphacem orant ut Carthagini, ut uniuersae Africae subueniat. <span class="">section 3</span> <span class="pagebreak" id="index.xml-pb-d30e2277">[Page p.29069]</span> ad Uticam tum castra Scipio ferme mille passus ab urbe habebat translata a mari, ubi paucos dies statiua coniuncta classi fuerant. <span class="">section 4</span> Hanno nequaquam satis ualido non modo ad lacessendum hostem sed ne ad tuendos quidem a populationibus agros equitatu accepto id omnium primum egit ut per conquisitionem numerum equitum augeret; <span class="">section 5</span> nec aliarum gentium aspernatus, maxime tamen Numidas—id longe primum equitum in Africa est genus — <span class="">section 6</span> conducit. iam ad quattuor milia equitum habebat, cum Salaecam nomine urbem occupauit quindecim ferme milia ab Romanis castris. <span class="">section 7</span> quod ubi Scipioni relatum est, 'aestiua sub tectis equitatus.' inquit 'sint uel plures, dum talem ducem habeant.' <span class="">section 8</span> eo minus sibi cessandum ratus quo illi segnius rem agerent, Masinissam cum equitatu praemissum portis obequitare atque hostem ad pugnam elicere iubet: ubi omnis multitudo se effudisset grauiorque iam in certamine esset quam ut facile sustineri posset, cederet paulatim; <span class="">section 9</span> se in tempore pugnae obuenturum. tantum moratus quantum satis temporis praegresso uisum ad eliciendos hostes, cum Romano equitatu secutus tegentibus tumulis, qui peropportune circa uiae flexus oppositi erant, occultus processit. <span class="">section 10</span> <span class="pagebreak" id="index.xml-pb-d30e2295">[Page p.29070]</span> Masinissa ex composito nunc terrentis, nunc timentis modo aut ipsis obequitabat portis aut cedendo, cum timoris simulatio audaciam hosti faceret, ad insequendum temere eliciebat. <span class="">section 11</span> nondum omnes egressi erant uarieque dux fatigabatur, alios uino et somno graues arma capere et frenare equos cogendo, aliis ne sparsi et inconditi sine ordine sine signis omnibus portis excurrerent obsistendo. <span class="">section 12</span> primo incaute se inuehentes Masinissa excipiebat; mox plures simul conferti porta effusi aequauerant certamen; postremo iam omnis equitatus proelio cum adesset, sustineri ultra nequiere; <span class="">section 13</span> non tamen effusa fuga Masinissa sed cedendo sensim impetus eorum accipiebat donec ad tumulos tegentes Romanum equitatum pertraxit. <span class="">section 14</span> inde exorti equites et ipsi integris uiribus et recentibus equis Hannoni Afrisque pugnando ac sequendo fessis se circumfudere; et Masinissa flexis subito equis in pugnam rediit. <span class="">section 15</span> mille fere qui primi agminis fuerant, quibus haud facilis receptus fuit, cum ipso duce Hannone interclusi atque interfecti sunt: <span class="">section 16</span> ceteros ducis praecipue territos caede effuse fugientes per triginta milia passuum uictores secuti ad duo praeterea milia equitum aut ceperunt aut occiderunt. <span class="">section 17</span> <span class="pagebreak" id="p.29071">[Page constabat non ]</span> inter eos satis constabat non minus ducentos Carthaginiensium equites fuisse, et diuitiis quosdam et genere inlustres.</p><span class="">chapter 35</span><p><span class="">section 1</span> eodem forte quo haec gesta sunt die naues quae praedam in Siciliam uexerant cum commeatu rediere, uelut ominatae ad praedam alteram repetendam sese uenisse. <span class="">section 2</span> duos eodem nomine Carthaginiensium duces duobus equestribus proeliis interfectos non omnes auctores sunt, ueriti, credo, ne falleret bis relata eadem res: Coelius quidem et Ualerius captum etiam Hannonem tradunt. <span class="">section 3</span> Scipio praefectos equitesque prout cuiusque opera fuerat et ante omnes Masinissam insignibus donis donat; <span class="">section 4</span> et firmo praesidio Salaecae imposito ipse cum cetero exercitu profectus, non agris modo quacumque incedebat populatis sed urbibus etiam quibusdam uicisque expugnatis late fuso terrore belli septimo die quam profectus erat magnam uim hominum et pecoris et omnis generis praedae trahens in castra redit, <span class="">section 5</span> grauesque iterum hostilibus spoliis naues dimittit. <span class="">section 6</span> inde omissis expeditionibus paruis populationibusque ad oppugnandam Uticam omnes belli uires conuertit, eam deinde si cepisset sedem ad cetera exsequenda habiturus. <span class="">section 7</span> <span class="pagebreak" id="p.29072">[Page moenibus tumul]</span> simul et a classe nauales socii, qua ex parte urbs mari adluitur, simul et terrestris exercitus ab imminente prope ipsis moenibus tumulo est admotus. <span class="">section 8</span> tormenta machinasque et aduexerat secum, et ex Sicilia missa cum commeatu erant; et noua in armamentario multis talium operum artificibus de industria inclusis fiebant. Uticensibus tanta undique mole circumsessis in Carthaginiensi populo, Carthaginiensibus in Hasdrubale ita si is mouisset Syphacem, spes omnis erat; <span class="">section 9</span> sed desiderio indigentium auxilii tardius cuncta mouebantur. <span class="">section 10</span> Hasdrubal intentissima conquisitione cum ad triginta milia peditum, tria equitum confecisset, non tamen ante aduentum Syphacis castra propius hostem mouere est ausus. <span class="">section 11</span> Syphax cum quinquaginta milibus peditum, decem equitum aduenit confestimque motis a Carthagine castris, haud procul Utica munitionibusque Romanis consedit. <span class="">section 12</span> quorum aduentus hoc tamen momenti fecit ut Scipio, cum quadraginta ferme dies nequiquam omnia experiens obsedisset Uticam, abscederet inde inrito incepto. <span class="">section 13</span> et—iam enim hiemps instabat— castra hiberna in promunturio, quod tenui iugo continenti adhaerens in aliquantum maris spatium extenditur, communit. <span class="">section 14</span> <span class="pagebreak" id="p.29073">[Page uersum subduct]</span> uno uallo et naualia et castra amplectitur; iugo medio legionum castris impositis, latus ad septentrionem uersum subductae naues naualesque socii tenebant, meridianam uallem ad alterum litus deuexam equitatus. <span class="">section 15</span> haec in Africa usque ad extremum autumni gesta.</p><span class="">chapter 36</span><p><span class="">section 1</span> praeter conuectum undique ex populatis circa agris frumentum commeatusque ex Sicilia atque Italia aduectos, <span class="persName"> Cn. Octauius</span> propraetor ex Sardinia ab <span class="persName"> Ti. Claudio</span> praetore cuius ea prouincia erat ingentem uim frumenti aduexit; <span class="">section 2</span> horreaque non solum ea quae iam facta erant repleta, sed noua aedificata. uestimenta exercitui deerant; id mandatum Octauio ut cum praetore ageret si quid ex ea prouincia comparari ac mitti posset. <span class="">section 3</span> ea quoque haud segniter curata res; mille ducentae togae breui spatio, duodecim milia tunicarum missa. <span class="">section 4</span> aestate ea qua haec in Africa gesta sunt <span class="persName"> P. Sempronius</span> consul cui Bruttii prouincia erat in agro Crotoniensi cum Hannibale in ipso itinere tumultuario proelio conflixit. agminibus magis quam acie pugnatum est. <span class="">section 5</span> Romani pulsi, et tumultu uerius quam pugna ad mille et ducenti de exercitu consulis interfecti; <span class="">section 6</span> in castra trepide reditum, neque oppugnare tamen ea hostes ausi. ceterum silentio proximae noctis profectus inde consul praemisso nuntio ad <span class="persName"> P. Licinium</span> proconsulem ut suas legiones admoueret copias coniunxit. <span class="">section 7</span> <span class="pagebreak" id="p.29074">[Page redierunt nec]</span> ita duo duces duo exercitus ad Hannibalem redierunt; nec mora dimicandi facta, cum consuli duplicatae uires, Poeno recens uictoria animos faceret. <span class="">section 8</span> in primam aciem suas legiones Sempronius induxit; in subsidiis locatae <span class="persName"> P. Licini</span> legiones. consul principio pugnae aedem Fortunae Primigeniae uouit si eo die hostes fudisset; composque eius uoti fuit. <span class="">section 9</span> fusi ac fugati Poeni; supra quattuor milia armatorum caesa, paulo minus trecenti uiui capti et equi quadraginta undecim militaria signa. perculsus aduerso proelio Hannibal Crotonem exercitum reduxit. <span class="">section 10</span> eodem tempore <span class="persName"> M. Cornelius</span> consul in altera parte Italiae non tam armis quam iudiciorum terrore Etruriam continuit, totam ferme ad Magonem ac per eum ad spem nouandi res uersam. <span class="">section 11</span> eas quaestiones ex senatus consulto minime ambitiose habuit; multique nobiles Etrusci qui aut ipsi ierant aut miserant ad Magonem de populorum suorum defectione, <span class="">section 12</span> primo praesentes erant condemnati, postea conscientia sibimet ipsi exsilium consciscentes cum absentes damnati essent, corporibus subtractis bona tantum quae publicari poterant pigneranda poenae praebebant.</p><span class="">chapter 37</span><p><span class="">section 1</span> <span class="pagebreak" id="p.29075">[Page septem nemo t]</span> dum haec consules diuersis regionibus agunt, censores interim Romae <span class="persName"> M. Liuius</span> et <span class="persName"> C. Claudius</span> senatum recitauerunt. princeps iterum lectus <span class="persName"> Q. Fabius Maximus</span> ; notati septem, nemo tamen qui sella curuli sedisset. <span class="">section 2</span> sarta tecta acriter et cum summa fide exegerunt. uiam e foro bouario [et] ad Ueneris circa foros publicos et aedem Matris Magnae in Palatio faciendam locauerunt. <span class="">section 3</span> uectigal etiam nouum ex salaria annona statuerunt. sextante sal et Romae et per totam Italiam erat; Romae pretio eodem, pluris in foris et conciliabulis et alio alibi pretio praebendum locauerunt. id uectigal commentum alterum ex censoribus satis credebant populo iratum quod iniquo iudicio quondam damnatus esset, et in pretio salis maxime oneratas tribus quarum opera damnatus erat [credebant]; <span class="">section 4</span> inde Salinatori Liuio inditum cognomen. <span class="">section 5</span> lustrum conditum serius quia per prouincias dimiserunt censores ut ciuium Romanorum in exercitibus quantus ubique esset referretur numerus. <span class="">section 6</span> censa cum iis ducenta quattuordecim milia hominum. condidit lustrum <span class="persName"> C. Claudius Nero</span> . <span class="">section 7</span> duodecim deinde coloniarum, quod nunquam antea factum erat, deferentibus ipsarum coloniarum censoribus censum acceperunt ut quantum numero militum, quantum pecunia ualerent in publicis tabulis monumenta exstarent. <span class="">section 8</span> <span class="pagebreak" id="p.29076">[Page forte censores]</span> equitum deinde census agi coeptus est; et ambo forte censores equum publicum habebant. cum ad tribum Polliam uentum esset in qua <span class="persName"> M. Liui</span> nomen erat, et praeco cunctaretur citare ipsum censorem, <span class="">section 9</span> 'cita' inquit Nero ' <span class="persName"> M. Liuium</span> '; et siue ex residua uetere simultate siue intempestiua iactatione seueritatis inflatus <span class="persName"> M. Liuium</span> quia populi iudicio esset damnatus equum uendere iussit. <span class="">section 10</span> item <span class="persName"> M. Liuius</span> cum ad tribum Arniensem et nomen collegae uentum est, uendere equum <span class="persName"> C. Claudium</span> iussit duarum rerum causa, unius quod falsum aduersus se testimonium dixisset, alterius quod non sincera fide secum in gratiam redisset. <span class="">section 11</span> aeque foedum certamen inquinandi famam alterius cum suae famae damno factum est exitu censurae. <span class="">section 12</span> cum in leges iurasset <span class="persName"> C. Claudius</span> et in aerarium escendisset, inter nomina eorum quos aerarios relinquebat dedit collegae nomen. <span class="">section 13</span> deinde <span class="persName"> M. Liuius</span> in aerarium uenit; praeter Maeciam tribum, quae se neque condemnasset neque condemnatum aut consulem aut censorem fecisset, populum Romanum omnem, quattuor et triginta tribus, aerarios reliquit, <span class="">section 14</span> <span class="pagebreak" id="p.29077">[Page aut iudicio se]</span> quod et innocentem se condemnassent et condemnatum consulem et censorem fecissent neque infitiari possent aut iudicio semel aut comitiis bis ab se peccatum esse: <span class="">section 15</span> inter quattuor et triginta tribus et <span class="persName"> C. Claudium</span> aerarium fore; quod si exemplum haberet bis eundem aerarium relinquendi, <span class="persName"> C. Claudium</span> nominatim se inter aerarios fuisse relicturum. prauum certamen notarum inter censores; <span class="">section 16</span> castigatio inconstantiae populi censoria et grauitate temporum illorum digna. <span class="">section 17</span> in inuidia censores cum essent, crescendi ex iis ratus esse occasionem <span class="persName"> Cn. Baebius</span> tribunus plebis diem ad populum utrique dixit. ea res consensu patrum discussa est ne postea obnoxia populari aurae censura esset.</p><span class="">chapter 38</span><p><span class="">section 1</span> eadem aestate in Bruttiis Clampetia a consule ui capta, Consentia et Pandosia et ignobiles aliae ciuitates uoluntate in dicionem uenerunt. <span class="">section 2</span> et cum comitiorum iam appeteret tempus, Cornelium potius ex Etruria ubi nihil belli erat Romam acciri placuit. <span class="">section 3</span> is consules <span class="persName"> Cn. Seruilium Caepionem</span> et <span class="persName"> C. Seruilium Geminum</span> creauit. <span class="">section 4</span> inde praetoria comitia habita. creati <span class="persName"> P. Cornelius Lentulus</span> <span class="persName"> P. Quinctilius Uarus</span> <span class="persName"> P. Aelius Paetus</span> <span class="persName"> P. Uillius Tappulus</span> ; hi duo cum aediles plebis essent, <span class="">section 5</span> <span class="pagebreak" id="index.xml-pb-d30e2706">[Page p.29078]</span> praetores creati sunt. consul comitiis perfectis ad exercitum in Etruriam redit. sacerdotes eo anno mortui atque in locum eorum suffecti: <span class="">section 6</span> <span class="persName"> Ti. Ueturius Philo</span> flamen Martialis in locum <span class="persName"> M. Aemili Regilli</span> , qui priore anno mortuus erat, creatus inauguratusque; <span class="">section 7</span> in <span class="persName"> M. Pomponi Mathonis</span> auguris et decemuiri locum creati decemuir <span class="persName"> M. Aurelius Cotta</span> , augur <span class="persName"> Ti. Sempronius Gracchus</span> admodum adulescens, quod tum perrarum in mandandis sacerdotiis erat. <span class="">section 8</span> <span class="pagebreak" id="p.30001">[Page p milestone ]</span> quadrigae aureae eo anno in Capitolio positae ab aedilibus curulibus <span class="persName"> C. Liuio</span> et <span class="persName"> M. Seruilio Gemino</span> , et ludi Romani biduum instaurati; item per biduum plebeii ab aedilibus <span class="persName"> P. Aelio</span> <span class="persName"> P. Uillio</span> ; et Iouis epulum fuit ludorum causa.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Titus Livius (Livy).
	    Date: 2014-10-09<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:24:26Z.
	       SAXON HE 9.8.0.5.
		 --></address></div></body></html>