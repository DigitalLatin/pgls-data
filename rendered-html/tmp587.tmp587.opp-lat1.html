<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">APPENDIX.</a></li></ul><!--TEI body--><div class="edition" id="index.xml-body.1_div.1"><div class="pagebreak" id="index.xml-pb-d30e80">[Page 1231]</div><h2><span class="headingNumber">1. </span><span class="head"><span class="titlem">APPENDIX.</span></span></h2><p><sup>a</sup> EPISTOLA <sup>b</sup> EPISCOPORUM AFRICAE,</p><p><span style="font-style:italic">Quam cum supra scripto Leporii libello miserunt ad episcopos Gallioe</span>.</p><p>Dilectissimis et honorabilibus fratribus et consacerdotibus P<span class="smallcap">ROCULO</span> et C<span class="smallcap">YLINNIO</span>, A<span class="smallcap">URELIUS</span>, A<span class="smallcap">UGUSTINUS</span>, F<span class="smallcap">LORENTIUS</span> et S<span class="smallcap">ECUNDINUS</span> in Domino salutem.</p><p><span class="">PLSection A</span> Filium nostrum Leporium apud vestram sanctita- tem pro sui erroris praesumptione merito idoneeque correptum, cum ad nos postea quam inde exturba- tus est venisset, salubriter perturbatum corrigendum sanandumque suscepimus. Nam sicut vos obedistis Apostolo ut corriperetis inquietos, ita et nos ut con- solaremur pusillanimes ac susciperemus infirmos (I <span style="font-style:italic">Thess</span>. <span class="smallcap">V</span>, 14).</p><p>Cum enim praeoccupatus esset sicut homo in ali- quo delicto (<span style="font-style:italic">Gal</span>. <span class="smallcap">VI</span>, 1), eodemque non parvo, ut de unigenito filio Dei, quod <span style="font-style:italic">erat in principio Verbum, et Verbum erat apud Deum, et Deus erat Verbum</span> (<span style="font-style:italic">Joan</span>. <span class="smallcap">I</span>, l) : <span style="font-style:italic">Cum autem venit plenitudo temporis</span> (<span style="font-style:italic">Gal</span>. <span class="smallcap">VI</span>, 4), <span style="font-style:italic">Verbum caro factum est, et habitavit in nobis</span> (<span style="font-style:italic">Joan</span>. <span class="smallcap">I</span>, 14), non recta quaedam saperet, nec <span class="">PLSection B</span> vera sentiret, negans Deum hominem factum, ne vi- delicet substantiae divinae quae aequalis est Patri, indigna mutatio vel corruptio sequeretur : nec videns quartam se subintroducere in Trinitate personam, quod a sanitate symboli catholicaeque veritatis pror- sus alienum est : eum sicuti potuimus adjuvante Do- mino instruximus in spiritu lenitatis, praesertim quia cum hoc admoneret vas electionis, adjecit, <span style="font-style:italic">In- tendens te ipsum, ne et tu tenteris</span> (<span style="font-style:italic">Gal</span>. <span class="smallcap">VI</span>, 1) : ne ita se quidam ad provectum spiritalem pervenisse gauderent, ut se jam non posse tentari tamquam ho- mines putarent; addiditque salubrem pacificamque sententiam, ut <span style="font-style:italic">alter alterius onera portemus, quoniam sic adimplebimus legem Christi. Qui enim putat se esse aliquid, cum sit nihil, se ipsum seducit</span> (Ibid., 2, 3), <span class="">PLSection C</span> dilectissimi et honorabiles fratres. Quam tamen ejus emendationem nequaquam forte implere possemus, nisi vos ante quae in eo mendosa fuerant damnaretis. <span class="note" id="Note1"><span class="noteLabel">Note: </span><sup>a</sup> Etsi quatuor episcoporum nomine scripta est, sic tamen redolet stylum atque ingenium Augustini, ut ab eo dictatam fuisse dubium non videntur. For- tasse et ab aliis quoque, vel aliorum certe nutu ac vice, conscripta est. S<span class="smallcap">IRMOND</span>.</span> <span class="note" id="Note2"><span class="noteLabel">Note: </span><sup>b</sup> Huic epistolae titulus in haec verba praefixus est in codice Leodiensi : <span style="font-style:italic">Epistola Aurelii, Augustini, Florentii et Secundinis ad consacerdotes Proculum et Cylinnium, de quo Leporio, qui pro eo quod non recta quoesdam saperet, nec vera de fide sentiret, pro hac sui corporis proesumptione a sanctis memoratis patribus Proculo et Cylinnio correptus et de loco suo ejectus, ad sanctum Augustinum et alios proemissos viros per- venit gratia confugii. Unde ab eis salubriter correctus, et ad sanam doctrinam reductus, suo est episcopo per propriam epistolam catholice sentientem cum sociis reconciliatus.</span></span> <span class="pagebreak" id="index.xml-pb-d30e196">[Page 1232]</span> Idem igitur et Dominus et medicus noster utens va- sis ac ministris suis, qui dixit : <span style="font-style:italic">Ego percutiam, et ego sanabo</span> (<span style="font-style:italic">Deut</span>. <span class="smallcap">XXXII</span>, 33), per vos percussit tu- mentem, per nos sanavit dolentem. Idem suae do- mus administrator atque provisor, per vos destruxit male constructa, per nos bene composita restauravit. Idem diligens agricola possessionis suae sterilia per vos eradicavit et noxia, utilia per nos et fecunda plantavit. Non itaque nobis, sed ejus misericordiae demus gloriam, in cujus manu sumus et nos et ser- mones nostri. Et sicut in supra dicto filio nostro ministerium vestrum humilitas nostra laudavit, sic etiam sanctitas vestra nostro ministerio gratuletur.</p><p>Paterno igitur et fraterno corde suscipite a nobis misericordi severitate correctum. Et si enim aliud <span class="">PLSection B</span> per nos, aliud per vos; utrumque tamen fraternae saluti necessarium una charitas fecit : unus ergo Deus fecit, quoniam <span style="font-style:italic">Deus charitas est</span> (I <span style="font-style:italic">Joan</span>. <span class="smallcap">IV</span>, 1). Proinde sicut per suam praesentiam susceptus est a nobis, sic per suam epistolam suscipiatur a vobis. Cui quidem epistolae nostra etiam manu subscriben- dum putavimus, ipsius esse testantes.</p><p>Hanc ejus correctionem dilectionem vestram mi- nime dubitamus et gratanter accipere, et eis notam facere quibus ejus error scandalum fuit : quia et illi qui cum eo venerunt ad nos cum illo correcti atque sanati sunt, sicut eorum subscriptionibus quae coram nobis factae sunt, tenetur expressum. Superest ut de fraterna salute laetati, rescriptis beatitudinis vestrae nos vicissim laetificare dignemini. Optamus vos, di- <span class="">PLSection C</span> lectissimi et honorabiles fratres, in Domino bene valere memores nostri.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a>Â </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:25:59Z.
	       SAXON HE 9.8.0.5.
		 --></address></div></body></html>