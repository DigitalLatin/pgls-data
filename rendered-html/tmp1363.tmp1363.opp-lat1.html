<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">FORTUNATI VERSUS AD BERTICHRAMNUM.</a><ul class="toc"></ul></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">FORTUNATI VERSUS AD BERTICHRAMNUM.</span></span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><p>(Carminum lib. <span class="smallcap">III</span>, n. 22, 23.)</p><p><span class="">PLSection B</span> I.</p><p><span style="font-style:italic">Ad Bertichramnum episcopum, cum elevaretur in currum</span>. <span class="">PLSection C</span></p><div><span class="fragment"><div class="lg"><div class="l">Curriculi gemis est, memorat quod Gallia rhedam,</div><div class="l">Molliter incedens orbita sulcat humum.</div><div class="l">Exsiliens duplici bijugo volat axe citato,</div><div class="l">Atque movet rapidas juncta quadriga rotas.</div><div class="l">Huc ego dum famulans comitatu jungor eodem,</div><div class="l">Et mea membra cito dum veherentur equo,</div><div class="l">Pontificisque sacri Bertichramni actus honore,</div><div class="l">Comprehendente manu raptus in axe levor.</div><div class="l">Qualiter implumes fetus pia mater hirundo</div><div class="l">Confovet, et placide pennula tensa regit;</div><div class="l">Sic bonitate poteus, affectu dives opimo,</div><div class="l">In proprium pastor molle sedile locat.</div></div></span></div><div><span class="fragment"><div class="lg"><div class="l">Nec solum amplectens pia mens, sed diligit omnes,</div><div class="l">Unde magis populis unicus exstet amor.</div></div></span></div><p>II.</p><p><span style="font-style:italic">Ad eumdem de opusculis suis (ejus</span>).</p><div><span class="fragment"><div class="lg"><div class="l">Ardua suscepi missis epigrammata chartis,</div><span class="">PLSection B</span><div class="l">Atque cothurnato verba rotata Sapho.</div><div class="l">Percurrens tumido spumantia carmina versu,</div><div class="l">Credidi in undoso me dare vela freto.</div><div class="l">Plana procellosos ructavit pagina fluctus,</div><div class="l">Et velut Oceanus (<span style="font-style:italic">Oceanas</span>) fonte refudit aquas.</div><div class="l">Vix modo tam nitido pomposa poemata cultu,</div><div class="l">Audit Trajano Roma verenda foro.</div><div class="l">Quid si tale decus recitasset in aure senatus?</div><div class="l">Stravissent blandis aurea fila tuis.</div><div class="l">Per loca, per populos, per compita cuncta videres</div><div class="l">Currere versiculos, plebe favente, tuos.</div><div class="l">Sed tamen in vestro quaedam sermone notavi,</div><div class="l">Carmine de veteri furta novella loqui.</div><div class="l">Ex quibus in paucis superaddita syllaba fregit,</div><div class="l">Et pede laesa suo musica clauda jacet.</div><span class="">PLSection C</span><div class="l">Nunc, venerande Pater, prece, volo, voce saluto.</div><div class="l">Commendans animum supplice corde meum.</div><div class="l">Sit tua vita diu, cujus modulante camaena,</div><div class="l">Cogimur optatis reddere verba jocis.</div></div></span></div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a>Â </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:56:04Z.
	       SAXON HE 9.8.0.5.
		 --></address></div></body></html>