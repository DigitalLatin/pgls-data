<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">III. EUTHERIUS THYANENSIS.</a><ul class="toc"><li class="toc"><span class="headingNumber">1.1. </span><a class="toc toc_1" href="#index.xml-body.1_div.1_div.1">MARII MERCATORIS PRAEFATIO.</a></li><li class="toc"><span class="headingNumber">1.2. </span><a class="toc toc_1" href="#index.xml-body.1_div.1_div.2">FRAGMENTUM</a></li><li class="toc"><span class="headingNumber">1.3. </span><a class="toc toc_1" href="#index.xml-body.1_div.1_div.3">EPILOGUS.</a></li></ul></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">III. EUTHERIUS THYANENSIS.</span></span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head"><span class="titlem">MARII MERCATORIS PRAEFATIO.</span></span></h3><p><sup>a</sup> <span style="font-style:italic">De Eutherio Nestorianae partis episcopo</span>, <sup>b</sup> <span style="font-style:italic">ejusque sermonibus adversus S. Cyrilli et catholicorum aliquot sententias</span>.</p><p><span class="">PLSection A</span> <sup>c</sup> <span style="font-style:italic">Patefactis hactenus Nestorii Theodorique ac Theo- doreti blasphemiis, quod eadem fuerit Eutherii ac il- lorum impietas, sed callidius, atque adeo perniciosius, insinuata fidelium animis, approbemus ex sermonibus quos conscripsit, in aliquot catholicorum sententias</span>, et eam maxime beati Cyrilli Alexandrini pontificis, quam de Christo protulit dicens : <sup>d</sup> P<span class="smallcap">assus est impassibi- liter</span>. Quae sententia catholicae veritatis auctoritate munita hoc asserere nititur, ut unus idemque Dei Fi- lius, secundum Deitatem impassibilis, secundum car- nem passibilis esse credatur; sicut et <sup>e</sup> sanctus Am- brosius Mediolanensis episcopus in libro de Incarna- tione Christi his edisserit verbis (<span style="font-style:italic">Lib. de Incarnat. <span class="">PLSection A</span> c.</span> 5) : <span style="font-style:italic">Moriebatur, et non moriebatur; sepeliebatur, et non sepeliebatur; resurgebat, et non resurgebat, quia corpus proprium suscitabat; quia quod cecidit, hoc re- surgit; quod non cecidit, non resurgit.</span></p><p>Sed Nestorii sectatores unum in duos filios divi- dentes, alterius voluntates, et alterius passiones se- parant; nec credunt natum Deum de Virgine secun- dum carnem; nec dicunt secundum carnem crucis injuriam pertulisse; sed hominis has contumelias as- serentes, arcanum salutiferae dispensationis a Verbo Dei secernunt, ac sic ingrati tantis ejus beneficiis ap- probantur.</p><p><span style="font-style:italic">Verba Marii Mercatoris.</span></p><p>Sed jam supradicti Eutherii versuta pravitas, et nihil apud fideles ulterius valitura prodatur.</p><div class="note" id="Note1"><span class="noteLabel">Note: </span>CASTIGATIONES ET NOTAE</div><div class="note" id="Note2"><span class="noteLabel">Note: </span>a De ipsius cum persona tum libris dissertationem addemus in appendice ad auctarium Theodoreti; haec in antecessum. Fuit ille Thyanorum metropolita, Con- stantinopolitanae dioecesis, Nestorio imprimis addi- ctus : subscripsit septimo quidem loco relationi Ne- storii de prima actione concilii Ephesini; vigesimo <span class="">PLSection B</span> autem sexto, depositioni Cyrilli et Memnonis. Fit etiam ipsius mentio in sacra imperatoris ad Ephe- sinum concilium, in conciliabulo Joannis Antiocheni per Joannem sacrarum comitem lecta, et omnibus in locis in quibus catholici schismaticorum nomina re- censent. Inter conditiones pacis Ecclesiarum disec- ptandas, pugnatum est ab Orientalibus pro ipsius Helladiique Tarsensis, et Himerii Nicomediensis, ac Dorothei Martianopolitani restitutione; sed repugna- runt acriter Alexandrini, atque ita homines illi qua- tuor pacis beneficio gavisi non sunt. Vide epistolam a Cyrillo ad Donatum, post sedatas Ecclesiarum turbas scriptam.</div><div class="note" id="Note3"><span class="noteLabel">Note: </span>b In hunc usque diem sermones qui in secundo tomo Operum Athanasii inscribuntur in varias haere- ses, Sculteto interprete, auctore incerto vulgati sunt; alii Athanasio, alii Maximo martyri, alii ignoto alicui tribuendos putarunt. Verum parentem demonstrat eo certius Mercator, quo insigne fragmentum sermonis adducit. Sed de sermonibus Eutherii longe plura in <span class="">PLSection C</span> dissertatione mox appellata.</div><div class="note" id="Note4"><span class="noteLabel">Note: </span>c Restituimus, quantum conjectura ex anteceden- tibus et consequentibus facta sinit, ea quae in manu- scriptis codicibus desiderantur, ipsaque idcirco alio charactere distinximus, ne fortasse quispiam suppo- sitionis vitium nobis objiceret.</div><div class="note" id="Note5"><span class="noteLabel">Note: </span>d Hanc Cyrillus sententiam protulit tum in epistola tertia ad Nestorium, aliisque passim in locis, tum in scholiis, eamque in defensione duodecimi anathema- tismi adversus Orientales innuit, auctoritate magni Basilii dicentis Deum impassibiliter per carnem morti esse conjunctum, <span lang="grc" class="foreign">τόν Θεόν διά σαρκός συμηλακήναι τώ θανάτω άπαθώς</span>. Apud Theodoretum, in impassibili, Eranistes hanc loquendi formulam quasi cοmmunem apad catholicos admittit : <span style="font-style:italic">Impatibiliter ipsum passum esse dicimus</span>. Quod dictum Theodoretus velut ridicu- lum traducit : <span style="font-style:italic">Quis compos mentis ridiculas istas ver- borum ambages ferat? Impatibilem enim passionem <span class="">PLSection B</span> nemo umquam audivit, nec mortem immortalem. Quod enim est impatibile, passum non est, et quod passum est, impatibile non manet</span>. Riserat prius et Cy- rilli sententiam, <span style="font-style:italic">Verbum carne passum est</span>, ut inde non obscure pateat Eranistae nomine non Eutychem, quae multorum credulitas, sed Cyrillum reipsa signi- ficari.</div><div class="note" id="Note6"><span class="noteLabel">Note: </span>e Observa porvo curiose Theodoretum ex libro Am- brosii de Incarnatione, et quidem ex capite quinto, testimonium decerpsisse, quo uteretur ad rem suam; nec ea tamen verba attulisse quae Mercator, quamvis faciant plurimum ad discernendas in Christo naturas, non alia procul de causa quam quia isto capite admi- rabilis continetur locus ad rem qua de agitur, ipsum- que Theodoretum, aut certe Nestorium, convincen- dum. <span style="font-style:italic">Adversus omnes</span> (haereses) <span style="font-style:italic">generalis ista est fides, quia Christus est Dei Filius, et sempiternus ex Patre, et natus ex Virgine. Quem quasi gigantem sanctus Da- vid propheta describit, eo quod biformis geminaeque na- <span class="">PLSection C</span> turae unus sit consors Divinitatis et corporis, qui tam- quam sponsus procedens de thalamo suo, exsultavit tamquam gigas ad currendam viam; sponsus animae se- cundum Verbum, gigas terrae, quia usus nostri officia percurrens, cum Deus semper esset aeternus, incarna- tionis sacramenta suscepit; non divisus, sed unus, quia utrumque unus, et unus in utroque, hoc est, vel Divini- tate, vel corpore. Non enim alter ex Patre, alter ex Virgine; sed idem aliter ex Patre, aliter ex Virgine. Generatio generationi non praejudicat, nec caro Divi- nitati, quia nec pignus Patri, nec voluntas passioni, nec passio voluntati.</span></div><div class="pagebreak" id="index.xml-pb-d30e184">[Page 1087]</div><div class="pagebreak" id="index.xml-pb-d30e185">[Page 1088]</div></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head"><span class="titlem">FRAGMENTUM</span></span></h3><p><span style="font-style:italic">Ex Eutherii Nestoriani sermone adversus S. Cyrillum, interprete Mario Mercatore.</span></p><p><span class="">PLSection A</span> O considerata inconsideratae sapientiae <sup>a</sup> luxuria, et disciplina aedificans simul et destruens, sicut in- fantes in arena ludere conspicimus : P<span class="smallcap">assus est im- passibiliter</span>. Priusquam audiam quod passus est, in- telligentiam fugit quod passus est : illatum namque impassibiliter, non sinit manere quod passus est (<span style="font-style:italic">Ba- luz. add.</span> impassibiliter]. Si passus est, quomodo im- passibiliter? Si impassibiliter, quomodo passus est? <sup>b</sup> Fabulemur ineffabiliter, et sentiamus insensibiliter. Quis umquam vidit ruentem sine ruina, resurgentem sine resurrectione, dolentem sine dolore, sapientem sine sapientia, juvantem sine adjutorio, solventem in- solubiliter? Et admittam : <span style="font-style:italic">Passus est impassibiliter.</span></p><p>Paulus, <span style="font-style:italic">inquit</span>, in tertium coelum conscendens, et ineffabiles in coelo [<span style="font-style:italic">Baluz.</span> paradiso] sermones au- <span class="">PLSection B</span> diens, nihil tale protulit, forsitan istis expositionem sublimissimam relinquens. Hic enim non dixit : <span style="font-style:italic">Pas- sus est impassibiliter</span>, sed : <span style="font-style:italic">Didicit ex his quae passus est subjectionem</span> (<span style="font-style:italic">Heb.</span> v, 8); et : <span style="font-style:italic">Tentatus per omnia iuxta similitudinem absque peccato</span> (<span style="font-style:italic">Heb.</span> <span class="smallcap">iv</span>, 15); at- que ita procul abstulit talium deliramenta verborum. Qui enim per omnia lentatus est juxta similitudinem, si passus est, passibiliter [<span style="font-style:italic">Baluz.</span> impassibiliter] pas- <span class="">PLSection A</span> sus est, ut per omnia similitudo servetur, aut certe alii monstrentur impassibiliter passi, ut custodiatur eorum similitudo quam gessit.</p><p>Itaque aut Salvatorem passum veraciter confiten- dum est, aut alios quosque [<span style="font-style:italic">Baluz.</span> quoque] creden- dum impassibiliter passos, ad quorum tentatus simili- tudinem Dominus praedicatur.</p><p>Quae autem patientiae erit ostensio, si passus est impassibiliter? Quomodo praedicabitur patientia Chri- sti, si dolorem patiendo non sensit? Quomodo etiam monstrabitur ineffabilis et incomparabilis erga homi- nes dilectio Christi, si passio ejus sine dolore peracta est? Quis non diligat [<span style="font-style:italic">Baluz.</span> eligat] pati, non solum pro amicis, sed etiam pro inimicis, si pati impassibi- liter liceat?</p><p><span class="">PLSection B</span> Cur autem et Dominus aiebat : <span style="font-style:italic">Spiritus promptus est, caro autem infirma</span> (<span style="font-style:italic">Matth.</span> <span class="smallcap">xxvi</span>, 42), si passio- nem incipiebat sine dolore perferre? Quare et ad Patrem clamabat : <span style="font-style:italic">Pater, si possibile est, transeat a me calix iste</span> (<span style="font-style:italic">Ibid., v.</span> 39). Propter quid etiam preces <span style="font-style:italic">ad eum supplicationesque cum clamore valido et lacrymis offerebat, qui eum de morte posset eripere</span> (<span style="font-style:italic">Heb.</span> <span class="smallcap">vii</span>, 7)?</p><div class="note" id="Note7"><span class="noteLabel">Note: </span>CASTIGATIONES ET NOTAE.</div><div class="note" id="Note8"><span class="noteLabel">Note: </span>a <span style="font-style:italic">Lusoria disciplina.</span> Sic restituimus ex codice Va- ticano pro eo quod ex Bellovacensi ediderat Garnerius, <span style="font-style:italic">luxuria et disciplina</span>. Sic alibi <span style="font-style:italic">lusoria</span> aliquando scri- ptum fuisse pro <span style="font-style:italic">luxuria</span> ostendimus in notis ad caput 21 Lactantii de Mortibus peccatorum. Porro istam emendationem probant verba Graeca istius fragmenti, quae exstant in tomo II Opp. S. Athanasii p. 305; et inde in auctario Operum Theodoreti p. 701. B<span class="smallcap">aluz</span>.</div><div class="note" id="Note9"><span class="noteLabel">Note: </span>b Id est, loquamur. B<span class="smallcap">aluz</span>.</div></div><div class="textpart" id="index.xml-body.1_div.1_div.3"><h3><span class="headingNumber">1.3. </span><span class="head"><span class="titlem">EPILOGUS.</span></span></h3><p><span class="">PLSection C</span> Haec interim cursim, ne modum libri supergredi videamur, expressimus, plurimorum virulenta conta- gia simplicitatem fidelium [<span style="font-style:italic">Baluz. add.</span> simplici teste] fallentium, congruo tempore, favente Deo, diffusius prodituri.</p><p>Sed nunc hanc ipsam Nestorianam perfidiam licet in hujus operis fine nonnullis exemplis arguere.</p><p>Dic, o haeresis ingrata, crudelis, et impia, cui Chri- sti Domini nostri voluntaria pro nobis exinanitio im- probata [<span style="font-style:italic">Baluz.</span> probrosa] est, et visa humilitas di- vinae dignationis indigna : quae cum Judaeis et genti- libus crucem Christi scandalum et stultitiam reputas, nec Deum factum hominem tulisse passiones impas- sibiliter confiteris; si Nilus AEgypti in sua natura persistens, fuit AEgyptiis sanguis (<span style="font-style:italic">Exod.</span> <span class="smallcap">vii</span>, 20); He- braeis autem aqua potabilis; si dies lumen Israelitis <span class="">PLSection D</span> exhibuit (<span style="font-style:italic">Exod.</span> x, 23; <span style="font-style:italic">Sap.</span> <span class="smallcap">xviii</span>, 1), tenebras ho- stibus, quas merebantur, effudit; si fornax Babylonia tres pueros rorefecit, Babylonios incendio concrema- vit (<span style="font-style:italic">Dan.</span> <span class="smallcap">iii</span>, 24); cur tibi indignum aut impossibile <span class="">PLSection C</span> videatur, unum eumdemque Filium, propter utram- que naturam, pro nobis impassibiliter fuisse perpes- sum? Si haec vis creatura atque potentia est, cur id ipsum Creator implere non potuit, <span style="font-style:italic">qui omnia quaecum- que voluit, fecit, in coelo et in terra, in mari, et in om- nibus abyssis</span> (<span style="font-style:italic">Psal.</span> <span class="smallcap">cxxxiv</span>, 6)?</p><p>[<sup>a</sup> Sed ne solita calumnia Nestorii sectatores et <sup>b</sup> Eutychianos criminentur qui suo dogmati nefario re- luctantur. Est enim hoc haeresibus utriusque concre- tum, ut contra quamlibet earum catholicus disputa- tor assurgat, neutri crimen suspicionis effugiat, dum nos Eutychianam refellentes insaniam Nestorianos ap- pellare non desinant, et e contra Nestorii complices catholica veritate convicti refutatores suos Eutychia- nos existere mentiantur; necessarium profecto credidi- <span class="">PLSection D</span> mus utramque pravitatem sua per plurimos ignoran- tia serpentem beatissimi Patris Joannis Tomitanae urbis episcopi provinciae Scythiae, <sup>c</sup> sermonibus pro- dere.</p><div class="note" id="Note10"><span class="noteLabel">Note: </span>CASTIGATIONES ET NOTAE.</div><div class="note" id="Note11"><span class="noteLabel">Note: </span>a Desunt apud Garnerium haec uncinis inclusa. Restituimus ex Baluzio, qui sic exagitat omissionem Garnerii : « Ista exciderunt in editione Garnerii. Exciderunt, inquam : nam ipse in praefatione generali p. <span class="smallcap">vi</span> (<span style="font-style:italic">Sup. col.</span> 15-16) eorum partem refert, et his claudi librum scribit. Sunt autem omnia ista magni momenti.» E<span class="smallcap">dit</span>.</div><div class="note" id="Note12"><span class="noteLabel">Note: </span>b Hinc colligi potest ista scripta esse a Mercatore aliquanto post tempora concilii Chalcedonensis. B<span class="smallcap">aluz</span>.</div><div class="note" id="Note13"><span class="noteLabel">Note: </span>c Sequebantur ergo postea excerpta ex operibus Joannis Tomitani, quae interciderunt. B<span class="smallcap">aluz</span>.</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:52:34Z.
	       SAXON HE 9.8.0.5.
		 --></address></div></body></html>