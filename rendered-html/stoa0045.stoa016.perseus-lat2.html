<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Epistularum — Liber Protrepticus ad Nepotem</title><meta name="author" content="Ausonius, Decimus Magnus" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Epistularum — Liber Protrepticus ad Nepotem" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Epistularum — Liber Protrepticus ad Nepotem</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="pagebreak" id="index.xml-pb-d30e66">[Page v.2.p.2]</div><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head">LIBER PROTREPTICUS AD NEPOTEM</span></h3><div class="textpart" id="index.xml-body.1_div.1_div.1_div.1"><h4><span class="headingNumber">1.1.1. </span><span class="head">Ausonius Hesperio Filio</span></h4><p>libellum, quem ad nepotulum meum, sororis tuae lilium, instar protreptici luseram, venturus ipse praemisi legendum. hoc enim malui quam ipse recitare, esset ut tibi censura liberior, quae duabus causis impediri solet: quod aures nostras audita velocius quam lecta praetereunt et quod sinceritas iudicandi praesentia recitantis oneratur, nunc tibi utrumque integrum est, quia et legenti libera mora est et iudicaturo non obstat nostri verecundia. Set heus tu, fili dulcissime, habeo quod admoneam, si qua tibi in his versiculis videbuntur (nam vereor, ut multa sint) fucatius concinnata quam verius et plus coloris quam suci habere, ipse sciens <span class="pagebreak" id="index.xml-pb-d30e75">[Page v.2.p.72]</span> fluere permisi, venustula ut essent magis, quam forticula, instar virginum, </p><blockquote class="blockquote"><p>quas matres student <br />demissis umeris esse, vineto pectore, ut graciles sient.</p></blockquote><p> nosti cetera.</p><p>Superest igitur, ut dicas: quid moraris iudicationem meam de eo, quod ipse pronuntias esse mendosum? dicam scilicet me huiusmodi versibus foris erubescere, set intra nos minus verecundari; namque ego haec annis illius magis quam meis scripsi aut fortasse et meis: <span class="foreign" lang="grc">δὶσ παῖδεσ οἱ γέροντεσ</span>. ad summam valeat austeritas tua: mihi eum infante <span class="add">⟨ratio est⟩</span>. Vale, fili dulcissime.</p></div><div class="textpart" id="index.xml-body.1_div.1_div.1_div.2"><h4><span class="headingNumber">1.1.2. </span><span class="head">Ad Nepotem Ausonium</span></h4><div class="l">Sunt etiam musis sua ludicra: mixta camenis</div><div class="l">otia sunt, mellite nepos; nec semper acerbi</div><div class="l">exercet pueros vox imperiosa magistri,</div><div class="l">set requie studiique vices rata tempora servant.</div><div class="l">et satis est puero memori legisse libenter, </div><div class="l">et cessare licet. Graio schola nomine dicta est,</div><div class="l">iusta laboriferis tribuantur iit otia musis.</div><div class="l">quo magis alternum certus succedere ludum</div><div class="l">disce libens: longum delinitura laborem</div><div class="l">intervalla damus, studium puerile fatiscit, </div><div class="l">laeta nisi austeris varientur, festa profestis.</div><div class="l">disce libens, tetrici nec praeceptoris habenas</div><div class="pagebreak" id="index.xml-pb-d30e120">[Page v.2.p.74]</div><div class="l">detesterc, nepos, numquam horrida forma magistri.</div><div class="l">ille lieet tristis senio nec voce serenus</div><div class="l">aspera contractae minitetur iurgia frontis, </div><div class="l">numquam inmanis erit, placida suetudine vultus</div><div class="l">qui 1 semel inbuerit. rugas nutricis amabit,</div><div class="l">qui refugit matrem, pappos aviasque trementes</div><div class="l">anteferunt patribus seri, nova cura, nepotes.</div><div class="l">sic neque Peliaden terrebat Chiron Achillem </div><div class="l">Thessalico permixtus equo nec pinifer Atlans</div><div class="l">Amphitryoniadem puerum, set blandus uterque</div><div class="l">mitibus adloquiis teneros mulcebat alumnos.</div><div class="l">tu quoque ne metuas, quamvis schola verbere multo</div><div class="l">increpet et truculenta senex gerat ora magister: </div><div class="l">degeneres animos timor arguit, at tibi consta</div><div class="l">intrepidus, nec te clamor plagaeque sonantes,</div><div class="l">nec matutinis agitet formido sub horis.</div><div class="l">quod sceptrum vibrat ferulae, quod multa supellex</div><div class="l">virgea, quod fallax scuticam praetexit aluta, </div><div class="l">quod fervent trepido subsellia vestra tumultu,</div><div class="l">pompa loci et vani fucatur scaena timoris.</div><div class="l">haec olim genitorque tuus genetrixque secuti</div><div class="l">securam placido mihi permulsere senectam.</div><div class="l">tu senium, quodcumque superlabentibus annis </div><div class="l">fata dabunt, qui nomen avi geris, indole prima,</div><div class="l">prime nepos, vel re vel spe mihi porge fruendum.</div><div class="l">nunc ego te puerum, mox in iuvenalibus annis</div><div class="l">iamque virum cernam, si fors ita iusserit; aut si</div><div class="pagebreak" id="index.xml-pb-d30e177">[Page v.2.p.76]</div><div class="l">invidia est, sperabo tamen, nec vota fatiscent, </div><div class="l">ut patris utque mei non inmemor ardua semper</div><div class="l">praemia musarum cupias facundus et olim</div><div class="l">hae gradiare via, qua nos praecessimus et cui</div><div class="l">proconsul genitor, praefectus avunculus instant.</div><div class="l">Perlege, quodcumque est memorabile, prima monebo. </div><div class="l">conditor Iliados et amabilis orsa Menandri</div><div class="l">evolvenda tibi: tu flexu et acumine vocis</div><div class="l">innumeros numeros doctis accentibus effer</div><div class="l">adfectusque inpone legens, distinctio sensum</div><div class="l">auget et ignavis dant intervalla vigorem. </div><div class="l">Ecquando ista meae contingent dona senectae?</div><div class="l">quando oblita mihi tot carmina totque per aevum</div><div class="l">conexa historiae, soecos aulaeaque regum</div><div class="l">et melicos lyricosque modos profando novabis</div><div class="l">obductosque seni facies puerascere sensus? </div><div class="l">te praeeunte, nepos, modulata poemata Flacci</div><div class="l">altisonumque iterum fas est didicisse Maronem.</div><div class="l">tu «pioque, qui Latium lecto sermone, Terenti,</div><div class="l">comis et adstricto pereurris pulpita socco,</div><div class="pagebreak" id="index.xml-pb-d30e220">[Page v.2.p.78]</div><div class="l">ad nova vix memorem diverbia coge senectam. </div><div class="l">iam facinus, Catilina, tuum Lepidique tumultum,</div><div class="l">ab Lepido et Catulo iam res et tempora Romae</div><div class="l">orsus bis senos seriem conecto per annos.</div><div class="l">iam lego civili mixtum mavorte dnellum,</div><div class="l">movit quod socio Sertorius exul Hibero. </div><div class="l">Nec rudis haec avus admoneo, set mille ducendo</div><div class="l">ingenia expertus, multos Iactantibus annis</div><div class="l">ipse alui gremioque fovens et murmura solvens</div><div class="l">eripui tenerum blandis nutricibus aevum,</div><div class="l">mox pueros molli monitu et formidine leni </div><div class="l">pellexi, ut mites peterent per acerba profectus,</div><div class="l">carpturi dulcem fructum radicis amarae,</div><div class="l">idem vesticipes motu iam puberis aevi</div><div class="l">ad mores artesque bonas fandique vigorem</div><div class="l">produxi, quamquam imperium cervice negarent </div><div class="l">ferre nec insertis praeberent ora lupatis.</div><div class="l">ardua temperics, dura experientia, rarus</div><div class="l">eventus, longo rerum spectatus ab usu,</div><div class="l">ut regat indocilem mitis censura iuventam,</div><div class="l">quae tolerata mihi, donec iam aerumna iuvaret </div><div class="l">leniretque usu bona consuetudo laborem,</div><div class="l">donec ad Augustae pia munera disciplinae</div><div class="l">accirer varioque accingerer auctus honore,</div><div class="l">aurea cum parere mihi palatia iussum,</div><div class="l">absistat Nemesis, ferat et fortuna iocantem: </div><div class="pagebreak" id="index.xml-pb-d30e276">[Page v.2.p.80]</div><div class="l">praesedi imperio, dum praetextatus in ostro</div><div class="l">et seeptro et solio praefert sibi iura magistri</div><div class="l">maioresque putat nostros Augustus honores.</div><div class="l">quos mox sublimi maturus protulit auctu,</div><div class="l">quaestor ut Augustis, patri natoque, crearer, </div><div class="l">ut praefecturam duplicem sellamque curulem,</div><div class="l">ut trabeam pietamque togam, mea praemia, consul</div><div class="l">induerem fastisque meis praelatus haberer.</div><div class="l">His ego quaesivi meritum quam grande nepoti</div><div class="l">consul avus lumenque tuae praclueeo vitae. </div><div class="l">quamvis et patrio iamdudum nomine clarus,</div><div class="l">posses ornatus, posses oneratus haberi;</div><div class="l">accessit tamen ex nobis honor inclitus, nunc tu</div><div class="l">effice, ne sit onus, per te ut conixus in altum</div><div class="l">conscendas speresque tuos te consule fasees. </div></div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Ausonius, Decimus Magnus.
	    Date: 2015-12-07<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:08:37Z.
	       SAXON HE 9.8.0.5.
		 --></address></div></body></html>