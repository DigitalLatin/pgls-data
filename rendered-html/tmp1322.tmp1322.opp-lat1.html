<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">ANNO DOMINI DCIV. SANCTUS AUGUSTINUS AIOSTOLUS ANGLORUM. IN VITAM SANCTI AUGUSTINI ADMONITIO.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">ANNO DOMINI DCIV. SANCTUS AUGUSTINUS AIOSTOLUS ANGLORUM. IN VITAM SANCTI AUGUSTINI ADMONITIO.</span></span></h2><p>(<span style="font-style:italic">Rolland. Act. san t., Maii</span> t. VI.)</p><p>1. Celebris est <span style="font-style:italic">Sancti Augustini</span> memoria passim in omnibus Martyrologiis, post ejus obitum editis. Venera- bilis Beda in <span style="font-style:italic">Martyrologio genuino</span>, de eo ista habet : 7 <span style="font-style:italic">Kalendas Junii, in Britannia, depositio sancti Augus- tini, primi Anglorum episcopi</span>. Eadem habet Rabanus. Α(??)t Usuardus ita scribit : <span style="font-style:italic">In Britanniis sancti Augustini episcopi et confessoris, qui missus a beato papa Gregario, primum genti Anglorum Christi evangelium praedica- vit</span>. Addunt Ado et Notkerus, <span style="font-style:italic">atque illic virtutibus et miraculis gloriosus in Christo quievit</span>. Sequuntur passim recentiores cura Martyrologio Romano. Res gestas ipsius illustravit venerabilis Beda lib. <span class="smallcap">I</span> Historiae ecclesias- ticae gentis Anglorum cap. 23 et sequentibus, et lib. <span class="smallcap">II</span>, cap. 2 et 3. Unde collectam Vitam invenies apud Su- rium; breviorem aliam edidit in sua Legenda Ca gravius, cui quaedam in fine addidit de corporis translatione. Habemus etiam Compendia aliqua mss. Universim autem secuti sunt Bedam omnes auctores rerum angli- carum, antiquiores aeque ac rec(??)ntiores. Inter illos eminet <span style="font-style:italic">Gocelinus</span>, sicut ipse nomen suum scribit, aliis <span style="font-style:italic">Goscelinus</span> aut <span style="font-style:italic">Gotzelinus</span>, qui <span style="font-style:italic">innumeras sanctorum Vitas stylo extulit, vel informiter editas comptius emen- davit, post Bedam secundus in laudibus sanctorum Angliae</span> enarrandis, uti ex lib. <span class="smallcap">IV</span> Malmesburiensis de Ges- tis regum anglorum, cap. 1 deduximus die 3 februarii, ad Vitam sanctae Wereburgae virginis, filiae regum Merciorum, quam Vitam idem Gocelinus composuit : ubi de hoc scriptore, qui circa annum 1080 et sequentes floruit, late egimus, iterum de eo acturi 10 die Junii ad Vitam sancti Ivonis Persae. Hic ergo auctor, ante monachus Rameseiensis, tunc Cantuariensis ad sancti Augustini, hujus Vitam duplici edidit opu(??)c lo, majore scilicet et minore, ut in sequenti prologo indicatur. Nos majus opusculum damus cum libro miraculorum, ubi quae de sancto Augustino a Beda scripta sunt, passim hujus verbis referuntur. Damus autem illa, pro ut jam inde ab anno 1668 impressa leguntur, inter Acta sanctorum Benedictorum tomo I a Joanne Mabilione edita; ejusdemque beneficio subjungimus praedicti Gocelini ineditum hactenus opus <span style="font-style:italic">ad venerabilem Cantuariensem archiepiscopum Anselmum, de translatione sancti Augustini Anglorum apostoli et sociorum ejus</span>, scriptum sep- timo ab ipsa translatione anno, Christi 109. Dividitur illud in duos libros, quorum prior proprie agit de <span style="font-style:italic">sancto Augustino</span>, secundus <span style="font-style:italic">de sociis</span>, id est, episcopis, regibus, abbatibus, in eadem Ecclesia contumulatis, et ante ipsum translatis in novam Ecclesiam, anno 1091 biennio citius quam archiepiscopus fieret sanctus Anselmus, cui inscribitur historia, magnum lumen rebus et sanctis Anglicanis datura, praesertim in secundo libro : qui licet ad alios ut plurimum pertineat, non fuit tamen a primo separandus. Ejusdem Gocelini minus opusculum de <span style="font-style:italic">sancto Augustino</span>, tacito auctoris nomine, reperitur in appendice ad opera Beati Lanfranci Cantuariensis archiepiscopi, a Luca Acherio ed ta, et ibidem legi potest. Aliqua inde observamus in annotatis.</p><p>2. Quo anno ex hac mortali vita ad Christum migrarit <span style="font-style:italic">sanctus Augustinus</span>, non satis liquet inter auctores. Beda solum notat eum <span style="font-style:italic">defunctum septimo Kalendas Junias</span>; addit Wigorniensi, <span style="font-style:italic">feria tertia</span>, qui characteres conveniunt in annum bissextilem 608, litteris dominicalibus <span style="font-style:italic">G F</span>; ad quem annum etiam obitum ejus retule- runt Westmonasteriensis et Sigebertus. Et hanc chronologiam ex. tempore successorum Laurentii et Melliti probavimus latius, ad Vitam sancti Laurentii die secunda Februarii n. 10. In Monastici anglicani toro. I, p. 90 profertur fundatio Eliensis coenobii in agro Bantabrigensi, et ex historia Eliensis Ecclesiae in biblio- theca Cottoniana adservata, ista scribuntur : <span style="font-style:italic">In primitia Ecclesia nascentis fidei et christianitatis, beatus Augustinus Ecclesiam ibi fabricavit in honore semper virginis Mariae anno ab incarnatione Domini</span> 607, <span style="font-style:italic">adven- tus sui in Angliam anno II; cujus operis rex Ethelbritus primus fundator exsti it</span>. Unde constat sanctum Au- gustinum dicto anno adhuc vixisse; de monachatu ejus aliorumque primorum Angliae apostolorum multi multa, quae hic non vacat referre et expendere omnia. Sufficiunt nobis pauca illa quae in favorem Benedicti- norum deduximus ante Vitam sancti Gregorii n. 11 ex auctoritate sanctorum Adelmi atque Wilfridi, quae nihil attinet hic retexere, quia nullam evidentis prorsus demonstrationis vim continent; et ideo ab omni parti- cularis regulae expressione. abstinemus in titulo, uti passim in aliis primorum septem saeculorum monachis. Eo tamen nolumus praejudicatum Benedictinis, maxima cum verosimilitudine ac propemodum evidentia <span style="font-style:italic">Augustinum</span> inter suos numerantibus. Iisdem etiam novum mireque ad rem nostram faciens accedit admini- culum, ex vetustissimis litaniis Anglicanis, quas tom. II Veterum analectorum producit Mabilio, atque ante finem saeculi VII fuisse usitatas probat, ex defectu sanctorum saeculo illo posteriorum, quamvis alias apud Anglos celeberrimorum. Ibi enim inter confessores nullus ex omnibus monasticae vitae institutoribus nominandos praescribitur, praeter <span style="font-style:italic">sanctum Benedictum</span>; et hic quidem bis; praerogativa nulli alteri istic concessa, quam <span style="font-style:italic">sancto Stephano</span>, sicuti ter nominari jubetur <span style="font-style:italic">sancta Maria</span> : evidenti pene indicio, quod vel <span style="font-style:italic">sanctus Augustinus</span>, vel instituti ab eo in Anglia monachi istarum litaniarum collectores unicum illum agno- verint sui monachatus auctorem. Quoniam autem facta est mentio I(??)taniarum, placeat etiam intelligere, decreto Cloveshoviensis concilii, anno 747 celebrati, sancitum fuisse, <span style="font-style:italic">ut dies depositionis sancti Augustini archiepiscopi, ab ecclesiasticis et monasterialibus feriatus haberetur</span>, ejusque nomen <span style="font-style:italic">in letaniae decantatione post sancti Gregorii</span>, tanquam Angliae apostoli, <span style="font-style:italic">vocationem semper diceretur</span>.</p><p>4. Wilhelmus Thom. Augustiniensis monachus, in Chronico monasterii sui, ab adventu Augustini usque ad annum 1397 perducto, cap. VIII, § 3, quae ad translationem Sancti pertinent sic paucis complectitur, nulla habita aliorum antea vel simul translatorum ratione. <span style="font-style:italic">Anno Domini</span> 109 <span style="font-style:italic">Wydo hanc Ecclesiam dignitate pastorali gubernans, Ecclesiam suam, quam praedecessor suus Scot(??)anaus, morte prohibente ad summum per- ficere non potuit, feliciter consummavit, et de transferendis sanctis efficaciter elaboravit. Igitur anno quo supra</span>, 8 <span style="font-style:italic">Idus Septembris, transtulit corpus beati Augustini de loco ubi per quingentos annos jacuerat, et posui</span> <span class="pagebreak" id="index.xml-pb-d30e199">[Page 43]</span> <span class="pagebreak" id="index.xml-pb-d30e201">[Page 44]</span> <span style="font-style:italic">omnia ossa majora ipsius sancti et caput in quadam saxea tumba, ferro et plumbo peroptime sigillata, cujus tuperscripitio talis erat</span> :</p><div><span><span style="font-style:italic">Inclytus Anglorum praesul, pius et decus altum, Hic Augustinus requiscit corpore sanctus</span>.</span></div><p>Pergit deinde narrare, quomodo metu barbarorum, saepe in partes Cantiae irrumpentium, idem abbas se- quenti nocte pleraque ossa sacri corporis, tumbae exempta, in vicino loco abdiderit : quae ibidem latuerunt usque ad annum 1221, quo rursum inventa translataque sunt, pro ut plenius explicat cap. <span class="smallcap">II</span>, § 2. Quae omnia Gocelinus partim ignoraverit, quia habebantur arcana; partim scire non potuerit, quia necdum facta; po- nentur autem infra per modum appendicis ad calcem libri p imi. Hic ex cap. ex cap. <span class="smallcap">IX</span> § 3, tanquam ad festum trans- lationis pertinens, noto, quod rex Wilhelmus II anno 1092 <span style="font-style:italic">concessit monasterio habere feriam in translatione sancti Augustini, ita quod duraret per quinque dies, scilicet per duos dies ante festum, et duos dies post : et quod Ecclesia sancti Augustini habeat medio tempore omnes consuetudines, quas rex habet per civitatem Cantuarien- sem. Istam feriam monachi tennerunt usque ad tempora Edwardi filii regis Henrici, quo tempore illam feriam omnino dimiserunt, propter jurgia et lites et etiam pugnas, quae in coemeterio eorum frequenter fiebant</span>.</p><p>5. Amplius est, quod anno 1356 Innocentius Papa VI sicut idem Wilhelmus Thorn scribit, inter caetera privilegia monasterio concessa, archiepis opo (ut reor Cantuariensi) mandavit, ut festivitatem S. Augus- tini <span style="font-style:italic">dupliciter celebrari faceret</span>, hujusmodi verbis : <span style="font-style:italic">Decens et congruum reputamus, ut gloriosus confessor beatus Augustinus, qui olim missus per sedem apostolicam ad gentes Anglorum, non lum tunc baptismatis unda renatas, eas de infidelitatis tenebris ad lucem catholicae fidei per praedicationis mysterium evocavit, primusque in Anglia erexit ecclesiam, specialiter in illis paribus honoretur : ex hoc namque ibidem populorum crescet devotio; ac ille qui glorificatur in sanctorum concilio, benignus preces respiciet devotorum. Ut igitur ipsius confessoris festivitas in dictis partibus, quibus, sicut accepimus, vix aut minus in regno Angliae celebriter coli- tur. solemnius et devotius veneretur; fraternitati vestrae, de qua specialem in Domino fiduciam gerimus, per apostolica scripta committimus et mandamus, quatenus festivitatem confessoris ejusdem, in omnibus Ecclesiis dicti regni exemptis, facias auctoritate nostra perpetuis futuris temporibus sub duplici officio solemniter cele- brari; et nihilominus in dicta festivitate cessari a mechanicis et aliis operibus, interdictis in festis duplicibus, de more, consuetudine seu observantia ecclesiarum earumdem</span>.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:52:16Z.
	       SAXON HE 9.8.0.5.
		 --></address></div></body></html>