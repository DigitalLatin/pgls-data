<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span></h2><div><span class="titlem">AD TIMOTHEUM PRIMÆ.</span></div><p>I. Unus mediator Dei el hominum, homo Christus <br /> Jesus.</p><p>I 11. Si quis episcopatum desiderat, bonum opus de­ <br /> siderat, etc.</p><p>! III. Cum enim luxuriatæ fuerint in Christo, nubere <span class="">PLSection D</span><br /> velunt, etc.</p><p>I V. Nihil intulimus in hanc mundum, etc.</p><div><span class="titlem">I.</span></div><div><span class="titlem">( Ex libris contra Arianos.)</span></div><p>In Christo Deus et homo, non alter, sed ipse : non <br /> duo ex diversis, sed unus ex utroque mediator. Ge­ <br /> mina quidem substantia, sed una persona est. Quam <br /> soliditatem si quis scindere dualitate præsumat, <br /> primum est quod publice contra Apostoli senten­ <br /> tiam profitetur, dicentem : Unus mediator Dei et ho­ <br /> minum Christus Jesus ( I Tim. II, 5). Deinde eligat <br /> necesse est de duobus, id est divina humanaque, <br /> quam naturam mediationis hujus velit mysteria sus­ <br /> cepisse. Si solus Deus mediator, non est alius apud <br /> quem intercedat: si solus homo, non est qui recon- <span class="">PLSection A</span><br /> ciliare prævaleat. Junge porro ut sit (II Cor. v, 19) <br /> Deus in Christo, et est mundum reconcilians sihi. <br /> Ipse videlicet penes quem agendum est, ipse qui <br /> agat : sic idem missus , et idem regressus ; sicut <br /> ipse judicatus, et ipse judicaturus.</p><div><span class="titlem">II.</span></div><div><span class="titlem">(Ex sermone de ordinatione episcopi.)</span></div><p>Superest nunc, ut lectionis hujus samper memi­ <br /> nerit, quæ peculiariter ei nunc lecta est, inclamante <br /> Apostolo, acclamante populo, conclamante judicio, <br /> Si quis episcopatum desiderat, bonum opus desiderat <br /> (/ Tim. III, 1). Solent autem plerique propriæ am­ <br /> bitionis incendium dicti hujus apostolici quasi re­ <br /> frigcrio temperare, quod jam et libertate permissa <span class="">PLSection B</span><br /> res boni operis concupiscatur. Sed statim cessaret <br /> tale desiderium , si sequentia tractarentur. Oportet, <br /> inquit, hujusmodi irreprehensibilem esse (Ibid., 2). <br /> Hic secum rogo crescens ambitus et animosa bono­ <br /> rum vola decertent : hic permissam sibi desiderii <br /> securitatem merita semetipsa scrutata considerent; <br /> si ab omni interdictae reprehensionis nævo candida <br /> divinae imaginis integritas custoditur; si quando­ <br /> cunque mentis impetus moderationis limitem non <br /> cxcessit; si quibuscunque indigentibus superfiuum <br /> quispiam manus non tenuit; si nunquam sermonis <br /> petulantia honestatem silentii salubrioris irrupit ; si <br /> ( Ephes. IV, 26 ) calentem diei ferventis iracundiam <br /> limes occidui solis absolvit ; si nunquam corde du­ <br /> plici diversum sonantis cogitantisque aliud verba'quam <span class="">PLSection C</span><br /> vola moliuntur ; si ad ultimum digna observantiae <br /> cura , ut de juramentis taceam, vel perjuria formi­ <br /> dantur. Non quod ab his omnibus liberi esse omnes <br /> possimus , sed quod pcriculosum sit unumquemque <br /> merita sua non recolere, ct quod solis irreprehensi­ <br /> bilibus debetur, ambire. Jam quid de illis dicatur, <br /> quos pretiositatem gratiæ pretii vilitate mercantes, <br /> usque ad jacturam pecuniæ verecundiae jactura pro­ <br /> ducit? Quorum acclamationibus militant conducta <br /> mendacia, quorum prurientes scalpentibus præconiis <br /> auris mercenarius clamor inflammat ; quique non <br /> reminiscentes Simonem Magum (Act. VIII, 18) divini <br /> muneris dispensationem pretio voluisse mercari, <br /> cum pecunia sua non in sacerdotium, sed in interi­ <br /> tum deputantur. Libere ergo hæc coram ambitu <span class="">PLSection D</span><br /> electo compulsoque detester: placerc Deo penitus <br /> nequit, qui usque ad sui electionem sibi ipse piacue­ <br /> rit. Quin potius de innocentum antistitum labore <br /> dicamus. Neque enim levis est administraturi causa <br /> pontificis , quem manet dupliciter, sermo ut populi <br /> magistrum, actus ut Christi discipulum : qui plebem <br /> non minus pietate quam severitate recturus est. <br /> Quem timere convenit dispendiis suis, quem com­ <br /> municare non convenit criminibus alienis. Qui alium <br /> onerat se contestante, qui damnum patitur alio per­ <br /> cunte. Quando audit, non turpis lucri cupidum, tem­ <br /> peraturus est ut sit cupidus, et quidem lucri, nec <br /> tamen turpis : id est, ut studeat eommissa sibi ta­ <br /> lenta assiduæ prædicationis sermonibus expolire, et <br /> acquisita multiplicataque gregis sui salute geminare. <br /> <span class="pagebreak" id="index.xml-pb-d30e427">[Page 319]</span> <span class="">PLSection A</span><br /> Jubetur esse ornatus ; nec istud corporaliter acci­ <br /> piendum est. Episcopum cui injuncta merito orna­ <br /> menta suppeditent, non comit pompa , sed gratia. <br /> Sic itaque sacerdotalis locus, arctam illam et con­ <br /> tribulatam Evangelii semitam tenens, perque angu­ <br /> stias ejus post se etiam populum trahens, sinistram <br /> fugiens, dexleram non præsumens, periculosum ex <br /> utraque parte lubricum pertimescat, et sermonis <br /> apostolici libram æqualitate considerationis appen. <br /> dens, si districtus esse voluerit, legat non percusso­ <br /> rem; si humanus, non vinolentum; si sobrius, non <br /> avarum ; si subditus, non abjectum ; si servus, non <br /> elatum; si misericors, non remissum]; si terribilis, <br /> non cruentum ; si domum suam bene regentem, utique <br /> ordinantem omnia, negligentem nulla, acquirentern <span class="">PLSection B</span><br /> multa , plurima dispensantem. Ergo et huic ex ad­ <br /> ministratae domus probato rectoque judicio , super <br /> evangelici illius nummularii mensam pecunia multa <br /> committitur, quae multiplicato reddenda compendio <br /> vos eritis.</p><div><span class="titlem">III.</span></div><div><span class="titlem">( Ex epistola contra fauslum.)</span></div><p>Fateor in necessitate positis, etc.. ut in epistola 4 <br /> (col, 221 , a), usque ad in carne non vicerat conjugatos.</p><div><span class="titlem">IV.</span></div><div><span class="titlem">( Ex sermone die 2 Rogationum.)</span></div><p>Age nunc, in quantum potest fieri, videamus quae <br /> nostra quneve aliena sint. Ait Paulus apostolus : <br /> Nihil intulimus in hunc mundum, sed nec auferre pos­ <br /> sumus (I Tim. vi, 7). Et quid nostrum dici potest, <span class="">PLSection C</span><br /> quod non intulimus, quodque non relaturi sumus? <br /> Nudus, inquit Job, exivi de utero matris meæ, nudus <br /> revertar in terram (Job I, 21). Patet quam infidclis <br /> sit usus divitiarum, qui nos nec in principio nostro, <br /> nec in fine comitatur. Quid aurum et argentum avare <br /> multiplicas? quid luum dicis, ad quod nudus venisti? <br /> Mundi est facultas quam tuam , communis est quam <br /> propriam putas. Via itineris cujuscunque quam gra­ <br /> dimur, breviter dici nostra potest, dum a nobis am­ <br /> bulatur : nobis vero praetergressis, illorum est qui <br /> sequuntur. Quomodo potest nostra esse facultas ca­ <br /> duca atque terrena, si non pascat egenum, cuM possit <br /> pascere violentum ? Quomodo nostrum cst, in quo <br /> nec capiendo innoxii, nec continendo justi , nec pos­ <br /> sidendo certi, nec conservando securi sumus? Et <span class="">PLSection D</span><br /> quam pro certo tenemus , nos nudos in terram ve­ <br /> nisse, tam certo sciamus, de terrestribus nos auferre <br /> nihil posse. Apostolus se recolit nihil intulisse, nihil <br /> ablaturum esse. Job fatetur nudum se natum, nu­ <br /> dumque moriturum. Salomon omnibus parem clamat <br /> interitum et similem exitum. Quantumlibet ambi­ <br /> tione velit quisque discerni, principio et fine conjun­ <br /> gitur. Nam quod dixit, Unus introitus omnibus ad vi­ <br /> tam, et par egressus ad mortem (Sap. VII, 6), non <br /> incritorum æqualitatem, sed æqualem docuit condi­ <br /> lionem. Unde si apparet, ut opinor, nec infida fide­ <br /> lium , nec peritura esse salvorum, quæ sint nostra <br /> paululum discernamus. Ecce, ut supra dixi, cum in <br /> hunc mundum veniente, nihil terrenae facultatis in. <span class="">PLSection A</span><br /> ferimus, animam tamen arbitrii compotem capacem­ <br /> que rationis, ad eligendum bonum, si Deus inspira­ <br /> verit, exhibemus. Cumque processu temporis volun­ <br /> tatis nostrae qualitas confirmatur, Dei voluntas est <br /> ut bene faciamus, sed nostium est quod fecerimus. <br /> An forte dicit aliquis , et hanc ipsam boni actionem <br /> potest homo insidiante diabolo perdere. Verum est, <br /> quod amittere homo bonum proprium furante adver- <br /> sario potest. Sed hinc magis nostrum conjici debet, <br /> quia non violenter aufertur. Non enim taliter perdi­ <br /> mus mercedem, qualiler facultatem. Quod enim ex­ <br /> tra nos est, carnalis inimicus rapiendo auferre po­ <br /> test : quod vero intra nos, non potest spiritualis nisi <br /> insidiando furari. Et ideo, ii sciret paterfamilias qua <br /> hora fur ienit, vigilaret utique, et non sineret perfodi <span class="">PLSection B</span><br /> domum suam (Luc. XII, 39). illa ergo est domus <br /> nostra, quae, si vigilamus , non potest dirui : illa ve­ <br /> ro prorsus aliena est, quæ potest vigilantibus nobis <br /> occupari.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:58:40Z.
	       SAXON HE 9.8.0.5.
		 --></address></div></body></html>