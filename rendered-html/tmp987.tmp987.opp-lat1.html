<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">ANNO DOMINI CCCCLXX. SANCTUS AUSPICIUS EPISCOPUS TULLENSIS.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">ANNO DOMINI CCCCLXX. SANCTUS AUSPICIUS EPISCOPUS TULLENSIS.</span></span></h2><div><span class="titlem">EPISTOLA AUSPICII EPISCOPI ECCLESIÆ TULLENSIS AD ARDOGASTFII COMITEM TREVIRORUM.</span></div><p>Præcelso exspectabili his Arbogasto comiti, <br /> Auspicius qui diligo, salutem plurimam. <br /> Magnas coelesti Domino rependo corde gratias, <br /> Quod te Tullensi proxime magnum in urbe vidimus. <br /> Multis me luis aclibus lætificabas antea, <br /> Sed nunc fecisti maximo me exsultare gaudio. <br /> Major etenim solus apparuisli omnibus, <span class="pagebreak" id="index.xml-pb-d30e204">[Page 1007]</span> <span class="">PLSection A</span><br /> Ut potestatis ordinem illustri mente vinceres, <br /> Cui honor debitus majorc nobis gaudio <br /> Nondum delatus nomine, jam est collatus meritis. <br /> Plus est enim laudabilem virum fulgere actibus, <br /> Quam prætentare lampada sine scintillæ lumine. <br /> Sed tu qui totis gradibus plus es quam esse diceris, <br /> Erit credo velocius ut reddant merita. <br /> Clarus etenim genere, clarus et vitae moribus, <br /> Justus, pudicus, sobrius, totus illustris redderis. <br /> Pater in cunctis nobilis fuit tibi Arigius : <br /> Cujus tu famam nobilem aut renovas, aut superas. <br /> Sed tuus honor ejus est, ejusque tibi permanet, <br /> Et geminato lumine sic tu praecluis a omnibus. <br /> Cujusque nemo dubitet felicitati prastitum, <br /> Ut superesset genitrix tibi, laudanda omnibus, <span class="">PLSection B</span><br /> Quae te sic cunctis copiis replet et ornat pariter, <br /> Ut sis abundans usibus, et sis decorus actibus. <br /> Congratulandum tibi est, o Trevirorum civitas, <br /> Quæ tali viro regeris, antiquis comparabili. <br /> De magno origo semine descendit tui nominis : <br /> Certe virtutis ejus est, ut Arbogastis legitur. <br /> Scribantur in annalibus hujus triumphi pariter, <br /> Sicut et ejus scripti sunt, quem supra memoravimus. <br /> Sed hoc addamus meritum huic, qui vere major est, <br /> Quod Christi nomen invocat religioni deditus. <br /> Fuit in armis alacer ille antiquus, verum est: <br /> Sed infidelis moritur, et morte cuncta perdidit. <br /> Hic autem noster strenuus, belligerosus, inclytus, <br /> Et quod his cunctis majus est, cultor divini nominis. <br /> Nunc autem, fili sapiens, quæso, dignanter accipe <span class="">PLSection C</span><br /> Tui cultoris paginam quam ex amore porrigo. <br /> Primum deposco, cupias collatas tantas gratias <br /> In te conserves integras, et bonis multis afflues. <br /> Unum repelle vitium, ne corda pura inquinet, <br /> Quod esse sacris scribitur radix malorum omnium : <br /> Cupiditatem scilicet, quae in alumnos desaevit, <br /> Nec sæva parcit rabiem quorum amore pascitur, <br /> Hoc (inquam) semper devorat famem edendam b per- <br /> [ferens, <br /> Et velut ignis addito succensa crescit pabulo. <span class="">PLSection A</span><br /> Sed hæc non ita dixerim, quod te hoc damnem cri- <br /> [mine. <br /> L <br /> Tamen deposco diligens, ut nec scintilla vulneret. <br /> Quam si forte improvidus quandoque inescaveris, <br /> Cito Oagrabit nimium augendum incendium. <br /> Tende per mundum oculos, cerne primates saeculi, <br /> Aut interire cupidos, aut in periclis vivere. <br /> Corradunt, quaerunt, inhiant, velut canes avidi: <br /> Et haec nec ipsi possident, sed nec relinquunt po- <br /> [ steris. <br /> Tamen non generaliter ista de cunctis dixerim : <br /> Sed ut paucorum dedecus sit multis emanatio e. <br /> Tu autem, vir eximie, judex multorum providus, <br /> Tui repente pectoris secreta judex perspice. <br /> Hujus si ullam senseris parvam veneni guttulam, <span class="">PLSection B</span><br /> Dulci perfunde oleo, ne serpat in visceribus. <br /> Nec hoc ignoras oleum, pro tua sapientia, <br /> Quod est cunctorum pauperum mercatum eleemosy­ <br /> [nis. <br /> His te exerce studiis, haec cuncta bona perage, <br /> Ut mea tibi maneant, et perseverent gaudia : <br /> Nam parum esse noveris, si quisquam nulla rapiat, <br /> Et obdurato pectore sua præcludat miseris. <br /> Non multum sibi consulit, qui sic evitat rabiem <br /> Cupiditatis, ut simul incurrat avaritiae. <br /> Nam ista duo crimina, velut cognata genere, <br /> Et geminata specie, nimis conjuncta permanent; <br /> Hæc qui sectantur miseri, hoc unum distat vitium, <br /> Quod unus horum malus est, et ille alter pessimus, <br /> Unde, mi cara dignitas, tu, quæso, fili unice, <span class="">PLSection C</span><br /> Sic ab alienis abstine, ut tua cunctis tribuas, <br /> Illudque super omnia memor in corde retine, <br /> Quod te jam sacerdotio præfiguratum teneo, <br /> Hanc, quaeso, serva gratiam, et illis cresce meritis, <br /> Ut praelocuta populi vox cælo sacra veniat. <br /> Sanctum, et primum omnibus, nostrumque Papam <br /> [Jamlychum. <br /> Honora corde, dilige ut diligaris postmodum. <br /> Cui quidquid tribueris, tibi in Christo reparas, <br /> Haec recepturus postmodum, quae ipse seminaveris. <span class="note" id="Note1"><span class="noteLabel">Note: </span>• Praeluces. </span><span class="note" id="Note2"><span class="noteLabel">Note: </span>  b Edendi. </span> <span class="note" id="Note3"><span class="noteLabel">Note: </span>c Forte emendatio. </span></p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:59:27Z.
	       SAXON HE 9.8.0.5.
		 --></address></div></body></html>