<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span></h2><div><span class="titlem">ANTONINI HONORATI CONSTANTINIENSIS EPISCOPI EPISTOLA CONSOLATORIA AD ARCADIUM ACTUM IN EXSILIUM A GENSERICO REGE VANDALORUM.</span></div><div><span class="titlem">(Max. Biblioth. Bign. tom. VIII.)</span></div><p><span class="">PLSection B</span>Perge, fidelis anima, perge; et confessor unitatis, <br /> gaude, quia pro nomine Christi pati meruisti contu­ <br /> meliam, sicut aposloli cum flagellati sunt. Ecce jam <br /> serpens ille sub pedibus tuis jacet, ipse confligere <br /> potuit; sed ipse cecidit, quia te elidere non potuit. <br /> Rogo te, preme caput ejus; non surgat isto in agone <br /> martyrii, nemo te commoveat. Ecce gaudet Christus <br /> et inspicit te; lætantur angeli, et adjuvant te: turba <br /> daemonum calcaneum tuum observat; ne deficias, ut <br /> dsemones qui nunc lugent, gaudeant. Tecum est <br /> omnis chorus martyrum praecessorum tuorum; ex­ <br /> spectant te martyres et defendunt, et coronam ex­ <br /> tendunt. Rogo te, tene quod tenes, ne alter accipiat <br /> coronam tuam (Apoc. XXXI). Quantum temporis est <br /> quo pugnaturus eris! et quantum temporis erit quo <span class="">PLSection c</span><br /> in æternum, victurus eris! Jam coepisti, perfice: <br /> houie apparet cur pateris; Dominum nihil latet; non <br /> te fallat diabolus in causa, cum tibi ingerit nebulam; <br /> hoc vult ne charissimus patiaris. Verum, frater, habes <br /> certamen; integra est ista confessio : Si mortuus <br /> fueris, certus esto, mar1yr eris.</p><p>Job non attendit uxorem, et ideo vicit; non fami- <br /> Has, non divitias, non amicos, et merito superavit. <br /> Adam mulierem suam plus satis dilexit, et ideo tam <br /> lacrymabiliter cecidit. Sic dicit Dominus : Qui non <br /> dimiserit patrem, aut matrem, aut uxorem, aut filios, <br /> aut filias propter me, non est meus discipulus (Marc. <br /> x ). Quid, si conditione viae mortuus esses, uxor te <br /> aut familia habuit revocare? Nam quem tenuisti, <br /> ipsum attende, ipsi hære ; lene eum fortiter, ne dimit- <span class="">PLSection D</span><br /> tas, ne resoexeris retro ad uxorem aut familiam. <span class="">PLSection B</span><br /> Sursum cor, perfectam inchoasti pugnam. Ipse ar­ <br /> changelus qui cecidit, dimicat; ipse tecum luctatur; <br /> sed tecum est Pater et Filius et Spiritus sanctus. <br /> Vide ne timeas, adjuvat te ut coronet te. Septem <br /> filios Machabæa mater pro Christo misit ad mortem. <br /> Ante eam cruciabantur, et ipsa magis eos hortabatur <br /> ut morerentur : ipsa autem post filios occisos, ecce <br /> jam exsultat cum filiis coronata. Respice quia in <br /> utero matris Deus te fecit; ipse tibi spiritum et ani­ <br /> mam dedit, ipso te ornavit ratione et sapientia. Ipse <br /> coelum fecit et terram, et omnia quæin eis sunt. Sic <br /> te vult suscipere pro fide morienlem, ut tibi plenam <br /> exhibeat majestatem. Respice mundum : periturus <br /> est. Respice solem ct lunam et stellas : et ipsa sol­ <br /> venda sunt. Conflige fortiter pro anima tua, quæ aut <span class="">PLSection c</span><br /> semper vivit aut semper perit. Ecce dimissa sunt <br /> tibi peccata tua ; et omnes iniquitates tuas Deus pro <br /> hac pugna delebit, quascumque usque hodie com­ <br /> mittere potuisti.</p><p>Audi de hac re Ezechielem prophetam dicentem : <br /> Quacumque die iniquus conversus fuerit ab iniquitate <br /> sua et fecerit justitiam, omnes iniquitates ejus non me­ <br /> morabor ulira, dicit Dominus (Ezech. m). Justitia tua, <br /> fides tua (quia justus ex fide vivit [Rom. i, Hebr. x]), <br /> tribulatio, exspoliatio, exsilium, remissionem tibi <br /> contulit peccatorum; mors autem aperit tibi regna <br /> coelorum. Qualis eris cum te cum sancto Stepbano <br /> videris? Qualis eris cum Petrum et Paulum, quos ro­ <br /> gare solebas ut patronos, habebis amicos? Christum <br /> mox tua anima videbit; et corpus tuum erit in refri- <span class="">PLSection D</span><br /> gerio resurrectionis, ut et ipsa caro videat quod tua <span class="pagebreak" id="index.xml-pb-d30e356">[Page 569]</span> <span class="">PLSection A</span><br /> anima cum exierit mox videbit. Fremit diabolus, <br /> gaudet Christus. Roga, plora, posce auxilium; et <br /> mox accipies in mente solatium. Time poenas æter­ <br /> nas, ubi semper ardetur, ubi semper in tenebris et <br /> corpus et anima cruciatur, ubi cum diabolo anima <br /> et corpus in æternum exuritur. Gehennas expa­ <br /> vesce, et Christum modo tene. Modo est ut aut vivas <br /> aut pereas. Nemo te recuperabit si in ista pugna de­ <br /> feceris. Et quid tibi prodest, si diabolo consenseris, <br /> et mox corpus amiseris? Aut nescis quia vita cor­ <br /> poris tui in potestate est Dei tui, qui tibi confestim <br /> auferre potest carnem, si dereliqueris fidem? Qui­ <br /> dam Cbristianus dum pro fide in eculeo torqueretur, <br /> retulit astitisse sibi angelum splendido vultu, cum <br /> linteo aqua perfuso, qui ei aquam in faciem spargeret <span class="">PLSection B</span><br /> et linteo detergeret. Donec tortus est iste, angelus <br /> non recessit, consolans eum et refrigerans eum. Con­ <br /> fessor autem Christi poenas quas sustinebat penitus <br /> non sentiebat. Minus tormenta sentiuntur quando <br /> pro Christo pugnatur, quia virtus animi superat do­ <br /> lores mundi; et cum invocala fuerit divinitas, miti­ <br /> gatur tormentorum acerbitas. Eccc pro homine tentus <br /> es; et afflictus non perdes fidem, etiam si amiseris <br /> carnem. Exbibe Deo hanc perseverantiam, et ne <br /> valde timeas poenam; aut enim grandis erit, et cito <br /> finietur; aut levis erit, et non valde cruciabitur <br /> anima. Tu tamen exora, quia luctari coepisti nec de­ <br /> fecisti; martyrium inchoasti, custodi animam tuam. <br /> Adjuro te per Trinitatis unitatem, pro qua pateris <br /> mortem, serva cor tuum, et confirma per Spiritum <span class="">PLSection c</span><br /> sanctum, quem in te exsufflare voluisti, et quem in <br /> te honorasti. Conflige fortiter per puritatem bapti­ <br /> smi, quod contemnere noluisti. Securus esto de co­ <br /> rona; securus pugna, donec voluerit tibi Dominus <br /> terminare victoriam. Probat modo Deus animum <br /> tuum; ibi est oculus Dei : contemplatur te de hora in <br /> ,horam, quid agas, quid cogites, quomodo pugnes, <br /> quomodo stes. Si firmum tc viderit, gaudet et adju­ <br /> vat ; si infirmum, succurrit et sublevat.</p><p>Tu tamen certa pro veritate usque ad mortem; et <br /> eris non solum tibi, sed et cæteris in salutem : alio­ <br /> quin a te Deus exiget et tuam animam et alienas. Si­ <br /> gnifer es Christi; in acie primus ambulas : si tu <br /> cecideris, ab aliorum morte non eris immunis. Haec <br /> time : nam et, si viceris, pro multorum salute pu- <span class="">PLSection D</span><br /> gnasli, et coronam multiplicem accepisti. Deus unus <br /> est, Deus non potest esse minor, Deus non potest <br /> immutari. Scis ista, tene fortiter veritatem. Audi <br /> autem breviter quod præmisi. Deus unus est : Pater <br /> et Filius et Spiritus sanctus, et tamen ad solum <br /> Christum pertinet caro. Nempe aliud est anima, aliud <br /> ratio : et tamen Hi anima est ratio. Et una est anima; <br /> sed aliud anima agit, aliud ratio : anima vivit, ratio <br /> sapit. Ad animam pertinet vita; ad rationem periinet <br /> sapientia : et tamen nec anima est sine ratione, nec <br /> ratio sine anima; et cum unum sint, anima sola sus­ <br /> cepit vitam, ratio sola suscepit sapientiam. Sic Pater <br /> e t Filius, licet unum sint, et unus Deus sit, tamen ad so­ <br /> um Christum pertinet caro, sicut ad solam rationem <span class="">PLSection A</span><br /> pertinet sapientia, licet non recedat ab anima. Ecce igi­ <br /> tur in sole calor et splendor in uno radio sunt, sed <br /> calor exsiccat, splendor illuminat: aliud suscipit ca­ <br /> lor, aliud suscipit splendor, licet ab invicem calor et <br /> splendor non possint separari. Suscepit ergo splendor <br /> illuminationem, nou fervorem; suscepit calor fervo­ <br /> rem, non illuminationem.</p><p>Aliud ergo singulariter agunt, et tamen ab invicem <br /> non recedunt. Sic et Filius suscepit solus carnem, <br /> et tamen non deseruit Patrem, nec se divisit a Patre. <br /> Filius itaque suscepit carnem in proprietate, et ta­ <br /> men et Pater et Spiritus sanctus non defuerunt ma­ <br /> jestate. In divinitate aequalitas, in carne Filii pro­ <br /> prietas : nec tamen ab eo Patris aut Spiritus sancti <br /> recessit divinitas. Carnem suscepit Christus, num- <span class="">PLSection B</span><br /> quid a Patre aut a Spiritu sancto recessit? Ergo vera <br /> est unitas. Implevit autem carnem Christi, et Pater <br /> et Spiritus sanctus; sed majestate non susceptione. <br /> Vis scire quia in eo fuit Pater : Non sum solus, in­ <br /> quit Christus, sed et Pater mecum est (Joan. XVI). <br /> Audi de Spiritu sancto, quia, quod cum eo erat, <br /> evangelista referat : Jesus plenus Spiritu sancto re­ <br /> gressus ad Jordanem (Luc. IV). Ecce solus Christus <br /> suscepit carnem, et tamen Pater et Spiritus sanctus <br /> non defuerunt majestate. Si coelum et terram im­ <br /> plent, carnem Christi deserere non potuerunt, quando <br /> in divinilalis unitate manserunt.</p><p>Ad hoc, citharam respice, ut musicum melos sonis <br /> dulcibus reddat : tria pariter adesse videntur, ars, <br /> manus et chorda. Ars dictat, manus tangit, resonat <span class="">PLSection c</span><br /> chorda. Tria operantur, sed sola chorda resonat <br /> quod auditur. Nec ars nec manus sonum reddunt, <br /> sed eum cum chorda pariter operantur. Sic necPater <br /> nec Spiritus sanctus suscipiunt carnem, sed tamen <br /> cum Filio pariter operamur. Sonum sola chorda ex­ <br /> cipit, carnem solus Christus accepit. Operatio in tri­ <br /> bus constat; sed quomodo pertinet ad solam chordam <br /> soni redditio, sic pertinet ad solum Christum carnis <br /> humanæ susceptio. Haec a parvo in grandi mœrore <br /> posito, ut quaecumque dicta sint, vix cordi meo oc <br /> currere potuerunt. Hæc est recta regula fidei. Pro <br /> hac si quid Ubi contigerit, martyrium perfecisti. <br /> Christus alapas accepit, Christus sputa aliena susti­ <br /> nuit, Christus felle et aceto potatus est, Christus <br /> spinis coronatus est, Christus crucifixus est, et inter <span class="">PLSection D</span><br /> latrones iniquos deputatus est justus ; Christus lancea <br /> perforatus est, Christus haec pro culpa tua, quanto <br /> magis tu firmus stare debes pro anima tua, ut nemo <br /> tollat coronam tuam. Jam in stadio es; calca fortiter, <br /> ne timeas; nihil paveas, nihil penitus pertimescas, <br /> quia omnis pro te Ecclesia deprecatur ut vincas. Ex­ <br /> spectat te Ecclesia catholica martyrem suum, ut <br /> honorificet sicut Stephanum suum. Vide ne confun­ <br /> das nos in hoc saeculo. Vide ne humilies nos in con­ <br /> spectu adversariorum. Sustinet tecum Dominus <br /> Christus, sustinet tecum Ecclesia. Esto securissimus <br /> de corona; non timeas penitus praeterita quaecumque <br /> committere potuisti peccata.</p><div class="pagebreak" id="index.xml-pb-d30e619">[Page 581]</div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:49:59Z.
	       SAXON HE 9.8.0.5.
		 --></address></div></body></html>