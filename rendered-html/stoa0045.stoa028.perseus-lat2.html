<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Technopaegnion</title><meta name="author" content="Ausonius, Decimus Magnus" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Technopaegnion" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Technopaegnion</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head">Praefatio</span></h3><p><span class="">Ausonius Pacato Proconsuli</span> Scio mihi aput alios pro laboris modulo laudem non posse procedere, quam tamen si tu indulseris, ut ait Afranius in Thaide: </p><blockquote class="blockquote"><p>maiorem laudem quam laborem invenero.<span class="note" id="Note1"><span class="noteLabel">1</span></span></p></blockquote><p> quae lecturus es monosyllaba sunt, quasi quaedam puncta sermonum: in quibus nullus facundiae locus est, sensuum nulla conceptio, propositio, redditio, conclusio aliaque sophistica, quae in uno versu esse non possunt: set cohaerent ita, ut circuli catenarum separati, et simul ludicrum opusculum texui, ordiri maiuscula solitus: set <span class="q">‘in tenui labor, at non tenuis gloria,’</span> <span class="note" id="Note2"><span class="noteLabel">2</span></span> si probantur. tu facies, ut sint aliquid, nam sine te monosyllaba erunt vel si quid minus, in quibus ego, quod ad usum pertinet, lusi, quod ad molestiam, laboravi, libello Technopaegnii nomen dedi, ne aut ludum laboranti, aut artem crederes defuisse ludenti. <span class="pagebreak" id="index.xml-pb-d30e86">[Page v.1.p.288]</span></p></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head">AUSONIUS PAULINO SUO  ()</span></h3><div class="l">MISI ad te Technopaegnion, inertis otii mei inutile</div><div class="l">opusculum. versiculi sunt monosyllabis coepti et</div><div class="l">monosyllabis terminati. nec hic modo stetit scrupea</div><div class="l">difficultas, sed accessit ad miseriam conectendi, ut</div><div class="l">idem monosyllabon, quod esset finis extremi versus,</div><div class="l">principium fieret insequentis, dic ergo: o mora, o</div><div class="l">poena! rem vanam quippe curavi: exigua est, et</div><div class="l">fastiditur: inconexa est et implicatur: cum sit aliquid,</div><div class="l">vel nihili deprehenditur. laboravi tamen, ut</div><div class="l">haberet aut historicon quippiam, aut dialecticon.</div><div class="l">nam poeticam vel sophisticam levitatem necessitas</div><div class="l">observationis exclusit, ad summam, non est quod</div><div class="l">mireris: sed paucis litteris additis, est cuius miserearis</div><div class="l">neque aemulari velis, et si huc quoque descendens,</div><div class="l">maiorem molestiam capias ingenii et</div><div class="l">facundiae detrimento, quam oblectationem imitationis affectu.</div><div class="pagebreak" id="index.xml-pb-d30e126">[Page v.1.p.290]</div></div><div class="textpart" id="index.xml-body.1_div.1_div.3"><h3><span class="headingNumber">1.3. </span><span class="head">VERSUS MONOSYLLABIS ET COEPTI ET FINITI ITA UT A FINE VERSUS AD PRINCIPIUM RECURRANT</span></h3><div class="l">RES hominum fragiles alit et regit et perimit Fors</div><div class="l">Fors dubia aeternumque labans: quam blanda fovet Spes</div><div class="l">Spes nullo finita aevo: cui terminus est Mors</div><div class="l">Mors avida, inferna mergit caligine quam nox</div><div class="l">nox obitura vicem, remeaverit aurea cum lux </div><div class="l">lux dono concessa deum, cui praevius est Sol</div><div class="l">Sol, cui nec furto in Veneris latet armipotens Mars</div><div class="l">Mars nullo de patre satus, quem Thraessa colit gens</div><div class="l">gens infrena virum, quibus in scelus omne ruit fas fas</div><div class="l">hominem mactare sacris: ferus iste loci mos </div><div class="l">mos ferus audacis populi, quem nulla tenet lex</div><div class="l">lex naturali quam condidit inperio ius</div><div class="l">ius genitum pietate hominum, ius certa dei mens</div><div class="l">mens, quae caelesti sensu rigat emeritum COR</div><div class="l">COR vegetum mundi instar habens, animae vigor et vis:</div><div class="l">vis tamen hic nulla est: tantum est iocus et nihili res. </div></div><div class="textpart" id="index.xml-body.1_div.1_div.4"><h3><span class="headingNumber">1.4. </span><span class="head">PRAEFATIO MONOSYLLABARUM TANTUM IN FINE POSITARUM</span></h3><div class="l">UT in vetere proverbio est <span class="q">‘sequitur vara vibiam,’</span></div><div class="l">similium nugarum subtexo nequitiam, et hi versi-</div><div class="pagebreak" id="index.xml-pb-d30e173">[Page v.1.p.292]</div><div class="l">culi monosyllabis terminantur, exordio tamen libero,</div><div class="l">quamquam fine legitimo. set laboravi, ut quantum</div><div class="l">eius possent aput aures indulgentissimas, absurda</div><div class="l">concinerent, insulsa resiperent, hiulca congruerent;</div><div class="l">denique haberent et amara dulcedinem et inepta</div><div class="l">venerem et aspera lenitatem, quae quidem omnia,</div><div class="l">quoniam insuavis materia devenustat, lectio benigna</div><div class="l">conciliet. tu quoque mihi tua crede securior, quippe</div><div class="l">meliora, ut, quod per adagionem coepimus, proverbio</div><div class="l">finiamus et <span class="q">‘mutuum muli scalpant.’</span></div></div><div class="textpart" id="index.xml-body.1_div.1_div.5"><h3><span class="headingNumber">1.5. </span></h3><div class="l">AEMULA dis, naturae imitatrix, omniparens ars,</div><div class="l">Pacato ut studeat ludus meus, esto operi dux.</div><div class="l">arta, inamoena licet nec congrua carminibus lex,</div><div class="l">iudice sub tanto fandi tamen accipiet ius.</div><div class="l">quippe et ridiculis data gloria, ni prohibet fors. </div></div><div class="textpart" id="index.xml-body.1_div.1_div.6"><h3><span class="headingNumber">1.6. </span><span class="head">DE MEMBRIS</span></h3><div class="l">INDICAT in pueris septennia prima novus dens,</div><div class="l">pubentes annos robustior anticipat vox.</div><div class="l">invicta et ventis et solibus est hominum frons,</div><div class="l">ecdurum nervi cum viscere consociant os.</div><div class="l">palpitat inrequies, vegetum, teres, acre, calens cor, </div><div class="pagebreak" id="index.xml-pb-d30e222">[Page v.1.p.294]</div><div class="l">unde vigent sensus, dominatrix quos vegetat mens,</div><div class="l">atque in verba refert modulata lege loquax os.</div><div class="l">quam validum est, hominis quota portio, caeruleum fel!</div><div class="l">quam tenue et molem quantam fert corpoream crus!</div><div class="l">pondere sub quanto nostrum moderatur iter pes! </div></div><div class="textpart" id="index.xml-body.1_div.1_div.7"><h3><span class="headingNumber">1.7. </span><span class="head">DE INCONEXIS</span></h3><div class="l">SAEPE in coniugiis fit noxia, si nimia est, dos. <span class="note" id="Note4"><span class="noteLabel">1</span></span></div><div class="l">sexus uterque potens, set praevalet inperio mas.</div><div class="l">qui recte faciet, non qui dominatur, erit <span class="note" id="Note5"><span class="noteLabel">2</span></span> rex.</div><div class="l">vexat amicitias et foedera dissociat lis.</div><div class="l">incipe, quidquid agas: pro toto est prima operis pars.<span class="note" id="Note6"><span class="noteLabel">3</span></span></div><div class="l">insinuat caelo disque inserit emeritos laus.</div><div class="l">et disciplinis conferta est et vitiis urbs.</div><div class="l">urbibus in tutis munitior urbibus est arx.</div><div class="l">auro magnus honos, auri pretium tamen est aes.</div><div class="l">longa dies operosa viro, sed temperies nox, </div><div class="l">qua caret Aethiopum plaga, pervigil, inrequies gens,</div><div class="l">semper ubi aeterna vertigine clara manet lux.</div></div><div class="textpart" id="index.xml-body.1_div.1_div.8"><h3><span class="headingNumber">1.8. </span><span class="head">DE DIS</span></h3><div class="l">SUNT et caelicolum monosyllaba. prima deum Fas,</div><div class="l">quae Themis est Grais; post hanc Rea,quae Latiis Ops;</div><div class="pagebreak" id="index.xml-pb-d30e275">[Page v.1.p.296]</div><div class="l">tum Iovis et Consi germanus, Tartareus Dis,</div><div class="l">et soror et coniunx fratris, regina deum,<span class="note" id="Note7"><span class="noteLabel">1</span></span> Vis,</div><div class="l">et qui quadriiugo curru pater invenitur Sol, </div><div class="l">quique truces belli motus ciet armipotens Mars,</div><div class="l">quem numquam pietas, numquam bona sollicitat Pax.</div><div class="l">nec cultor nemorum reticebere, Maenalide Pan,</div><div class="l">nec genius domuum, Larunda progenitus Lar,</div><div class="l">fluminibusque Italis praepollens, sulphureus Nar,<span class="note" id="Note8"><span class="noteLabel">2</span></span></div><div class="l">quaeque pias divum periuria, nocticolor Styx,</div><div class="l">velivolique maris constrator, leuconotos Libs,</div><div class="l">et numquam in dubiis hominem bona destituens Spes.</div></div><div class="textpart" id="index.xml-body.1_div.1_div.9"><h3><span class="headingNumber">1.9. </span><span class="head">DE CIBIS</span></h3><div class="l">NEC nostros reticebo cibos, quos priscus habet mos,</div><div class="l">inritamentum quibus additur aequoreum sal.</div><div class="l">communis pecorique olim cibus atque homini glans,</div><div class="l">ante equidem campis quam spicea suppeteret frux.</div><div class="l">mox ador atque adoris de polline pultificum far, </div><div class="l">instruxit mensas quo quondam Romulidum plebs,</div><div class="l">hinc cibus, hinc potus, cum dilueretur aqua puls,</div><div class="l">est inter fruges morsu piper aequiperans git,</div><div class="l">et Pelusiaco de semine plana, teres lens,</div><div class="l">et duplici defensa putamine quinquegenus nux, </div><div class="pagebreak" id="index.xml-pb-d30e327">[Page v.1.p.298]</div><div class="l">quodque cibo et potu placitum, labor acer apum, mel:</div><div class="l">naturae liquor iste novae, cui summa natat faex.</div></div><div class="textpart" id="index.xml-body.1_div.1_div.10"><h3><span class="headingNumber">1.10. </span><span class="head">DE HISTORIIS</span></h3><div class="l">SOLAMEN tibi, Phoebe, novum dedit Oebalius flos.</div><div class="l">flore alio reus est Narcissi morte sacer fons.</div><div class="l">caedis Adoneae mala gloria fulmineus sus.</div><div class="l">periurum Lapitham Iunonia ludificat nubs</div><div class="l">ludit et Aeaciden Parnasia Delphicolae sors. </div><div class="l">Thraeicium Libycum freta Cimmeriumque secat bos.</div><div class="l">non sine Hamadryadis fato cadit arborea trabs,</div><div class="l">quo generata Venus, Saturnia desecuit falx.</div><div class="l">sicca inter rupes Scythicas stetit alitibus crux,</div><div class="l">unde Prometheo de corpore sanguineus ros </div><div class="l">adspargit cautes et dira aconita creat cos.</div><div class="l">Ibycus ut periit, index fuit altivolans grus.</div><div class="l">Aeacidae ad tumulum mactata est Andromachae glos.</div><div class="l">carcere in Argivo Philopoemena lenta adiit mors.</div><div class="l">tertia opima dedit spoliatus Aremoricus Lars. <span class="note" id="Note9"><span class="noteLabel">1</span></span></div><div class="pagebreak" id="index.xml-pb-d30e368">[Page v.1.p.300]</div><div class="l">sera venenato potu abstulit Hannibalem nex.</div><div class="l">res Asiae quantas leto dedit inmeritas fraus!<span class="note" id="Note10"><span class="noteLabel">1</span></span></div><div class="l">ultrix flagravit de rupibus Euboicis fax.</div><div class="l">stat Iovis ad cyathum, generat quem Dardanius Tros.</div><div class="l">praepetibus pennis super aera vectus <span class="note" id="Note11"><span class="noteLabel">2</span></span> homo Cres.</div><div class="l">intulit incestam tibi vim, Philomela, ferus Thrax.</div><div class="l">barbarus est Lydus, pellax Geta, femineus Phryx, <span class="note" id="Note12"><span class="noteLabel">3</span></span></div><div class="l">fallaces Ligures, nullo situs in pretio Car.</div><div class="l">vellera depectit nemoralia vestifluus Ser. <span class="note" id="Note13"><span class="noteLabel">4</span></span></div><div class="l">nota in portentis Thebana tricorporibus Sphinx. </div><div class="l">nota Caledoniis nuribus <span class="note" id="Note14"><span class="noteLabel">5</span></span> muliebre secus Strix,</div></div><div class="textpart" id="index.xml-body.1_div.1_div.11"><h3><span class="headingNumber">1.11. </span><span class="head">DE VERE PRIMO</span></h3><div class="l">ANNUS ab exortu cum floriparum reserat ver,</div><div class="l">cuncta vigent: nemus omne viret, nitet auricomum rus </div><div class="l">t fusura umbras radicitus exigitur stirps.</div><div class="pagebreak" id="index.xml-pb-d30e411">[Page v.1.p.302]</div><div class="l">non denso ad terram lapsu glomerata fluit nix.</div><div class="l">Horum spirat odor, Libani ceu montis honor tus.</div><div class="l"><span class="add">⟨iam pelago volitat mercator vestifluus Ser 1⟩</span></div></div><div class="textpart" id="index.xml-body.1_div.1_div.12"><h3><span class="headingNumber">1.12. </span><span class="head">PER INTERROGATIONEM ET RESPONSIONEM</span></h3><div class="l">QUIS subit in poenam capitali iudicio? vas.</div><div class="l">quid si lis fuerit nummaria, quis dabitur? praes.</div><div class="l">quis mirmilloni contenditur? aequimanus Thraex.</div><div class="l">inter virtutes quod nomen Mercurio? fur.</div><div class="l">turibula et paterae, quae tertia vasa deum? lanx.</div><div class="l">cincta mari quaenam tellus creat Hippocratem? Co.</div><div class="l">grex magis an regnum Minoida sollicitat? grex.</div><div class="l">quid praeter nubem Phaeacibus inpositum? mons.<span class="note" id="Note15"><span class="noteLabel">2</span></span></div><div class="l">dic cessante cibo somno quis opimior est? glis. <span class="note" id="Note16"><span class="noteLabel">3</span></span></div><div class="l">tergora dic clipeis accommoda quae faciat? glus. </div><div class="l">sponte ablativi casus quis rectus erit? spons.</div><div class="l">quadrupes oscinibus quis iungitur auspiciis? mus. <span class="note" id="Note17"><span class="noteLabel">4</span></span></div><div class="l">quid fluitat pelago, quod non natat in fluvio? pix. <span class="note" id="Note18"><span class="noteLabel">5</span></span></div><div class="l">bissenas partes quis continet aequipares? as.</div><div class="l">tertia defuerit si portio, quid reliquum? bes. </div></div><div class="textpart" id="index.xml-body.1_div.1_div.13"><h3><span class="headingNumber">1.13. </span><span class="head">DE LITTERIS MONOSYLLABIS GRAECIS AC LATINIS</span></h3><div class="l">DUX elementorum studiis viget in Latiis A</div><div class="l">et suprema notis adscribitur Argolicis fi.</div><div class="pagebreak" id="index.xml-pb-d30e471">[Page v.1.p.304]</div><div class="l"><span lang="grc" class="foreign">ητα</span> quod Aeolidum, quodque <span lang="grc" class="foreign">ε</span> <span class="note" id="Note19"><span class="noteLabel">1</span></span> valet, hoc Latiare E.</div><div class="l">praesto quod E Latium semper breve Dorica vox <span lang="grc" class="foreign">Ε</span>.</div><div class="l">hoc tereti argutoque sono negat Attica gens <span lang="grc" class="foreign">Ο</span>.</div><div class="l"><span lang="grc" class="foreign">Ω</span> quod, et <span lang="grc" class="foreign">O</span>, Graecum conpensat Romula vox O.</div><div class="l">littera sum, Iotae similis vox plena, iubens I.</div><div class="l">Cecropiis ignota notis, ferale sonans V.</div><div class="l">Pythagorae bivium, ramis pateo ambiguis Y. <span class="note" id="Note20"><span class="noteLabel">2</span></span></div><div class="l">vocibus in Grais numquam ultima conspicior <span lang="grc" class="foreign">M</span>.</div><div class="l">Zeta iacens, si surgat, erit nota, quae legitur <span lang="grc" class="foreign">N</span>.</div><div class="l">Maeandrum flexusque vagos imitata vagor <span lang="grc" class="foreign">Ξ</span>.</div><div class="l">dividuum Betae monosyllabon Italicum B.</div><div class="l">non formam, at vocem Deltae gero Romuleum D.</div><div class="l">hostilis quae forma iugi est, hanc efficiet <span lang="grc" class="foreign">Π</span>.</div><div class="l">Ausonium si Pe scribas, ero Cecropium P,</div><div class="l">et Rho quod Graeco, mutabitur in Latium P.</div><div class="l">malus ut antemnam fert vertice, sic ego sum T.</div><div class="l">spiritus hic, flatu tenuissima vivificans, H.</div><div class="l">haec tribus in Latio tantum addita nominibus, K; </div><div class="l">praevaluit post quam, Gammae vice functa prius, C,</div><div class="pagebreak" id="index.xml-pb-d30e546">[Page v.1.p.306]</div><div class="l">atque alium pro se titulum replicata dedit G.</div><div class="l">ansis cincta duabus erit cum lota, leges Ϡ<span class="note" id="Note21"><span class="noteLabel">Note: </span>SAMPI</span>.<span class="note" id="Note22"><span class="noteLabel">1</span></span></div><div class="l">in Latio numerus denarius, Argolicum <span lang="grc" class="foreign">Χ</span>.</div><div class="l">haec gruis effigies Palamedica porrigitur <span lang="grc" class="foreign">Φ</span>.</div><div class="l">Coppa fui quondam Boeotia, nunc Latium Q.</div><div class="l">furca tricornigera specie paene ultima sum <span lang="grc" class="foreign">Ψ</span>.</div></div><div class="textpart" id="index.xml-body.1_div.1_div.14"><h3><span class="headingNumber">1.14. </span><span class="head">GRAMMATICOMASTIX</span></h3><div class="l">ET logodaedalia? stride modo, qui nimium trux</div><div class="l">frivola condemnas: nequam quoque cum pretio est mers!</div><div class="l">Ennius ut memorat, repleat te laetificum gau.<span class="note" id="Note23"><span class="noteLabel">2</span></span></div><div class="l">livida mens hominum concretum felle coquat pus.</div><div class="l">dic, quid significent Catalepta Maronis? in his al</div><div class="l">Celtarum posuit; sequitur non lucidius tau: <span class="note" id="Note24"><span class="noteLabel">3</span></span></div><div class="l">estne peregrini vox nominis an Latii sil?</div><div class="l">et quod germano mixtum male letiferum min?</div><div class="pagebreak" id="index.xml-pb-d30e596">[Page v.1.p.308]</div><div class="l">imperium, litem, venerem cur una notat res?</div><div class="l">lintribus in geminis constratus ponto sit an pons?</div><div class="l">Bucolico saepes dixit Maro, cur Cicero saeps?</div><div class="l">vox solita et cunctis notissima, si memores, lac</div><div class="l">cur condemnatur, ratio magis ut faciat lact?</div><div class="l">an, Libyae ferale malum, sit Romula vox seps?</div><div class="l">si bonus est insons contrarius et reus, est sons? </div><div class="l">dives opum cur nomen habet Iove de stygio dis?</div><div class="l">unde Rudinus ait <span class="q">‘divum domus altisonum cael’</span>?<span class="note" id="Note25"><span class="noteLabel">1</span></span></div><div class="l">et cuius de more, quod addidit, <span class="q">‘endo suam do’</span>?<span class="note" id="Note26"><span class="noteLabel">2</span></span></div><div class="l">aut, de fronde loquens, cur dicit <span class="q">‘populea fros’</span>?<span class="note" id="Note27"><span class="noteLabel">3</span></span></div><div class="l">Sed quo progredior? quae finis, quis modus et calx? </div><div class="l">indulge, Pacate bonus, doctus, facilis vir;</div><div class="l">totum opus hoc sparsum, crinis velut Antiphilae: pax.<span class="note" id="Note28"><span class="noteLabel">4</span></span></div><div class="pagebreak" id="index.xml-pb-d30e644">[Page v.1.p.310]</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Ausonius, Decimus Magnus.
	    Date: 2015-12-07<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:08:14Z.
	       SAXON HE 9.8.0.5.
		 --></address></div></body></html>