<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">DYNAMII PATRICII EPISTOLAE DUAE.</a><ul class="toc"><li class="toc"><span class="headingNumber">1.1. </span><a class="toc toc_1" href="#index.xml-body.1_div.1_div.1">EPISTOLA I.</a></li><li class="toc"><span class="headingNumber">1.2. </span><a class="toc toc_1" href="#index.xml-body.1_div.1_div.2">EPISTOLA II.</a></li></ul></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">DYNAMII PATRICII EPISTOLAE DUAE.</span></span></h2><p>(Duchesne, Histor. Franc. Script.)</p><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head"><span class="titlem">EPISTOLA I.</span></span></h3><p><span class="smallcap">AD AMICUM</span>. Quantum aestifero solis ardore defesso, vel longin- qui itineris vastitate quassato, gelida nympha, dum <span class="">PLSection B</span> ariditatem temperat, restinguit desideria sitientis : ita mihi vestrarum epistolarum elocutio cum inco- lumitatis vestrae indicia retulit, gaudiorum incremen- ta nutrivit. Quia quotiens crebra recordatione dul- cia affectionis vestrae vota commemoro, desideria pectoris publicare suspiriis non desisto. Pro eo quod ille corporali fraudatur intuitu, qui de cordis non absentatur arcano. Idcirco officium sospitatis plenissimo charitatis jure persolvens, spero ut quo- ties aditum temporum difficultas diversa praestiterit, semper exiguitatem meam vestrorum apicum elocu- tio desiderata confortet, quousque cum divino auxi- lio, animorum devotione suppleta, mutuis inter nos laetemur aspectibus qui nunquam indivisis affectioni- bus sequestramur·</p></div><div class="textpart" id="index.xml-body.1_div.1_div.2"><span class="">PLSection C</span><h3><span class="headingNumber">1.2. </span><span class="head"><span class="titlem">EPISTOLA II.</span></span></h3><p>D<span class="smallcap">OMINO SEMPER PECULIARI SUO VILLICO PAPAE</span>. Vereor quidem, pro hujus tarditate libelli, reus vestri existam imperii. Sed si solito pietatis arbitrio mearum amaritudinum pondus inspicitis, necessitati protinus indulgetis. Ut valui, tamen implere quae praecepistis intendi. Quoniam non dubitas, beatis- sime pontifex, quod jam me tibi reddidit perpetua sedulitate subjectum unicae charitalis imperium. Sed mirum hoc esse non censeo, dum te in omnium pectoribus sic devinctum esse confido. Nam eatenus vos remuneratione superba, diversa beneficii largi- tate praerogativa generalis amplificat, ut in vobis esse probetur ingenitum, quidquid ubi radiat prelio- sum. Et dum generosa natalium dignitate decoratur, humilitate plus nobilem totum te tribuit libertati· Quo fit ut charitalis splendor, qui intra vestri pec- <span class="">PLSection B</span> toris arcana immensi luminis claritate praeradiat, et jam corporis serenitatem ostendat, et ita sit cordis speculum, gratia quae renitet in vultu. Pro qua re universitas se certatim vestro conciliari affectu de- siderat, dum omnes conscius amor invitat. Quam magis ego invicem mei famulatus verborum gaudeo jura praemittere, donec et recuperatis viribus rebus merear respondere. Idcirco foenus humillime sospi- tatis impendens, deprecor ut jugiter me in divinis oraculis quem receptum dignatio retinet, intercessio vestra commendet, et omnibus quibus necessarium inspicitis, per quos etiam regis auribus deferatur, meam necessitatem asserite, vel celerem reditum obtinete ut indulto suffragetis patrocinio, quem impenso fovetis affectu. De transmissis vestris xe- <span class="">PLSection C</span> niis ancipiti meditatione suspendor, utrum me re- ferre grates oporteat, an silere : quoniam qui non valet implere praeconium, digne vitat affectum· Non tamen credit coronae [<span style="font-style:italic">Id est</span>, sacerdotii, episcopatus] vestrae magnitudo sufficere, quod in urbe cui prae- estis non desinit universis immensa largitas mini- strare, nisi ut illos stipendiis donetis propriis, qui moenibus inhabitant alienis. Sicut me, quem huma- nitas vestra optata infestatione persequitur; quam, dum non valui coactus effugere, devotus videor excepisse. Unde tamen, licet ariditas subsistat inge- nii, tamen poterat suffragii propago praetendi, nisi quod mihi epistola terminum habuit, quod spatium charta negavit·</p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:32:29Z.
	       SAXON HE 9.8.0.5.
		 --></address></div></body></html>