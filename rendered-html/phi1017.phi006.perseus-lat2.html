<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Oedipus</title><meta name="author" content="Seneca" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Oedipus" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Oedipus</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><span class="">card 1</span><div class="pagebreak" id="index.xml-pb-d30e111">[Page p.203]</div><div class="speaker">Oedipus Iocasta</div><div class="l">Iam nocte Titan dubius expulsa redit</div><div class="l">et nube maestus squalida exoritur iubar,</div><div class="l">lumenque flamma triste luctifica gerens</div><div class="l">prospiciet avida peste solatas domos,</div><div class="l">stragemque quam nox fecit ostendet dies. </div><div class="l">Quisquamne regno gaudet? O fallax bonum,</div><div class="l">quantum malorum fronte quam blanda tegis!</div><div class="l">ut alta ventos semper excipiunt iuga</div><div class="l">rupemque saxis vasta dirimentem freta</div><div class="l">quamvis quieti verberat fluctus maris, </div><div class="l">imperia sic excelsa Fortunae obiacent.</div><div class="l">quam bene parentis sceptra Polybi fugerant!</div><div class="l">curis solutus exul, intrepidus, vagans</div><div class="l">(caelum deosque testor) in regnum incidi:</div><div class="l">infanda timeo: ne mea genitor manu </div><div class="l">perimatur; hoc me Delphicae laurus monent,</div><div class="l">aliudque nobis maius indicunt scelus.</div><div class="l">est maius aliquod patre mactato nefas?</div><div class="l">pro misera pietas (eloqui fatum pudet»,</div><div class="l">thalamos parentis Phoebus et diros toros </div><div class="l">gnato minatur impia incestos face;</div><div class="l">hic me paternis expulit regnis timor.</div><span class="pagebreak" id="index.xml-pb-d30e161">[Page p.204]</span><div class="l">non ego penates profugus excessi meos:</div><div class="l">parum ipse fidens mihimet in tuto tua,</div><div class="l">natura, posui iura. cum magna horreas, </div><div class="l">quod posse fieri non putes metuas tamen:</div><div class="l">cuncta expavesco meque non credo mihi.</div><div class="l">Iam iam aliquid in nos fata moliri parant,</div><div class="l">nam quid rear quod ista Cadmeae lues</div><div class="l">infesta genti strage tam late edita </div><div class="l">mihi parcit uni? cui reservamur malo?</div><div class="l">inter ruinas urbis et semper novis</div><div class="l">deflenda lacrimis funera ac populi struem</div><div class="l">incolumis asto— scilicet Phoebi reus.</div><div class="l">sperare poteras sceleribus tantis dari </div><div class="l">regnum salubre? fecimus caelum nocens. </div><div class="l">Non aura gelido lenis afflatu fovet</div><div class="l">anhela flammis corda, non Zephyri leves</div><div class="l">spirant, sed ignes auget aestiferi canis</div><div class="l">Titan, leonis terga Nemeaei premens. </div><div class="l">deseruit amnes umor atque herbas color</div><div class="l">aretque Dirce, tenuis Ismenos fluit</div><div class="l">et tinguit inopi nuda vix unda vada.</div><div class="l">obscura caelo labitur Phoebi soror,</div><div class="l">tristisque mundus nubilo pallet die. </div><div class="l">nullum serenis noctibus sidus micat,</div><div class="l">sed gravis et ater incubat terris vapor:</div><div class="l">obtexit arces caelitum ac summas domos</div><div class="l">inferna facies, denegat fructum Ceres</div><div class="l">adulta, et altis flava cum spicis tremat, </div><div class="l">arente culmo sterilis emoritur seges,</div><div class="l">nec ulla pars immunis exitio vacat,</div><div class="l">sed omnis aetas pariter et sexus ruit,</div><span class="pagebreak" id="index.xml-pb-d30e227">[Page p.205]</span><div class="l">iuvenesque senibus iungit et gnatis patres</div><div class="l">funesta pestis, una fax thalamos cremat </div><div class="l">fletuque acerbo funera et questu carent,</div><div class="l">quin ipsa tanti pervicax clades mali</div><div class="l">siccavit oculos, quodque in extremis solet</div><div class="l">periere lacrimae: portat hunc aeger parens</div><div class="l">supremum ad ignem, mater hunc amens gerit </div><div class="l">properatque ut alium repetat in eundem rogum,</div><div class="l">quin luctu in ipso luctus exoritur novus</div><div class="l">novaeque circa funus exsequiae cadunt,</div><div class="l">tum propria flammis corpora alienis cremant;</div><div class="l">diripitur ignis: nullus est miseris pudor. </div><div class="l">non ossa tumuli sancta discreti tegunt:</div><div class="l">arsisse satis est— pars quota in cineres abit?</div><div class="l">dest terra tumulis, iam rogos silvae negant,</div><div class="l">non vota, non ars ulla correptos levant:</div><div class="l">cadunt medentes, morbus auxilium trahit. </div><div class="l">Adfusus aris supplices tendo manus</div><div class="l">matura poscens fata, praecurram ut prior</div><div class="l">patriam ruentem neve post omnis cadam</div><div class="l">fiamque regni funus extremum mei.</div><div class="l">o saeva nimium numina, o fatum grave! </div><div class="l">negatur uni nempe in hoc populo mihi</div><div class="l">mors tam parata? sperne letali manu</div><div class="l">contacta regna, linque lacrimas, funera,</div><div class="l">tabifica caeli vitia quae tecum invehis</div><div class="l">infaustus hospes, profuge iamdudum ocius — </div><div class="l">vel ad parentes.</div><span class="">card 82</span><div class="speaker">Ioc.</div><div class="l">Quid iuvat, coniunx, mala</div><div class="l">gravare questu? regium hoc ipsum reor:</div><div class="l">adversa capere, quoque sit dubius magis</div><div class="l">status et cadentis imperi moles labet,</div><div class="l">hoc stare certo pressius fortem gradu; </div><span class="pagebreak" id="index.xml-pb-d30e300">[Page p.206]</span><div class="l">haud est virile terga Fortunae dare.</div><div class="speaker">Oed.</div><div class="l">Abest pavoris crimen ac probrum procul,</div><div class="l">virtusque nostra nescit ignavos metus:</div><div class="l">si tela contra stricta, si vis horrida</div><div class="l">Mavortis in me rueret— adversus feros </div><div class="l">audax Gigantas obvias ferrem manus.</div><div class="l">nec Sphinga caecis verba nectentem modis</div><div class="l">fugi: cruentos vatis infandae tuli</div><div class="l">rictus et albens ossibus sparsis solum;</div><div class="l">cumque e superna rupe iam praedae imminens </div><div class="l">aptaret alas verbera et caudae movens</div><div class="l">saevi leonis more conciperet minas,</div><div class="l">carmen poposci: sonuit horrendum insuper,</div><div class="l">crepuere malae, saxaque impatiens morae</div><div class="l">revulsit ungui viscera expectans mea; </div><div class="l">nodosa sortis verba et implexos dolos</div><div class="l">ac triste carmen alitis solvi ferae.</div><div class="speaker">Ioc.</div><div class="l">Quid sera mortis vota nunc demens facis?</div><div class="l">licuit perire, laudis hoc pretium tibi</div><div class="l">sceptrum et peremptae Sphingis haec merces datur. </div><div class="speaker">Oed.</div><div class="l">Ille, ille dirus callidi monstri cinis</div><div class="l">in nos rebellat, illa nunc Thebas lues</div><div class="l">perempta perdit, una iam superest salus,</div><div class="l">si quam salutis Phoebus ostendit viam.</div><div class="speaker">Chorus Thebanorvm</div><div class="l">Occidis, Cadmi generosa proles, </div><div class="l">urbe cum tota; viduas colonis</div><div class="l">respicis terras, miseranda Thebe.</div><span class="pagebreak" id="index.xml-pb-d30e368">[Page p.207]</span><div class="l">carpitur leto tuus ille, Bacche,</div><div class="l">miles, extremos comes usque ad Indos,</div><div class="l">ausus Eois equitare campis </div><div class="l">figere et mundo tua signa primo:</div><div class="l">cinnami silvis Arabas beatos</div><div class="l">vidit et versos equites, sagittis'</div><div class="l">terga fallacis metuenda Parthi;</div><div class="l">litus intravit pelagi rubentis: </div><div class="l">promit hinc ortus aperitque lucem</div><div class="l">Phoebus et flamma propiore nudos</div><div class="l">inficit Indos.</div><div class="l">Stirpis invictae genus interimus,</div><div class="l">labimur saevo rapiente fato; </div><div class="l">ducitur semper nova pompa Morti:</div><div class="l">longus ad manes properatur ordo</div><div class="l">agminis maesti, seriesque tristis</div><div class="l">haeret et turbae tumulos petenti</div><div class="l">non satis septem patuere portae. </div><div class="l">stat gravis strages premiturque iuncto</div><div class="l">funere funus. </div><div class="l">Colla facturus steterat sacerdos: </div><div class="l">dum manus certum parat alta vulnus,</div><div class="l">aureo taurus rutilante cornu</div><div class="l">labitur segnis; patuit sub ictu</div><div class="l">ponderis vasti resoluta cervix:</div><div class="l">nec cruor ferrum maculavit: alta </div><div class="l">turpis est plaga sanies profusa.</div><div class="l">segnior cursu sonipes in ipso</div><span class="pagebreak" id="index.xml-pb-d30e428">[Page p.208]</span><div class="l">concidit gyro dominumque prono</div><div class="l">prodidit armo. </div><div class="l">Prima vis tardas tetigit bidentes: </div><div class="l">laniger pingues male carpsit herbas; </div><div class="l">taurus armento pereunte marcet: </div><div class="l">deficit pastor grege deminuto </div><div class="l">tabidos inter moriens iuvencos. </div><div class="l">incubant agris pecudes relictae; </div><div class="l">non lupos cervi metuunt rapaces, </div><div class="l">cessat irati fremitus leonis, </div><div class="l">nulla villosis feritas in ursis;</div><div class="l">perdidit pestem latebrosa serpens:</div><div class="l">aret et sicco moritur veneno.</div><div class="l">Non silva sua decorata coma</div><div class="l">fundit opacas montibus umbras, </div><div class="l">non rura virent ubere glebae,</div><div class="l">non plena suo vitis Baccho</div><div class="l">bracchia curvat:</div><div class="l">omnia nostrum sensere malum.</div><div class="l">Rupere Erebi claustra profundi </div><div class="l">turba sororum face Tartarea</div><div class="l">Phlegethonque suam mutat ripam:</div><div class="l">miscuit undis Styga Sidoniis.</div><div class="l">Mors atra avidos oris hiatus</div><div class="l">pandit et omnis explicat alas; </div><div class="l">quique capaci turbida cumba</div><div class="l">flumina servat durus senio</div><span class="pagebreak" id="index.xml-pb-d30e485">[Page p.209]</span><div class="l">navita crudo vix assiduo</div><div class="l">bracchia conto lassata refert,</div><div class="l">fessus turbam vectare novam. </div><div class="l">quin Taenarii vincula ferri</div><div class="l">rupisse canem fama et nostris</div><div class="l">errare locis, mugisse solum,</div><div class="l">vaga per lucos simulacra virum</div><div class="l">*<span class="gap"> [...]</span></div><div class="l">maiora viris, bis Cadmeum </div><div class="l">nive discussa tremuisse nemus,</div><div class="l">bis turbatam sanguine Dircen,</div><div class="l">nocte silenti</div><div class="l">Amphionios ululasse canes.</div><div class="l">O dira novi facies leti, </div><div class="l">gravior leto:</div><div class="l">piger ignavos alligat artus</div><div class="l">languor, et aegro rubor in vultu,</div><div class="l">maculaeque cutem sparsere leves;</div><div class="l">tum vapor ipsam</div><div class="l">corporis arcem flammeus urit </div><div class="l">multoque genas sanguine tendit,</div><div class="l">oculique rigent, resonant aures</div><div class="l">stilla tque niger naris aduncae</div><div class="l">cruor et venas rumpit hiantes;</div><div class="l">intima creber viscera quassat </div><div class="l">gemitus stridens, et sacer ignis</div><div class="l">pascitur artus iamque amplexu</div><div class="l">frigida presso saxa fatigant;</div><span class="pagebreak" id="index.xml-pb-d30e547">[Page p.210]</span><div class="l">quos liberior domus elato</div><div class="l">custode sinit, petits fontes</div><div class="l">aliturque sitis latice ingesto.</div><div class="l">prostrata iacet turba per aras</div><div class="l">oratque mori: solum hoc faciles</div><div class="l">tribuere dei; delubra petunt</div><div class="l">haut ut voto numina placent,</div><div class="l">sed iuvat ipsos satiare deos.</div><span class="">card 202</span><div class="speaker">Oedipus Chorus Creo</div><div class="l">Quisnam ille propero regiam gressu petit?</div><div class="l">adestne clarus anguine ac factis Creo</div><div class="l">an aeger animus falsa pro veris videt?</div><div class="speaker">Chor.</div><div class="l">Adest petitus omnibus votis Creo.</div><div class="speaker">Oed.</div><div class="l">Horrore quatior, fata quo vergant timens,</div><div class="l">trepidumque gemino pectus affectu labat:</div><div class="l">ubi laeta duris mixta in ambiguo iacent,</div><div class="l">incertus animus scire cum cupiat timet.</div><div class="l">Germane nostrae coniugis, fessis opem</div><div class="l">si quam reportas, voce properata edoce.</div><div class="speaker">Cr.</div><div class="l">Responsa dubia sorte perplexa iacent.</div><div class="speaker">Oed.</div><div class="l">Dubiam salutem qui dat adflictis negat.</div><div class="speaker">Cr.</div><div class="l">Ambage flexa Delphico mos est deo</div><div class="l">arcana tegere.</div><div class="speaker">Oed.</div><div class="l">Fare, sit dubium licet:</div><div class="l">ambigua soli noscere Oedipodae datur.</div><div class="speaker">Cr.</div><div class="l">Caedem expiari regiam exilio deus,</div><div class="l">et interemptum Laium ulcisci iubet:</div><div class="l">non ante caelo lucidus curret dies</div><div class="l">haustusque tutos aetheris puri dabit.</div><div class="pagebreak" id="index.xml-pb-d30e630">[Page p.211]</div><div class="speaker">Oed.</div><div class="l">Et quis peremptor induti regis fuit?</div><div class="l">quem memoret ede Phoebus, ut poenas luat.</div><div class="speaker">Cr.</div><div class="l">Sit precor dixisse tutum visu et auditu horrida;</div><div class="l">torpor insedit per artus, frigidus sanguis coit.</div><div class="l">ut sacrata templa Phoebi supplici intravi pede </div><div class="l">et pias numen precatus rite summisi manus,</div><div class="l">gemina Parnasi nivalis arx trucem fremitum dedit;</div><div class="l">imminens Phoebea laurus tremuit et movit comam</div><div class="l">ac repente sancta fontis lympha Castalii stetit,</div><div class="l">incipit Letoa vates spargere horrentes comas</div><div class="l">et pati commota Phoebum; contigit nondum specum,</div><div class="l">emicat vasto fragore maior humano sonus:</div><div class="l">mitia Cadmeis remeabunt sidera Thebis,</div><div class="l">si profugus Dircen Ismenida liqueris hospes</div><div class="l">regis caede nocens, Phoebo iam notus et infans. </div><div class="l">nec tibi longa manent sceleratae gaudia caedis:</div><div class="l">tecum bella geres, natis quoque bella relinquens</div><div class="l">turpia, maternos iterum revolutus in ortus.</div><div class="speaker">Oed.</div><div class="l">Quod facere monitu caelitum iussus paro,</div><div class="l">functi cineribus regis hoc decuit dari, </div><div class="l">ne sancta quisquam sceptra violaret dolo.</div><div class="l">regi tuenda maxime regum est salus:</div><div class="l">curat peremptum nemo quem incolumem timet.</div><div class="speaker">Cr.</div><div class="l">Curam perempti maior excussit timor.</div><div class="speaker">Oed.</div><div class="l">Pium prohibuit ullus officium metus? </div><div class="speaker">Cr.</div><div class="l">Sphinx et nefandi carminis tristes minae.</div><div class="speaker">Oed.</div><div class="l">Nunc expietur numinum imperio scelus.</div><div class="l">Quisquis deorum regna placatus vides:</div><div class="l">tu, tu penes quem iura praecipitis poli</div><span class="pagebreak" id="index.xml-pb-d30e712">[Page p.212]</span><div class="l">tuque, o sereni maximum mundi decus, </div><div class="l">bis sena cursu signa qui vario legis,</div><div class="l">qui tarda celeri saecula evolvis rota,</div><div class="l">sororque fratri semper occurrens tuo,</div><div class="l">noctivaga Phoebe, quique ventorum potens</div><div class="l">aequor per altum caerulos currus agis, </div><div class="l">et qui carentis luce disponis domos,</div><div class="l">adeste: cuius Laius dextra occidit,</div><div class="l">hunc non quieta tecta, non fidi lares,</div><div class="l">non hospitalis exulem tellus ferat;</div><div class="l">thalamis pudendis doleat et prole impia; </div><div class="l">hic et parentem dextera perimat sua, ,</div><div class="l">faciatque (num quid gravius optari potest?)</div><div class="l">quicquid ego fugi— non erit veniae locus:</div><div class="l">per regna iuro quaeque nunc hospes gero</div><div class="l">et quae reliqui perque penetrales deos, </div><div class="l">per te, pater Neptune, qui fluctu brevi</div><div class="l">utrimque nostro geminus alludis solo;</div><div class="l">et ipse nostris vocibus testis veni,</div><div class="l">fatidica vatis ora Cirrhaeae movens:</div><div class="l">ita molle senium ducat et summum diem </div><div class="l">securus alto reddat in solio parens</div><div class="l">solasque Merope noverit Polybi faces,</div><div class="l">ut nulla sontem gratia eripiet mihi.</div><div class="l">Sed quo nefandum facinus admissum loco est,</div><div class="l">memorate: aperto Marte an insidiis iacet? </div><span class="">card 276</span><div class="speaker">Cr.</div><div class="l">Frondifera sanctae nemora Castaliae petens</div><div class="l">calcavit artis obsitum dumis iter,</div><div class="l">trigemina qua se spargit in campos via.</div><div class="l">secat una gratum Phocidos Baccho solum,</div><div class="l">unde altus arva deserit, caelum petens, </div><span class="pagebreak" id="index.xml-pb-d30e781">[Page p.213]</span><div class="l">clementer acto colle Parnasos biceps;</div><div class="l">at una bimaris Sisyphi terras adit;</div><div class="l">Olenia in arva tertius trames cava</div><div class="l">convalle serpens tangit errantes aquas</div><div class="l">gelidumque dirimit amnis i Elei vadum: </div><div class="l">hic pace fretum subita praedonum manus</div><div class="l">aggressa ferro facinus occultum tulit.</div><div class="l">In tempore ipso sorte Phoebea excitus</div><div class="l">Tiresia tremulo tardus accelerat genu</div><div class="l">comesque Manto luce viduatum trahens. </div><div class="stage it">Oedipus Tiresias Manto</div><div class="speaker">Oed.</div><div class="l">Sacrate di vis, proximum Phoebo caput,</div><div class="l">responsa solve; fare, quem poenae petant.</div><div class="speaker">Teir.</div><div class="l">Quod tarda fatu est lingua, quod quaerit moras</div><div class="l">haut te quidem, magnanime, mirari addecet:</div><div class="l">visu carent! magna pars veri latet. </div><div class="l">sed quo vocat me patria, quo Phoebus, sequar:</div><div class="l">fata eruantur; si foret viridis mihi</div><div class="l">calidusque sanguis, pectore exciperem deum.</div><div class="l">appellite aris candidum tergo bovem</div><div class="l">curvoque numquam colla depressam iugo. </div><div class="l">tu lucis inopem, gnata, genitorem regens</div><div class="l">manifesta sacri signa fatidici refer.</div><div class="speaker">Man.</div><div class="l">Opima sanctas victima ante aras stetit.</div><div class="speaker">Tir.</div><div class="l">In vota superos voce sollemni voca</div><div class="l">arasque dono turis Eoi extrue. </div><div class="speaker">Man.</div><div class="l">Iam tura sacris caelitum ingessi focis.</div><div class="speaker">Tir.</div><div class="l">Quid flamma? largas iamne comprendit dapes?</div><div class="speaker">Man.</div><div class="l">Subito refulsit lumine et subito occidit.</div><div class="pagebreak" id="index.xml-pb-d30e863">[Page p.214]</div><div class="speaker">Tir.</div><div class="l">Vtrumne clarus ignis et nitidus stetit</div><div class="l">rectusque purum verticem caelo tulit </div><div class="l">et summam in auras fusus explicuit comam?</div><div class="l">an latera circa serpit incertus viae</div><div class="l">et fluctuante turbidus fumo labat?</div><div class="speaker">Man.</div><div class="l">Non una facies mobilis flammae fuit:</div><div class="l">imbrifera qualis implicat varios sibi </div><div class="l">Iris colores, parte quae magna poli</div><div class="l">curvata picto nuntiat nimbos sinu</div><div class="l">(quis desit illi quive sit dubites color).</div><div class="l">caerulea fulvis mixta oberravit notis,</div><div class="l">sanguinea rursus; ultima in tenebras abit. </div><div class="l">sed ecce pugnax ignis in partes duas</div><div class="l">discedit et se scindit unius sacri</div><div class="l">discors favilla— genitor, horresco intuens:</div><div class="l">libata Bacchi dona permutat cruor</div><div class="l">ambitque densus regium fumus caput </div><div class="l">ipsosque circa spissior vultus sedet</div><div class="l">et nube densa sordidam lucem abdidit.</div><div class="l">quid sit, parens, effare.</div><span class="">card 329</span><div class="speaker">Tir.</div><div class="l">Quid fari queam</div><div class="l">inter tumultus mentis attonitae vagus?</div><div class="l">quidnam loquar? sunt dira, sed in alto mala; </div><div class="l">solet ira certis numinum ostendi notis:</div><div class="l">quid istud est quod esse prolatum volunt</div><div class="l">iterumque nolunt et truces iras tegunt?</div><div class="l">pudet deos nescio quid. huc propere admove</div><div class="l">et sparge salsa colla taurorum mola. </div><div class="l">placidone vultu sacra et admotas manus</div><div class="l">patiuntur?</div><div class="speaker">Man.</div><div class="l">Altum taurus attollens caput</div><div class="l">primos ad ortus positus expavit diem</div><div class="l">trepidusque vultum obliquat et radios fugit.</div><span class="pagebreak" id="index.xml-pb-d30e944">[Page p.215]</span><div class="speaker">Tir.</div><div class="l">Vnone terram vulnere afflicti petunt? </div><div class="speaker">Man.</div><div class="l">Iuvenca ferro semet imposito induit</div><div class="l">et vulnere uno cecidit, at taurus duos</div><div class="l">perpessus ictus huc et huc dubius ruit</div><div class="l">animamque fessus vix reluctantem exprimit.</div><div class="l">TIR. Vtrum citatus vulnere angusto micat </div><div class="l">an lentus altas irrigat plagas cruor?</div><div class="speaker">Man.</div><div class="l">Huius per ipsam qua patet pectus viam</div><div class="l">effusus amnis, huius exiguo graves</div><div class="l">maculantur ictus imbre; sed versus retro</div><div class="l">per ora multus sanguis atque oculos redit. </div><div class="speaker">Tir.</div><div class="l">Infausta magnos sacra terrores cient.</div><div class="l">sed ede certas viscerum nobis notas.</div><div class="speaker">Man.</div><div class="l">Genitor, quid hoc est? non levi motu, ut solent,</div><div class="l">agitata trepidant exta, sed totas manus</div><div class="l">quatiunt novusque prosilit venis cruor. </div><div class="l">cor marcet aegrum penitus ac mersum latet</div><div class="l">liventque venae; magna pars fibris abest</div><div class="l">et felle nigro tabidum spumat iecur,</div><div class="l">ac (semper omen unico imperio grave)</div><div class="l">en capita paribus bina consurgunt toris; </div><div class="l">sed utrumque caesum tenuis abscondit caput</div><div class="l">membrana: latebram rebus occultis negans</div><div class="l">hostile valido robore insurgit latus</div><div class="l">septemque venas tendit; has omnis retro</div><div class="l">prohibens reverti limes oblicus secat. </div><div class="l">mutatus ordo est, sede nil propria iacet,</div><div class="l">sed acta retro cuncta: non animae capax</div><div class="l">in parte dextra pulmo sanguineus iacet,</div><div class="l">non laeva cordi regio, non molli ambitu</div><div class="l">omenta pingues visceri obtendunt sinus: </div><div class="l">natura versa est, nulla lex utero manet,</div><div class="l">scrutemur, unde tantus hic extis rigor.</div><span class="pagebreak" id="index.xml-pb-d30e1028">[Page p.216]</span><div class="l">quod hoc nefas? conceptus innuptae bovis..</div><div class="l">nec more solito positus alieno in loco,</div><div class="l">implet parentem; membra cum gemitu movet, </div><div class="l">rigore tremulo debiles artus micant;</div><div class="l">infecit atras lividus fibras cruor</div><div class="l">temptantque turpes mobilem trunci gradum,</div><div class="l">et inane surgit corpus ac sacros petit</div><div class="l">cornu ministros; viscera effugiunt manum. </div><div class="l">neque ista, quae te pepulit, armenti gravis</div><div class="l">vox est nec usquam territi resonant greges:</div><div class="l">immugit aris ignis et trepidant foci.</div><span class="">card 384</span><div class="speaker">Oed.</div><div class="l">Quid ista sacri signa terrifici ferant</div><div class="l">exprome: voces aure non timida hauriam. </div><div class="l"><span class="strikethrough">solent extrema facere securos mala.</span></div><div class="speaker">Tir.</div><div class="l">His invidebis quibus opem quaeris malis.</div><div class="speaker">Oed.</div><div class="l">Memora quod unum scire caelicolae volunt,</div><div class="l">contaminarit rege quis caeso manus.</div><div class="speaker">Tir.</div><div class="l">Nec alta caeli quae levi pinna secant </div><div class="l">nec fibra vivis rapta pectoribus potest</div><div class="l">ciere nomen; alia temptanda est via:</div><div class="l">ipse evocandus noctis aeternae plagis,</div><div class="l">emissus Erebo ut caedis auctorem indicet.</div><div class="l">reseranda tellus, Ditis inplacabile </div><div class="l">numen precandum, populus infernae Stygia</div><div class="l">huc extrahendus: ede cui mandes sacrum;</div><div class="l">nam te, penes quem summa regnorum, nefas</div><div class="l">invisere umbras.</div><div class="speaker">Oed.</div><div class="l">Te, Creo, hic poscit labor,</div><div class="l">ad quem secundum regna respiciunt mea. </div><div class="speaker">Tir.</div><div class="l">Dum nos profundae claustra laxamus Stygis,</div><div class="l">populare Bacchi laudibus carmen sonet.</div><div class="pagebreak" id="index.xml-pb-d30e1114">[Page p.217]</div><div class="speaker">Chorus</div><div class="l">Effusam redimite comam nutante corymbo,</div><div class="l">mollia Nysaeis armati bracchia thyrsis!</div><div class="l">Lucidum caeli decus, huc ades </div><div class="l">votis quae tibi nobiles</div><div class="l">Thebae, Bacche, tuae</div><div class="l">palmis supplicibus ferunt.</div><div class="l">Huc adverte favens virgineum caput,</div><div class="l">vultu sidereo discute nubila </div><div class="l">et tristes Erebi minas</div><div class="l">avidumque fatum.</div><div class="l">Te decet cingi comam floribus vernis,</div><div class="l">te caput Tyria cohibere mitra</div><div class="l">hederave mollem</div><div class="l">bacifera religare frontem.</div><div class="l">Spargere effusos sine lege crines,</div><div class="l">rursus adducto revocare nodo;</div><div class="l">qualis iratam metuens novercam</div><div class="l">creveras falsos imitatus artus,</div><div class="l">crine flaventi simulata virgo, </div><div class="l">lutea vestem retinente zona:</div><div class="l">inde tam molles placuere cultus</div><div class="l">et sinus laxi fluidumque syrma.</div><div class="l">Vidit aurato residere curru,</div><div class="l">veste cum longa tegeres leones, </div><span class="pagebreak" id="index.xml-pb-d30e1169">[Page p.218]</span><div class="l">omnis Eoae plaga vasta terrae,</div><div class="l">qui bibit Gangen niveumque quisquis</div><div class="l">frangit Araxen.</div><div class="l">Te senior turpi sequitur Silenus asello,</div><div class="l">turgida pampineis redimitus tempora sortis; </div><div class="l">condita lascivi deducunt orgia mystae.</div><div class="l">Te Bassaridum comitata cohors</div><div class="l">nunc Edono pede pulsavit</div><div class="l">sola Pangaeo, nunc Threicio</div><div class="l">vertice Pindi; nunc Cadmeas </div><div class="l">inter matres impia maenas</div><div class="l">comes Ogygio venit laccho,</div><div class="l">nebride sacra praecincta latus </div><div class="l">thyrsumque levem vibrante manu, </div><div class="l">tibi commotae pectora matres </div><div class="l">fudere comam.</div><div class="l">iam post laceros Pentheos artus </div><div class="l">thyades, oestro membra remissae, </div><div class="l">velut ignotum videre nefas. </div><div class="l">Ponti regna tenet nitidi matertera Bacchi </div><div class="l">Nereidumque choris Cadmeia cingitur Ino;</div><div class="l">ius habet in fluctus magni puer advena ponti,</div><div class="l">cognatus Bacchi, numen non vile Palaemon.</div><div class="l">Te Tyrrhena, puer, rapuit manus,</div><div class="l">at tumidum Nereus posuit mare, </div><span class="pagebreak" id="index.xml-pb-d30e1222">[Page p.219]</span><div class="l">caerula cum pratis mutat freta:</div><div class="l">hinc verno platanus folio viret</div><div class="l">et Phoebo laurus carum nemus;</div><div class="l">garrula per ramos avis obstrepit;</div><div class="l">vivaces hederas remus tenet, </div><div class="l">summa ligat vitis carchesia..</div><div class="l">Idaeus prora fremuit leo,</div><div class="l">tigris puppe sedet Gangetica.</div><div class="l">Tum pirata freto pavidus natat,</div><div class="l">et nova demersos facies habet: </div><div class="l">bracchia prima cadunt praedonibus</div><div class="l">inlisumque utero pectus coit,</div><div class="l">parvula dependet lateri manus</div><div class="l">et dorso fluctum curvo subit,</div><div class="l">lunata scindit cauda mare: </div><div class="l">et sequitur curvus fugientia </div><div class="l">carbasa delphin. </div><div class="l">Divite Pactolos vexit te Lydius unda,</div><div class="l">aurea torrenti deducens flumina ripa;</div><div class="l">laxavit victos arcus Geticasque sagittas</div><div class="l">lactea Massagetes qui pocula sanguine miscet; </div><div class="l">regna securigeri Bacchum sensere Lycurgi;</div><div class="l">sensere terrae † Zalacum feroces</div><div class="l">et quos vicinus Boreas ferit</div><div class="l">arva mutantes quasque Maeotis</div><span class="pagebreak" id="index.xml-pb-d30e1276">[Page p.220]</span><div class="l">alluit gentes frigido fluctu </div><div class="l">quasque despectat</div><div class="l">vertice summo </div><div class="l">sidus Arcadium geminumque plaustrum.</div><div class="l">Ille dispersos domuit Gelonos.</div><div class="l">arma detraxit trucibus puellis:</div><div class="l">ore deiecto petiere terram </div><div class="l">Thermodontiacae catervae.</div><div class="l">positisque tandem levibus sagittis</div><div class="l">Maenades factae.</div><div class="l">sacer Cithaeron sanguine undavit</div><div class="l">Ophioniaque caede; </div><div class="l">Proetides silvas petiere, et Argos</div><div class="l">praesente Bacchum coluit noverca.</div><div class="l">Naxos Aegaeo redimita ponto</div><div class="l">tradidit thalamis relictam</div><div class="l">virginem, meliore pensans</div><div class="l">damnum marito: </div><div class="l">pumice ex sicco<span class="gap"> [...]</span></div><div class="l">fluxit Nyctelius latex;</div><div class="l">garruli gramen secuere rivi,</div><div class="l">conbibit dulces humus alta sucos</div><div class="l">niveique lactis candidos fontes </div><div class="l">et mixta odoro Lesbia cum thymo.</div><div class="l">Ducitur magno nova nupta caelo:</div><div class="l">solemne Phoebus carmen</div><span class="pagebreak" id="index.xml-pb-d30e1333">[Page p.221]</span><div class="l">infusis humero capillis</div><div class="l">cantat et geminus Cupido </div><div class="l">concutit taedas.</div><div class="l">telum deposuit Iuppiter igneum</div><div class="l">oditque Baccho veniente fulmen.</div><div class="l">Lucida dum current annosi sidera mundi,</div><div class="l">Oceanus clausum dum fluctibus ambiet orbem </div><div class="l">Lunaque dimissos dum plena recolliget ignes,</div><div class="l">dum matutinos praedicet Lucifer ortus</div><div class="l">altaque caeruleum dum Nerea nesciet Arctos,</div><div class="l">candida formonsi venerabimur ora Lyaei.</div><span class="">card 510</span><div class="speaker">Oedipus Creo</div><div class="l">Etsi ipse vultus flebiles praefert notas,</div><div class="l">exprome cuius capite placemus deos. </div><div class="speaker">Cr.</div><div class="l">Fari iubes tacere quae suadet metus.</div><div class="speaker">Oed.</div><div class="l">Si te luentes non satis Thebae movent,</div><div class="l">at sceptra moveant lapsa cognatae domus.</div><div class="speaker">Cr.</div><div class="l">Nescisse cupies nosse quae nimium expetis.</div><div class="speaker">Oed.</div><div class="l">Iners malorum remedium ignorantia est. </div><div class="l">itane et salutis publicae indicium obrues?</div><div class="speaker">Cr.</div><div class="l">Vbi turpis est medicina, sanari piget.</div><div class="speaker">Oed.</div><div class="l">Audita fare, vel malo domitus gravi</div><div class="l">quid arma possint regis irati scies.</div><div class="speaker">Cr.</div><div class="l">Odere reges dicta quae dici iubent. </div><div class="speaker">Oed.</div><div class="l">Mittens Erebo vile pro cunctis caput,</div><div class="l">arcana sacri voce ni retegis tua.</div><div class="pagebreak" id="index.xml-pb-d30e1414">[Page p.222]</div><div class="speaker">Cr.</div><div class="l">Tacere liceat, ulla libertas minor</div><div class="l">a rege petitur?</div><div class="speaker">Oed.</div><div class="l">Saepe vel lingua magis</div><div class="l">regi atque regno muta libertas obest. </div><div class="speaker">Cr.</div><div class="l">Vbi non licet tacere, quid cuiquam licet?</div><div class="speaker">Oed.</div><div class="l">Imperia solvit qui tacet iussus loqui.</div><div class="speaker">Cr.</div><div class="l">Coacta verba placidus accipias precor.</div><div class="speaker">Oed.</div><div class="l">Vlline poena vocis expressae fuit?</div><div class="speaker">Cr.</div><div class="l">Est procul ab urbe lucus ilicibus niger, </div><div class="l">Dircaea circa vallis inriguae loca.</div><div class="l">cupressus altis exerens silvis caput</div><div class="l">virente semper alligat trunco nemus,</div><div class="l">curvosque tendit quercus et putres situ</div><div class="l">annosa ramos: huius abrupit latus </div><div class="l">edax vetustas; illa, iam fessa cadens</div><div class="l">radice, fulta pendet aliena trabe,</div><div class="l">amara bacas laurus et tiliae leves</div><div class="l">et Paphia myrtus et per immensum mare</div><div class="l">motura remos alnus et Phoebo obvia </div><div class="l">enode Zephyris pinus opponens latus:</div><div class="l">medio stat ingens arbor atque umbra gravi</div><div class="l">silvas minores urguet et magno ambitu</div><div class="l">diffusa ramos una defendit nemus,</div><div class="l">tristis sub illa, lucis et Phoebi inscius, </div><div class="l">restagnat umor frigore aeterno rigens;</div><div class="l">limosa pigrum circumit fontem palus.</div><div class="l">Huc ut sacerdos intulit senior gradum,</div><div class="l">haut est moratus: praestitit noctem locus,</div><div class="l">tum effossa tellus, et super rapti rogis </div><div class="l">iaciuntur ignes, ipse funesto integit</div><span class="pagebreak" id="index.xml-pb-d30e1498">[Page p.223]</span><div class="l">vates amictu corpus et frondem quatit,</div><div class="l">lugubris imos palla perfundit pedes,</div><div class="l">squalente cultu maestus ingreditur senex,</div><div class="l">mortifera canam taxus adstringit comam. </div><div class="l">nigro bidentes vellere atque atrae boves</div><div class="l">intro trahuntur, flamma praedatur dapes,</div><div class="l">vivumque trepidat igne ferali pecus,</div><div class="l">vocat inde manes teque qui manes regis</div><div class="l">" et obsidentem claustra Lethaei lacus, </div><div class="l">carmenque magicum volvit et rabido minax</div><div class="l">decantat ore quicquid aut placat leves</div><div class="l">aut cogit umbras; sanguinem libat focis</div><div class="l">solidasque pecudes urit et multo specum</div><div class="l">saturat cruore; libat et niveum insuper </div><div class="l">lactis liquorem, fundit et Bacchum manu</div><div class="l">laeva canitque rursus ac terram intuens</div><div class="l">graviore manes voce et attonita citat.</div><div class="l">latravit Hecates turba; ter valles cavae</div><div class="l">sonuere maestum, tota succusso solo </div><div class="l">pulsata tellus. 'audior' vates ait,</div><div class="l">'rata verba fudi: rumpitur caecum chaos</div><div class="l">iterque populis Ditis ad superos datur'</div><div class="l">subsedit omnis silva et erexit comas,</div><div class="l">duxere rimas robora et totum nemus </div><div class="l">concussit horror, terra se retro dedit</div><div class="l">gemuitque penitus: sive temptari abditum</div><div class="l">Acheron profundum mente non aequa tulit,</div><div class="l">sive ipsa tellus, ut daret functis viam,</div><div class="l">compage rupta sonuit; aut ira furens </div><div class="l">triceps catenas Cerberus movit graves.</div><span class="pagebreak" id="index.xml-pb-d30e1561">[Page p.224]</span><div class="l">subito dehiscit terra et immenso sinu</div><div class="l">laxata patuit— ipse torpentes lacus</div><div class="l">vidi inter umbras, ipse pallentes deos</div><div class="l">noctemque veram; gelidus in venis stetit </div><div class="l">haesitque sanguis, saeva prosiluit cohors</div><div class="l">et stetit in armis omne vipereum genus,</div><div class="l">fratrum catervae dente Dircaeo satae. </div><div class="l">tum torva Erinys sonuit et caecus Furor </div><div class="l">Horrorque et una quicquid aeternae creant</div><div class="l">celantque tenebrae: Luctus avellens comam</div><div class="l">aegreque lassum sustinens Morbus caput,</div><div class="l">gravis Senectus sibimet et pendens Metus </div><div class="l">avidumque populi Pestis Ogygii malum. </div><div class="l">nos liquit animus, ipse quae ritus senis </div><div class="l">artesque norat stupuit, intrepidus parens</div><div class="l">audaxque damno convocat Ditis feri</div><div class="l">exangue vulgus, ilico ut nebulae leves</div><div class="l">volitant et auras libero caelo trahunt.</div><div class="l">non tot caducas educat frondes Eryx </div><div class="l">nec vere flores Hybla tot medio creat,</div><div class="l">cum examen arto nectitur densum globo,</div><div class="l">fluctusque non tot frangit Ionium mare,</div><div class="l">nec tanta gelidi Strymonis fugiens minas</div><div class="l">permutat hiemes ales et caelum secans </div><div class="l">tepente Nilo pensat Arctoas nives</div><div class="l">quot ille populos vatis eduxit sonus.</div><div class="l">avide latebras nemoris umbrosi petunt</div><div class="l">animae trementes.; primus emergit solo,</div><div class="l">dextra ferocem cornibus taurum premens, </div><div class="l">Zethus, manuque sustinens laeva chelyn</div><div class="l">qui saxa dulci traxit Amphion sono;</div><span class="pagebreak" id="index.xml-pb-d30e1627">[Page p.225]</span><div class="l">interque natos Tantalis tandem suos</div><div class="l">tuto superba fert caput fastu grave</div><div class="l">et numerat umbras, peior hac genetrix adest </div><div class="l">furibunda Agaue, tota quam sequitur manus</div><div class="l">partita regem: sequitur et Bacchas lacer</div><div class="l">Pentheus tenetque saevus etiam nunc minas,</div><div class="l">tandem, vocatus saepe pudibundum extulit</div><div class="l">caput atque ab omni dissidet turba procul</div><div class="l">celatque semet (instat et Stygias preces</div><div class="l">geminat sacerdos, donec in apertum efferat</div><div class="l">vultus opertos) Laius— fari horreo:</div><div class="l">stetit per artus sanguine effuso horridus,</div><div class="l">paedore foedo squalidam obtectus comam, </div><div class="l">et ore rabido fatur: 'O Cadmi effera,</div><div class="l">cruore semper laeta cognato domus,</div><div class="l">vibrate thyrsos, enthea gnatos manu</div><div class="l">lacerate potius— maximum Thebis scelus</div><div class="l">maternus amor est. patria, non ira deum </div><div class="l">sed scelere raperis: non gravi flatu tibi</div><div class="l">luctificus Auster nec parum pluvio aethere</div><div class="l">satiata tellus halitu sicco nocet,</div><div class="l">sed rex cruentus, pretia qui saevae necis</div><div class="l">sceptra et nefandos occupat thalamos patris </div><div class="l">egitque in ortus semet et matri impios </div><div class="l">fetus regessit, quique, vix mos est feris,</div><div class="l">fratres sibi ipse genuit— implicitum malum </div><div class="l">magisque monstrum Sphinge perplexum sua.</div><div class="l">invisa proles: sed tamen peior parens </div><div class="l">quam gnatus, utero rursus infausto gravis. </div><div class="l">te, te cruenta sceptra qui dextra geris, </div><div class="l">te pater inultus urbe cum tota petam</div><span class="pagebreak" id="index.xml-pb-d30e1693">[Page p.226]</span><div class="l">et mecum Erinyn pronubam thalami traham,</div><div class="l">traham sonantis verbera, incestam domum </div><div class="l">vertam et penates impio Marte obteram.</div><div class="l">proinde pulsum finibus regem ocius</div><div class="l">agite exulem quocumque funesto gradu;</div><div class="l">solum relinquat: vere florifero virens</div><div class="l">reparabit herbas, spiritus puros dabit </div><div class="l">vitalis aura, veniet et silvis decor;</div><div class="l">Letum Luesque, Mors Labor Tabes Dolor,</div><div class="l">comitatus illo dignus, excedent simul;</div><div class="l">et ipse rapidis gressibus sedes volet</div><div class="l">effugere nostras, sed graves pedibus moras </div><div class="l">addam et tenebo: reptet incertus viae,</div><div class="l">baculo senili triste praetemptans iter:</div><div class="l">eripite terras, auferam caelum pater.'</div><span class="">card 659</span><div class="speaker">Oed.</div><div class="l">Et ossa et artus gelidus invasit tremor;</div><div class="l">quicquid timebam facere fecisse arguor— </div><div class="l">tori iugalis abnuit Merope nefas,</div><div class="l">sociata Polybo; sospes absolvit manus</div><div class="l">Polybus meas: uterque defendit parens</div><div class="l">caedem stuprumque. quis locus culpae est super?</div><div class="l">multo ante Thebae Laium amissum gemunt, </div><div class="l">Bocota gressu quam meo tetigi loca.</div><div class="l">falsusne senior an deus Thebis gravis?—</div><div class="l">iam iam tenemus callidi socios doli:</div><div class="l">mentitur ista praeferens fraudi deos</div><div class="l">vates, tibique sceptra despondet mea. </div><div class="speaker">Cr.</div><div class="l">Egone ut sororem regia expelli velim?</div><div class="l">si me fides sacrata cognati laris</div><div class="l">non contineret in meo certum statu:</div><span class="pagebreak" id="index.xml-pb-d30e1764">[Page p.227]</span><div class="l">tamen ipsa me fortuna terreret nimis</div><div class="l">sollicita semper, liceat hoc tuto tibi </div><div class="l">exuere pondus nec recedentem opprimat:</div><div class="l">iam te minore tutior pones loco.</div><div class="speaker">Oed.</div><div class="l">Hortaris etiam, sponte deponam ut mea</div><div class="l">tam gravia regna?</div><div class="speaker">Cr.</div><div class="l">Suadeam hoc illis ego,</div><div class="l">in utrumque quis., est liber etiamnum status: </div><div class="l">tibi iam necesse est ferre fortunam tuam.</div><div class="speaker">Oed.</div><div class="l">Certissima est regnare cupienti via</div><div class="l">laudare modica et otium ac somnum loqui;</div><div class="l">ab inquieto saepe simulatur quies.</div><div class="speaker">Cr.</div><div class="l">Parumne me tam longa defendit fides? </div><div class="speaker">Oed.</div><div class="l">Aditum nocendi perfido praestat fides.</div><div class="speaker">Cr.</div><div class="l">Solutus onere regio regni bonis</div><div class="l">fruor domusque civium coetu viget,</div><div class="l">nec ulla vicibus surgit alternis dies</div><div class="l">qua non propinqui munera ad nostros lares </div><div class="l">sceptri redundent; cultus, opulentae dapes,</div><div class="l">donata multis gratia nostra salus:</div><div class="l">quid tam beatae desse fortunae rear?</div><div class="speaker">Oed.</div><div class="l">Quod dest: secunda non habent umquam modum.</div><div class="speaker">Cr.</div><div class="l">Incognita igitur ut nocens causa cadam? </div><div class="speaker">Oed.</div><div class="l">Num ratio vobis reddita est vitae meae?</div><div class="l">num audita causa est nostra Tiresiae? tamen</div><div class="l">sontes videmur, facitis exemplum: sequor.</div><div class="speaker">Cr.</div><div class="l">Quid si innocens sum?</div><div class="speaker">Oed.</div><div class="l">Dubia pro certis solent</div><div class="l">timere reges.</div><div class="speaker">Cr.</div><div class="l">Qui pavet vanos metus, </div><div class="l">veros moretur.</div><div class="speaker">Oed.</div><div class="l">Quisquis in culpa fuit,</div><span class="pagebreak" id="index.xml-pb-d30e1870">[Page p.228]</span><div class="l">dimissus odit: omne quod dubium est cadat.</div><div class="speaker">Cr.</div><div class="l">Sic odia fiunt.</div><div class="speaker">Oed.</div><div class="l">Odia qui nimium timet</div><div class="l">regnare nescit: regna custodit metus.</div><div class="speaker">Cr.</div><div class="l">Qui sceptra duro saevus imperio regit, </div><div class="l">timet timentes: metus in auctorem redit.</div><div class="speaker">Oed.</div><div class="l">Servate sontem saxeo. inclusum specu,</div><div class="l">ipse ad penates regios referam gradum.</div><span class="">card 709</span><div class="speaker">Chorus</div><div class="l">Non tu tantis causa periclis,</div><div class="l">non hinc Labdacidos petunt </div><div class="l">fata, sed veteres deum</div><div class="l">irae secuntur: Castalium nemus</div><div class="l">umbram Sidonio praebuit hospiti</div><div class="l">lavitque Dirce Tyrios colonos,</div><div class="l">ut primum magni natus Agenoris </div><div class="l">fessus per urbem furta sequi Iovis,</div><div class="l">sub nostra pavidus constitit arbore</div><div class="l">praedonem venerans suum</div><div class="l">monituque Phoebi</div><div class="l">iussus erranti comes ire vaccae, </div><div class="l">quam non flexerat</div><div class="l">vomer aut tardi iuga curva plaustri,</div><div class="l">deseruit fugas nomenque genti</div><div class="l">inauspicata de bove tradidit.</div><div class="l">Tempore ex illo nova monstra semper <br />protulit tellus:</div><div class="l">aut anguis imis vallibus editus</div><div class="l">annosa supra robora sibilat</div><span class="pagebreak" id="index.xml-pb-d30e1944">[Page p.229]</span><div class="l">superatque pinus:</div><div class="l">supra Chaonias celsior arbores </div><div class="l">erexit caeruleum caput,</div><div class="l">cum maiore sui parte recumberet; </div><div class="l">aut feta tellus impio partu</div><div class="l">effudit arma: sonuit reflexo</div><div class="l">classicum cornu lituusque adunco</div><div class="l">stridulos cantus elisit aere,</div><div class="l">*<span class="gap"> [...]</span></div><div class="l">ante non linguas agiles et ora </div><div class="l">vocis ignotae clamore primum</div><div class="l">hostico experti:</div><div class="l">Agmina campos cognata tenent,</div><div class="l">dignaque iacto semine proles,</div><div class="l">uno aetatem permensa die, </div><div class="l">post Luciferi nata meatus</div><div class="l">ante Hesperios occidit ortus,</div><div class="l">horret tantis advena monstris</div><div class="l">populique timet bella recentis,</div><div class="l">donec cecidit saeva iuventus </div><div class="l">genetrixque suo reddi gremio</div><div class="l">modo productos vidit alumnos.</div><div class="l">hac transierit civile nefas!</div><div class="l">illa Herculeae norint Thebae</div><div class="l">proelia fratrum. </div><div class="l">Quid Cadmei fata nepotis,</div><div class="l">cum vivacis cornua cervi</div><div class="l">frontem ramis texere novis</div><div class="l">dominumque canes egere suum?</div><span class="pagebreak" id="index.xml-pb-d30e2008">[Page p.230]</span><div class="l">praeceps silvas montesque fugit </div><div class="l">citus Actaeon agilique magis</div><div class="l">pede per saltus ac saxa vagus</div><div class="l">metuit motas zephyris plumas</div><div class="l">et quae posuit retia vitat:</div><div class="l">donec placidi fontis in unda </div><div class="l">cornua vidit vultusque feros;</div><div class="l">ibi virgineos foverat artus</div><div class="l">nimium saevi diva pudoris.</div><div class="speaker">Oedipus Iocasta</div><div class="l">C aras revolvit animus et repetit metus,</div><div class="l">obisse nostro Laium scelere autumant </div><div class="l">superi inferique, sed animus contra innocens</div><div class="l">sibique melius quam deis notus negat,</div><div class="l">redit memoria tenue per vestigium,</div><div class="l">cecidisse nostri stipitis pulsu obvium</div><div class="l">datumque Diti cum prior iuvenem senex, </div><div class="l">curru superbus, pelleret, Thebis procul</div><div class="l">Phocasaea trifidas regio qua scindit vias.</div><div class="l">unanima coniunx, explica errores precor:</div><div class="l">quae spatia moriens Laius vitae tulit?</div><div class="l">primone in aevo viridis an fracto occidit? </div><span class="">card 776</span><div class="speaker">Ioc.</div><div class="l">Inter senem iuvenemque, sed propior seni.</div><div class="speaker">Oed.</div><div class="l">Frequensne turba regium cinxit latus?</div><div class="speaker">Ioc.</div><div class="l">Plures fefellit error ancipitis viae,</div><div class="l">paucos fidelis curribus iunxit labor.</div><div class="speaker">Oed.</div><div class="l">Aliquisne cecidit regio fato comes? </div><div class="l">ioc. Vnum fides virtusque consortem addidit.</div><div class="speaker">Oed.</div><div class="l">Teneo nocentem, convenit numerus, locus:</div><div class="l">sed tempus adde.</div><div class="speaker">Ioc.</div><div class="l">Decima iam metitur seges.</div><div class="pagebreak" id="index.xml-pb-d30e2094">[Page p.231]</div><div class="speaker">Senex Corinthius Iocasta</div><div class="l">Corinthius te populus in regnum vocat</div><div class="l">patrium: quietem Polybus aeternam obtinet. </div><div class="speaker">Oed.</div><div class="l">Vt undique in me saeva Fortuna irruit!</div><div class="l">edissere agedum, quo cadat fato parens.</div><div class="speaker">Sen.</div><div class="l">Animam senilem mollis exsolvit sopor.</div><div class="speaker">Oed.</div><div class="l">Genitor sine ulla caede defunctus iacet,</div><div class="l">testor, licet iam tollere ad caelum pie </div><div class="l">puras nec ulla scelera metuentes manus,</div><div class="l">sed pars magis metuenda fatorum manet.</div><div class="speaker">Sen.</div><div class="l">Omnem paterna regna discutient metum.</div><div class="speaker">Oed.</div><div class="l">Repetam paterna regna; sed matrem horreo.</div><div class="speaker">Sen.</div><div class="l">Metuis parentem, quae tuum reditum expetens </div><div class="l">sollicita pendet?</div><div class="speaker">Oed.</div><div class="l">Ipsa me pietas fugat.</div><div class="speaker">Sen.</div><div class="l">Viduam relinques?</div><div class="speaker">Oed.</div><div class="l">Tangis en ipsos metus.—</div><div class="speaker">Sen.</div><div class="l">Effare morsus quis premat mentem timor;</div><div class="l">praestare tacitam regibus soleo fidem.</div><div class="speaker">Oed.</div><div class="l">Conubia matris Delphico admonitu tremo. </div><div class="speaker">Sen.</div><div class="l">Timere vana desine et turpes metus</div><div class="l">depone: Merope vera non fuerat parens.</div><div class="speaker">Oed.</div><div class="l">Quod subditi vi praemium gnati petit?</div><div class="speaker">Sen.</div><div class="l">Regum superbam liberi astringunt fidem.</div><div class="speaker">Oed.</div><div class="l">Secreta thalami fare quo excipias modo. </div><div class="speaker">Sen.</div><div class="l">Hae te parenti parvulum tradunt manus.</div><div class="speaker">Oed.</div><div class="l">Tu me parenti tradis; at quis me tibi?</div><div class="speaker">Sen.</div><div class="l">Pastor nivoso sub Cithaeronis iugo.</div><div class="speaker">Oed.</div><div class="l">In illa temet nemora quis casus tulit?</div><div class="speaker">Sen.</div><div class="l">Illo sequebar monte cornigeros greges. </div><div class="speaker">Oed.</div><div class="l">Nunc adice certas corporis nostri notas.</div><div class="pagebreak" id="index.xml-pb-d30e2223">[Page p.232]</div><div class="speaker">Sen.</div><div class="l">Forata ferro gesseras vestigia,</div><div class="l">tumore nactus nomen ac vitio pedum.</div><div class="speaker">Oed.</div><div class="l">Quis fuerit ille qui meum dono dedit</div><div class="l">corpus requiro.</div><div class="speaker">Sen.</div><div class="l">Regios pavit greges; </div><div class="l">minor sub illo turba pastorum fuit.</div><div class="speaker">Oed.</div><div class="l">Eloquere nomen.</div><div class="speaker">Sen.</div><div class="l">Prima languescit senum</div><div class="l">memoria longo lassa sublabens situ.</div><div class="speaker">Oed.</div><div class="l">Potesne facie noscere ac vultu virum?</div><div class="speaker">Sen.</div><div class="l">Fortasse noscam: saepe iam spatio Obrutam </div><div class="l">levis exoletam memoriam revocat nota.</div><div class="speaker">Oed.</div><div class="l">Ad sacra et aras omne compulsum pecus</div><div class="l">duces sequantur; ite, propere accersite,</div><div class="l">famuli, penes quos summa consistit gregum.</div><div class="speaker">Sen.</div><div class="l">Sive ista ratio sive fortuna occulit, </div><div class="l">latere semper patere quod latuit diu:</div><div class="l">saepe eruentis veritas patuit malo.</div><div class="speaker">Oed.</div><div class="l">Malum timeri maius bis aliquod potest?</div><div class="speaker">Sen.</div><div class="l">Magnum esse magna mole quod petitur scias,</div><div class="l">concurrit illinc publica, hinc regis salus: </div><div class="l">utrimque paria; contine medias manus,</div><div class="l">nihil lacessas, ipsa se fata explicent.</div><div class="speaker">Oed.</div><div class="l">Non expedit concutere felicem statum:</div><div class="l">tuto movetur quicquid extremo in loco est.</div><div class="speaker">Sen.</div><div class="l">Nobilius aliquid genere regali appetis? </div><div class="l">ne te parentis pigeat inventi vide.</div><span class="">card 837</span><div class="speaker">Oed.</div><div class="l">Vel paenitendi sanguinis quaeram fidem,</div><div class="l">si nosse certum est. ecce grandaevus senex,</div><div class="l">arbitria sub quo regii fuerant gregis,</div><div class="l">Phorbas. refersne nomen aut vultum senis? </div><div class="speaker">Sen.</div><div class="l">Adlidet animo forma; nec notus satis,</div><div class="l">nec rursus iste vultus ignotus mihi.</div><div class="pagebreak" id="index.xml-pb-d30e2338">[Page p.233]</div><div class="speaker">Oed.</div><div class="l">Regnum optinente Laio famulus greges</div><div class="l">agitasti opimos sub Cithaeronis plaga?</div><div class="speaker">Phorbas Oedipus</div><div class="l">Laetus Cithaeron pabulo semper novo </div><div class="l">aestiva nostro prata summittit gregi.</div><div class="l">SEN, Noscisne memet?</div><div class="speaker">Phor.</div><div class="l">Dubitat anceps memoria.</div><div class="speaker">Oed.</div><div class="l">Huic aliquis a te traditur quondam puer?</div><div class="l">effare. dubitas? cur genas mutat color?</div><div class="l">quid verba quaeris? veritas odit moras. </div><div class="speaker">Phor.</div><div class="l">Obducta longo temporum tractu moves.</div><div class="speaker">Oed.</div><div class="l">Fatere, ne te .cogat ad verum dolor.</div><div class="speaker">Phor.</div><div class="l">Inutile isti munus infantis dedi:</div><div class="l">non potuit ille luce, non caelo frui.</div><div class="speaker">Sen.</div><div class="l">Procul sit omen. vivit et vivat precor. </div><div class="speaker">Oed.</div><div class="l">Superesse quare traditum infantem negas?</div><div class="speaker">Phor.</div><div class="l">Ferrum per ambos tenue transactum pedes</div><div class="l">ligabat artus, vulneri innatus tumor</div><div class="l">puerile foeda corpus urebat lue.</div><div class="speaker">Oed.</div><div class="l">Quid quaeris ultra? fata iam accedunt prope. </div><div class="l">quis fuerit infans edoce.</div><div class="speaker">Phor.</div><div class="l">Prohibet fides.</div><div class="speaker">Oed.</div><div class="l">Huc aliquis ignem! flamma iam excutiet fidem.</div><div class="speaker">Phor.</div><div class="l">Per tam cruentas vera quaerentur vias?</div><div class="l">ignosce quaeso.</div><div class="speaker">Oed.</div><div class="l">Si ferus videor tibi</div><div class="l">et impotens, parata vindicta in manu est: </div><div class="l">dic vera: quisnam? quove generatus patre?</div><div class="l">qua matre genitus?</div><div class="speaker">Phor.</div><div class="l">coniuge est genitus tua.</div><div class="pagebreak" id="index.xml-pb-d30e2446">[Page p.234]</div><div class="speaker">Oed.</div><div class="l">Dehisce, tellus, tuque tenebrarum potens,</div><div class="l">m Tartara ima, rector umbrarum, rape</div><div class="l">retro reversus generis ac stirpis vices. </div><div class="l">congerite, cives, saxa in infandum caput,</div><div class="l">mactate telis: me petat ferro parens,</div><div class="l">me gnatus, in me coniuges arment manus</div><div class="l">fratresque, et aeger populus ereptos rogis</div><div class="l">iaculetur ignes, saeculi crimen vagor, </div><div class="l">odium deorum, iuris exitium sacri,</div><div class="l">qua luce primum spiritus hausi rudes</div><div class="l">iam morte dignus, redde nunc animos † acres,</div><div class="l">nunc aliquid aude sceleribus dignum tuis.</div><div class="l">i, perge, propero regiam gressu pete: </div><div class="l">gratare matri liberis auctam domum.</div><div class="speaker">Chorus</div><div class="l">Fata si liceat mihi</div><div class="l">fingere arbitrio meo,</div><div class="l">temperem zephyro levi</div><div class="l">vela, ne pressae gravi </div><div class="l">spiritu antennae tremant:</div><div class="l">lenis et modice fluens</div><div class="l">aura nec vergens latus</div><div class="l">ducat intrepidam ratem;</div><div class="l">tuta me media vehat </div><div class="l">vita decurrens via.</div><div class="l">Gnosium regem timens</div><div class="l">astra dum demens petit</div><span class="pagebreak" id="index.xml-pb-d30e2507">[Page p.235]</span><div class="l">artibus fisus novis,</div><div class="l">certat et veras aves </div><div class="l">vincere ac falsis nimis</div><div class="l">imperat pinnis puer,</div><div class="l">nomen eripuit freto;</div><div class="l">callidus medium senex</div><div class="l">Daedalus librans iter </div><div class="l">nube sub media stetit,</div><div class="l">alitem expectans suum</div><div class="l">(qualis accipitris minas</div><div class="l">fugit et sparsos metu</div><div class="l">conligit fetus avis), </div><div class="l">donec in ponto manus</div><div class="l">movit implicitas puer</div><div class="l">compede audacis viae.</div><div class="l">quicquid excessit modum</div><div class="l">pendet instabili loco. </div><div class="l">Sed quid hoc? postes sonant;</div><div class="l">maestus en famulus manu</div><div class="l">regius quassat caput,</div><div class="l">ede quid portes novi.</div><span class="">card 914</span><div class="speaker">Nuntius</div><div class="l">Praedicta postquam fata et infandum genus </div><div class="l">deprendit ac se scelere convictum Oedipus</div><div class="l">damnavit ipse, regiam infestus petens</div><div class="l">invisa propero tecta penetravit gradu</div><div class="l">qualis per arva Libycus insanit leo,</div><div class="l">fulvam minaci fronte concutiens iubam; </div><div class="l">vultus furore torvus atque oculi truces,</div><div class="l">gemitus et altum murmur, et gelidus fluit</div><span class="pagebreak" id="index.xml-pb-d30e2573">[Page p.236]</span><div class="l">sudor per artus, spumat et volvit minas</div><div class="l">ac mersus alte magnus exundat dolor.</div><div class="l">secum ipse saevus grande nescio quid parat </div><div class="l">suisque fatis simile, 'quid poenas moror?'</div><div class="l">ait 'hoc scelestum pectus aut ferro petat,</div><div class="l">aut fervido aliquis igne vel saxo domet.</div><div class="l">quae tigris aut quae saeva visceribus meis</div><div class="l">incurret ales? ipse tu scelerum capax, </div><div class="l">sacer Cithaeron, vel feras in me tuas</div><div class="l">emitte silvis, mitte vel rabidos canes—</div><div class="l">nunc redde Agauen. anime, quid mortem times?</div><div class="l">mors innocentem sola Fortunae eripit.'</div><div class="l">haec fatus aptat impiam capulo manum </div><div class="l">ensemque ducit, 'itane? tam magnis breves</div><div class="l">poenas sceleribus solvis atque uno omnia</div><div class="l">pensabis ictu? moreris: hoc patri sat est;</div><div class="l">quid deinde matri, quid male in lucem editis</div><div class="l">gnatis, quid ipsi, quae tuum magna luit </div><div class="l">scelus ruina, flebili patriae dabis?</div><div class="l">solvendo non es: illa quae leges ratas</div><div class="l">Natura in uno vertit Oedipoda, novos</div><div class="l">commenta partus, supplices eadem meis</div><div class="l">novetur. iterum vivere atque iterum mori </div><div class="l">liceat, renasci semper ut totiens nova</div><div class="l">supplicia pendas— utere ingenio, miser:</div><div class="l">quod saepe fieri non potest fiat diu;</div><div class="l">mors eligatur longa, quaeratur via</div><div class="l">qua nec sepultis mixtus et vivis tamen </div><div class="l">exemptus erres: morere, sed citra patrem.</div><div class="l">cunctaris, anime?' subitus en vultus gravat</div><div class="l">profusus imber ac rigat fletu genas.</div><div class="l">'et flere satis est? hactenus fundent levem</div><div class="l">oculi liquorem? sedibus pulsi suis </div><span class="pagebreak" id="index.xml-pb-d30e2643">[Page p.237]</span><div class="l">lacrimas sequantur: di maritales. satin?</div><div class="l">fodiantur oculi!' dixit atque ira furit:</div><div class="l">ardent minaces igne truculento genae</div><div class="l">oculique vix se sedibus retinent suis;</div><div class="l">violentus audax vultus, iratus ferox, </div><div class="l">tantum furentis; gemuit et dirum fremens</div><div class="l">manus in ora torsit, at contra truces</div><div class="l">oculi steterunt et suam intenti manum</div><div class="l">ultro insecuntur, vulneri occurrunt suo.</div><div class="l">scrutatur avidus manibus uncis lumina, </div><div class="l">radice ab ima funditus vulsos simul</div><div class="l">evolvit orbes; haeret in vacuo manus</div><div class="l">et fixa penitus unguibus lacerat cavos</div><div class="l">alte recessus luminum et inanes sinus,</div><div class="l">saevitque frustra plusque quam satis est furit. </div><div class="l">Factum est periclum lucis; attollit caput</div><div class="l">cavisque lustrans orbibus caeli plagas</div><div class="l">noctem experitur. quicquid effossis male</div><div class="l">dependet oculis rumpit, et victor deos</div><div class="l">conclamat omnis: 'parcite, en, patriae precor: </div><div class="l">iam iusta feci, debitas poenas tuli;</div><div class="l">inventa thalamis digna nox tandem meis.</div><div class="l">rigat ora foedus imber et lacerum caput</div><div class="l">largum revulsis sanguinem venis vomit.</div><span class="">card 980</span><div class="speaker">Chorus</div><div class="l">Fatis agimur: cedite fatis; </div><div class="l">non sollicitae possunt curae</div><div class="l">mutare rati stamina fusi.</div><div class="l">quicquid patimur mortale genus,</div><span class="pagebreak" id="index.xml-pb-d30e2707">[Page p.238]</span><div class="l">quicquid facimus venit ex alto,</div><div class="l">servatque suae decreta colus. </div><div class="l">Lachesis nulla revoluta manu.</div><div class="l">omnia secto tramite vadunt</div><div class="l">primusque dies dedit extremum:</div><div class="l">non illa deo vertisse licet</div><div class="l">quae nexa suis currunt causis. </div><div class="l">it cuique ratus prece non ulla</div><div class="l">mobilis ordo: multis ipsum</div><div class="l">metuisse nocet, multi ad fatum</div><div class="l">venere suum dum fata timent.</div><div class="l">Sonuere fores atque ipse suum. </div><div class="l">duce non ullo molitur iter</div><div class="l">luminis orbus.</div><div class="speaker">Oedipus Chorus Iocasta</div><div class="l">Bene habet, peractum est: iusta persolvi patri,</div><div class="l">iuvant tenebrae, quis deus tandem mihi</div><div class="l">placatus atra nube perfundit caput? </div><div class="l">quis scelera donat? conscium evasi diem.</div><div class="l">nil, parricida, dexterae debes tuae:</div><div class="l">lux te refugit, vultus Oedipodam hic decet.</div><div class="speaker">Chor.</div><div class="l">En ecce, rapido saeva prosiluit gradu</div><div class="l">Iocasta vaecors, qualis attonita et furens </div><div class="l">Cadmea mater abstulit gnato caput</div><div class="l">sensitque raptum, dubitat afflictum alioqui,</div><div class="l">cupit pavetque. iam malis cessit pudor,</div><div class="l">set haeret ore prima vox. ioc. Quid te vocem?</div><div class="l">gnatumue? dubitas? gnatus es: gnatum pudet? </div><span class="pagebreak" id="index.xml-pb-d30e2769">[Page p.239]</span><div class="l">invite loquere gnate— quo avertis caput</div><div class="l">vacuosque vultus?</div><div class="speaker">Oed.</div><div class="l">Quis frui tenebris vetat?</div><div class="l">quis reddit oculos? matris, en matris sonus!</div><div class="l">perdidimus operam, congredi fas amplius</div><div class="l">haut est. nefandos dividat vastum mare </div><div class="l">dirimatque tellus abdita et quisquis sub hoc</div><div class="l">in alia versus sidera ac solem avium</div><div class="l">dependet orbis alterum ex nobis ferat.</div><div class="speaker">Ioc.</div><div class="l">Fati ista culpa est: nemo fit fato nocens.</div><div class="speaker">Oed.</div><div class="l">Iam parce verbis, mater, et parce auribus: </div><div class="l">per has reliquias corporis trunci peto,</div><div class="l">per inauspicatum sanguinis pignus mei,</div><div class="l">per omne nostri nominis fas ac nefas.</div><div class="speaker">Ioc.</div><div class="l">Quid, anime, torpes? socia cur scelerum dare</div><div class="l">poenas recusas? omne confusum' perit, </div><div class="l">, incesta, per te iuris humani decus:</div><div class="l">morere et nefastum spiritum ferro exige.</div><div class="l">non si ipse mundum concitans divum sator</div><div class="l">corusca saeva tela iaculetur manu,</div><div class="l">umquam rependam sceleribus poenas pares </div><div class="l">mater nefanda, mors placet: mortis via</div><div class="l">quaeratur, age dum, commoda matri manum,</div><div class="l">si parricida es. restat hoc operae ultimum:</div><div class="l">rapiatur ensis; hoc iacet ferro meus</div><div class="l">coniunx— quid illum nomine haud vero vocas? </div><div class="l">socer est. utrumne pectori infigam meo</div><div class="l">telum an patenti conditum iugulo inprimam?</div><div class="l">eligere nescis vulnus: hunc, dextra, hunc pete</div><div class="l">.uterum capacem, qui virum et gnatos tulit.</div><div class="speaker">Chor.</div><div class="l">Iacet perempta. vulneri immoritur manus </div><span class="pagebreak" id="index.xml-pb-d30e2848">[Page p.240]</span><div class="l">ferrumque secum nimius eiecit cruor.</div><div class="speaker">Oed.</div><div class="l">Fatidice te, te praesidem et veri deum</div><div class="l">compello: solum debui fatis patrem;</div><div class="l">bis parricida plusque quam timui nocens</div><div class="l">matrem peremi: scelere confecta est meo. </div><div class="l">0 Phoebe mendax, fata superavi impia.</div><div class="l">Pavitante gressu sequere pallentes vias;</div><div class="l">suspensa plantis efferens vestigia</div><div class="l">caecam tremente dextera noctem rege.</div><div class="l">ingredere praeceps, lubricos ponens gradus, </div><div class="l">1 profuge vade— siste, ne in matrem incidas,</div><div class="l">quicumque fessi corpore et morbo graves</div><div class="l">semanima trahitis pectora, en fugio exeo:</div><div class="l">relevate colla, mitior caeli status</div><div class="l">posterga sequitur: quisquis exilem iacens , </div><div class="l">animam retentat, vividos haustus levis</div><div class="l">concipiat. ite, ferte depositis opem:</div><div class="l">mortifera mecum vitia terrarum extraho.</div><div class="l">violenta Fata et horridus Morbi tremor,</div><div class="l">Maciesque et atra Pestis et rabidus Dolor, </div><div class="l">mecum ite, mecum, ducibus his uti libet.</div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Seneca.
	    Date: 2009-01-01<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:27:43Z.
	       SAXON HE 9.8.0.5.
		 --></address></div></body></html>