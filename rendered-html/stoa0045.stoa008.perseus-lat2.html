<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Ephemeris id est totius diei negotium</title><meta name="author" content="Ausonius, Decimus Magnus" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Ephemeris id est totius diei negotium" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Ephemeris id est totius diei negotium</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="pagebreak" id="index.xml-pb-d30e66">[Page v.1.p.12]</div><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><div class="l">MANE iam clarum reserat fenestras,</div><div class="l">iam strepit nidis vigilax hirundo:</div><div class="l">tu velut primam mediamque noctem,</div><div class="l">Parmeno, dormis.</div><div class="l">dormiunt glires hiemem perennem, </div><div class="l">sed cibo parcunt: tibi causa somni,</div><div class="l">multa quod potas nimiaque tendis <span class="note" id="Note1"><span class="noteLabel">1</span></span></div><div class="l">mole saginam.</div><div class="l">inde nec flexas sonus intrat aures</div><div class="l">et locum mentis sopor altus urget </div><div class="l">nec coruscantis oculos lacessunt</div><div class="l">fulgura lucis.</div><div class="l">annuam quondam iuveni quietem,</div><div class="l">noctis et lucis vicibus manentem,</div><div class="l">fabulae fingunt, cui Luna somnos </div><div class="l">continuarit.</div><div class="pagebreak" id="index.xml-pb-d30e103">[Page v.1.p.14]</div><div class="l">surge, nugator, lacerande virgis:</div><div class="l">surge, ne longus tibi somnus, unde</div><div class="l">non times, detur: rape membra molli,</div><div class="l">Parmeno, lecto. </div><div class="l">fors et haec somnum tibi cantilena</div><div class="l">Sapphico suadet modulata versu?</div><div class="l">Lesbiae depelle modum quietis, </div><div class="l">cer iambe.</div></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head">PARECBASIS</span></h3><div class="l">PUER, eia, surge et calceos</div><div class="l">et linteam da sindonem.</div><div class="l">da, quidquid est, amictui</div><div class="l">quod iam parasti, ut prodeam.</div><div class="l">da rore fontano abluam </div><div class="l">manus et os et lumina.</div><div class="l">pateatque, fac, sacrarium</div><div class="l">nullo paratu extrinsecus:</div><div class="l">pia verba, vota innoxia,</div><div class="l">rei divinae copia est. </div><div class="l">nec tus cremandum postulo</div><div class="l">nec liba crusti mellei,</div><div class="l">foculumque vivi caespitis</div><div class="l">vanis relinquo altaribus.</div><div class="l">Deus precandus est mihi </div><div class="l">ac filius summi Dei,</div><div class="l">maiestas unius modi,</div><div class="l">sociata sacro spiritu.</div><div class="l">et ecce iam vota ordior:</div><div class="l">et cogitatio numinis </div><div class="l">praesentiam sentit pavens.</div><div class="l">pavetne quidquam spes, fides? <span class="note" id="Note2"><span class="noteLabel">1</span></span></div><div class="pagebreak" id="index.xml-pb-d30e172">[Page v.1.p.16]</div></div><div class="textpart" id="index.xml-body.1_div.1_div.3"><h3><span class="headingNumber">1.3. </span><span class="head">ORATIO</span></h3><div class="l">OMNIPOTENS, solo mentis mihi cognite cultu,</div><div class="l">ignorate malis et nulli ignote piorum:</div><div class="l">principio extremoque carens, antiquior aevo,</div><div class="l">quod fuit aut veniet: cuius formamque modumque</div><div class="l">nec mens conplecti poterit nec lingua profari: </div><div class="l">cernere quem solus coramque audire iubentem</div><div class="l">fas habet et patriam propter considere dextram</div><div class="l">ipse opifex rerum, rebus causa ipse creandis,</div><div class="l">ipse dei verbum, verbum deus, anticipator</div><div class="l">mundi, quem facturus erat: generatus in illo </div><div class="l">tempore, quo tempus nondum fuit: editus ante</div><div class="l">quam iubar et rutilus caelum inlustraret Eous:</div><div class="l">quo sine nil actum, per quem facta omnia:<span class="note" id="Note3"><span class="noteLabel">1</span></span> cuius</div><div class="l">in caelo solium, cui subdita terra sedenti</div><div class="l">et mare et obscurae chaos insuperabile noctis: </div><div class="l">inrequies, cuncta ipse movens, vegetator inertum:</div><div class="l">non genito genitore deus, qui fraude superbi</div><div class="l">offensus populi gentes in regna vocavit,</div><div class="l">stirpis adoptivae meliore propage colendus:</div><div class="l">cernere quem licuit proavis, quo numine viso </div><div class="l">et patrem vidisse datum:<span class="note" id="Note4"><span class="noteLabel">2</span></span> contagia nostra</div><div class="l">qui tulit<span class="note" id="Note5"><span class="noteLabel">3</span></span> et diri passus ludibria leti</div><div class="l">esse iter aeternae docuit remeabile vitae:</div><div class="l">nec solam remeare animam, sed corpore toto</div><div class="l">caelestes intrare plagas et inane sepulcri </div><div class="l">arcanum vacuis adopertum linquere terris.</div><div class="pagebreak" id="index.xml-pb-d30e236">[Page v.1.p.18]</div><div class="l">Nate patris summi nostroque salutifer aevo,</div><div class="l">virtutes patrias genitor cui tradidit omnes,</div><div class="l">nil ex invidia retinens plenusque datorum,</div><div class="l">pande viam precibus patriasque haec perfer ad aures. </div><div class="l">Da, pater, invictam contra omnia crimina mentem</div><div class="l">vipereumque nefas nocituri averte veneni,</div><div class="l">sit satis, antiquam serpens quod prodidit Aevvam</div><div class="l">deceptumque adiunxit Adam: nos sera nepotum</div><div class="l">semina, veridicis olim praedicta prophetis, </div><div class="l">vitemus laqueos, quos letifer inplicat anguis.</div><div class="l">Pande viam, quae me post vincula corporis aegri</div><div class="l">in sublime ferat, puri qua lactea caeli</div><div class="l">semita! ventosae superat vaga nubila lunae,</div><div class="l">qua proceres abiere pii quaque integer olim </div><div class="l">raptus quadriiugo penetrat super aera curru</div><div class="l">Elias et solido cum corpore praevius Enoch.</div><div class="l">Da, pater, aeterni speratam luminis auram,</div><div class="l">si lapides non iuro deos unumque verendi</div><div class="l">suspiciens altare sacri libamina vitae </div><div class="l">intemerata fero: si te dominique deique</div><div class="l">unigenae cognosco patrem mixtumque duobus,</div><div class="l">qui super aequoreas volitabat spiritus undas.<span class="note" id="Note6"><span class="noteLabel">1</span></span></div><div class="l">Da, genitor, veniam cruciataque pectora purga:</div><div class="l">si te non pecudum fibris, non sanguine fuso </div><div class="pagebreak" id="index.xml-pb-d30e289">[Page v.1.p.20]</div><div class="l">quaero nec arcanis numen coniecto sub extis:</div><div class="l">si scelere abstineo errori obnoxius et si</div><div class="l">opto magis, quam fido, bonus purusque probari.</div><div class="l">confessam dignare animam, si membra caduca</div><div class="l">execror et tacitum si paenitet altaque sensus </div><div class="l">formido excruciat tormentaque sera gehennae</div><div class="l">anticipat patiturque suos mens saucia manes.<span class="note" id="Note7"><span class="noteLabel">1</span></span></div><div class="l">Da, pater, haec nostro fieri rata vota precatu.</div><div class="l">nil metuam cupiamque nihil:<span class="note" id="Note8"><span class="noteLabel">2</span></span> satis hoc rear esse,</div><div class="l">quod satis est; nil turpe velim nec causa pudoris </div><div class="l">sim mihi; non faciam cuiquam, quae tempore eodem</div><div class="l">nolim facta mihi.<span class="note" id="Note9"><span class="noteLabel">3</span></span> nec vero crimine laedar</div><div class="l">nec maculer dubio: paulum distare videtur</div><div class="l">suspectus vereque reus. male posse facultas</div><div class="l">nulla sit et bene posse adsit tranquilla potestas. </div><div class="l">sim tenui victu atque habitu, sim carus amicis</div><div class="l">et semper genitor sine vulnere nominis huius,</div><div class="l">non animo doleam, non corpore: cuncta suetis</div><div class="l">fungantur membra officiis: nec saucius ullis</div><div class="l">partibus amissum quidquam desideret usus. </div><div class="l">pace fruar, securus agam, miracula terrae</div><div class="l">nulla putem, suprema dii cum venerit hora,</div><div class="l">nec timeat mortem bene conscia vita nec optet.</div><div class="l">purus ab occultis cum te indulgente videbor,</div><div class="l">omnia despiciam, fuerit cum sola voluptas </div><div class="l">iudicium sperare tuum; quod dum sua differt</div><div class="pagebreak" id="index.xml-pb-d30e351">[Page v.1.p.22]</div><div class="l">tempora cunctaturque dies, procul exige saevum</div><div class="l">insidiatorem blandis erroribus anguem.</div><div class="l">Haec pia, sed maesto trepidantia vota reatu,</div><div class="l">nate, aput aeternum placabilis adsere patrem, </div><div class="l">salvator, deus ac dominus, mens, gloria, verbum,</div><div class="l">filius, ex vero verus, de lumine lumen,</div><div class="l">aeterno cum patre manens, in saecula regnans,</div><div class="l">consona quem celebrant modulati carmina David:<span class="note" id="Note10"><span class="noteLabel">1</span></span></div><div class="l">et responsuris ferit aera vocibus amen. </div></div><div class="textpart" id="index.xml-body.1_div.1_div.4"><h3><span class="headingNumber">1.4. </span><span class="head">EGRESSIO</span></h3><div class="l">SATIS precum datum deo,</div><div class="l">quamvis satis numquam reis</div><div class="l">fiat precatu numinis.</div><div class="l">habitum forensem da, puer.</div><div class="l">dicendum amicis est have </div><div class="l">valeque, quod fit mutuum.</div><div class="l">quod cum per horas quattuor</div><div class="l"><span class="add">⟨cursum citatis sol equis⟩</span> <span class="note" id="Note11"><span class="noteLabel">2</span></span></div><div class="l">inclinet ad meridiem,</div><div class="l">monendus est iam Sosias.</div></div><div class="textpart" id="index.xml-body.1_div.1_div.5"><h3><span class="headingNumber">1.5. </span><span class="head">LOCUS INVITATIONIS</span></h3><div class="l">TEMPUS vocandis namque amicis adpetit;</div><div class="l">ne nos vel illis demoremur prandium,</div><div class="l">propere per aedes curre vicinas, puer.</div><div class="l">scis ipse, qui sint: iamque dum loquor, redi.</div><div class="l">quinque advocavi; sex enim convivium </div><div class="l">cum rege iustum: si super, convicium est..</div><div class="l">abiit; relicti nos sumus cum Sosia.</div><div class="pagebreak" id="index.xml-pb-d30e418">[Page v.1.p.24]</div></div><div class="textpart" id="index.xml-body.1_div.1_div.6"><h3><span class="headingNumber">1.6. </span><span class="head">LOCUS ORDINANDI COQUI.</span></h3><div class="l">SOSIA, prandendum est. quartam iam totus in horam</div><div class="l">sol calet: ad quintam flectitur umbra notam.</div><div class="l">an vegeto madeant condita opsonia gustu</div><div class="l">(fallere namque solent), experiundo proba.</div><div class="l">concute ferventes palmis volventibus ollas, </div><div class="l">tingue celer digitos iure calente tuos,</div><div class="l">vibranti lambat quos umida lingua recursu<span class="note" id="Note12"><span class="noteLabel">1</span></span></div><div class="gap"> [...]</div></div><div class="textpart" id="index.xml-body.1_div.1_div.7"><h3><span class="headingNumber">1.7. </span><span class="head">VII.-<span class="add">⟨IN NOTARIUM IN SCRIBENDO VELOCISSIMUM⟩</span></span></h3><div class="l">Puer, notarum praepetum</div><div class="l">sollers minister, advola,</div><div class="l">bipatens pugillar expedi,</div><div class="l">cui multa fandi copia,</div><div class="l">punctis peracta singulis, </div><div class="l">ut una vox absolvitur.</div><div class="l">ego volvo libros uberes</div><div class="l">instarque densae grandinis</div><div class="l">torrente lingua perstrepo:</div><div class="l">tibi nec aures ambigunt, </div><div class="l">nec occupatur pagina</div><div class="l">et mota parce dextera</div><div class="l">volat per aequor cereum.</div><div class="l">cum maxime nunc proloquor</div><div class="l">circumloquentis ambitu, </div><div class="l">tu sensa nostri pectoris</div><div class="l">vix dicta iam ceris tenes,</div><div class="l">sentire tam velox mihi</div><div class="l">vellem dedisset mens mea,</div><div class="pagebreak" id="index.xml-pb-d30e484">[Page v.1.p.26]</div><div class="l">quam praepetis dextrae fuga </div><div class="l">tu me loquentem praevenis.</div><div class="l">Quis, quaeso, quis me prodidit?</div><div class="l">quis ista iam dixit tibi,</div><div class="l">quae cogitabam dicere?</div><div class="l">quae furta corde in intimo </div><div class="l">exercet ales dextera?</div><div class="l">quis ordo rerum tam novus,</div><div class="l">veniat in aures ut tuas,</div><div class="l">quod lingua nondum absolverit?</div><div class="l">doctrina non hoc praestitit </div><div class="l">nec ulla tam velox manus</div><div class="l">celeripedis compendii:</div><div class="l">natura munus hoc tibi</div><div class="l">deusque donum tradidit,</div><div class="l">quae loquerer, ut scires prius</div><div class="l">idemque velles, quod volo.</div></div><div class="textpart" id="index.xml-body.1_div.1_div.8"><h3><span class="headingNumber">1.8. </span></h3><div class="gap"> [...]</div><div class="l"><span class="add">⟨Discutiunt nobis placidos portenta sopores,⟩</span></div><div class="l"><span class="add">⟨qualia miramur, cum saepius aethere in alto⟩</span></div><div class="l"><span class="add">⟨conciliant varias coetu vaga nubila formas⟩</span></div><div class="l">quadrupedum et volucrum, vel cum terrena marinis</div><div class="l">monstra admiscentur; donec purgantibus euris</div><div class="l">difflatae liquidum tenuentur in area nubes,</div><div class="l">nunc fora, nunc lites, lati modo pompa theatri</div><div class="l">visitur: et turmas equitum caedesque latronum </div><div class="l">perpetior: lacerat nostros fera belua vultus</div><div class="l">aut in sanguinea gladio grassamur harena.</div><div class="pagebreak" id="index.xml-pb-d30e553">[Page v.1.p.28]</div><div class="l">per mare navifragum gradior pedes et freta cursu</div><div class="l">transilio et subitis volito super aera pinnis,</div><div class="l">infandas etiam veneres incestaque noctis </div><div class="l">dedecora et tragicos patimur per somnia coetus,</div><div class="l">perfugium tamen est, quotiens portenta soporum</div><div class="l">solvit rupta pudore quies et imagine foeda</div><div class="l">libera mens vigilat: totum bene conscia lectum</div><div class="l">pertractat secura manus: probrosa recedit </div><div class="l">culpa tori et profugi manascunt crimina somni,</div><div class="l">cerno triumphantes inter me plaudere: rursum</div><div class="l">inter captivos trahor exarmatus Alanos.</div><div class="l">templa deum sanctasque fores palatiaque aurea</div><div class="l">specto et Sarrano videor discumbere in ostro </div><div class="l">et mox fumosis conviva adcumbo popinis.</div><div class="l">Divinum perhibent vatem sub frondibus ulmi</div><div class="l">vana ignavorum simulacra locasse soporum</div><div class="l">et geminas numero portas: quae fornice eburno</div><div class="l">semper fallaces glomerat super aera formas: </div><div class="l">altera, quae veros emittit cornea visus,</div><div class="l">quod si de dubiis conceditur optio nobis,</div><div class="l">desse fidem laetis melius quam vana timeri,</div><div class="l">ecce ego iam malim falli; nam, dum modo semper</div><div class="l">tristia vanescant, potius caruisse fruendis, </div><div class="l">quam trepidare malis, satis est bene, si metus absit,</div><div class="l">sunt et qui fletus et gaudia controversum</div><div class="l">coniectent varioque trahant eventa relatu.</div><div class="pagebreak" id="index.xml-pb-d30e608">[Page v.1.p.30]</div><div class="l">Ite per oblicos caeli, mala somnia, mundos,</div><div class="l">inrequieta vagi qua difflant nubila nimbi;</div><div class="l">lunares habitate polos: quid nostra subitis</div><div class="l">limina et angusti tenebrosa cubilia tecti?</div><div class="l">me sinite ignavas placidum traducere noctes,</div><div class="l">dum redeat roseo mihi Lucifer aureus ortu.</div><div class="l">quod si me nullis vexatum nocte figuris </div><div class="l">mollis tranquillo permulserit aere somnus,</div><div class="l">hunc lucum, nostro viridis qui frondet in agro</div><div class="l">ulmeus, excubiis habitandum dedico vestris</div><div class="pagebreak" id="index.xml-pb-d30e630">[Page v.1.p.32]</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Ausonius, Decimus Magnus.
	    Date: 2015-12-07<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:07:38Z.
	       SAXON HE 9.8.0.5.
		 --></address></div></body></html>