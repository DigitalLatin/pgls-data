<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">EPISTOLA</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">EPISTOLA</span></span></h2><p>ANASTASII AD LANDULEUM, DE SCRIPTURA TRANSLATIONIS PROTOMARTYRIS STEPHANI, QUAM E GRÆCO IN LATINUM VERTIT.</p><p>L<span class="smallcap">anduleo</span> <span style="font-style:italic">egregio et Deo digno episcopo Capuano</span>, A<span class="smallcap">nastasius</span> <span style="font-style:italic">exiguus Apostolicæ <sup>1</sup> bibliothecarius, in Domino salutem</span>.</p><p>1. Quia sancta Ecclesia, cui Venerabilitas tua præesse decenter agnoscitur, beati Stephani reliquiis et memoria celebris et insignis habetur, ac per hoc magno erga ejus reverentiam Sanctitas tua flagrat affectu; ratum duxi, penes Mantuanam urbem Sedis apostolicæ legationis apud Augustos explenda <sup>2</sup> causa degens, Translationem ipsius sacri corporis græce conscriptam, ac ex improviso delatam, latineque nusquam a me ante prorsus inventam, romano dare sermoni, tuæque piæ destinare devotioni : quatenus per hoc et otiositatis a me rancor excluderetur, et latinitas tantorum miraculorum cognitione minime fraudaretur. Accidit autem, ut etiam super hoc a <span class="note" id="Note1"><span class="noteLabel">Note: </span>1 Supple, <span style="font-style:italic">Sedis</span>.</span> <span class="note" id="Note2"><span class="noteLabel">Note: </span>2 Forte, <span style="font-style:italic">explendæ</span>.</span> præfatæ urbis incolis obnixe rogarer, eo quod illic hujus martyris habeatur templum, honesta qualitate constructum.</p><p>2. Suscipe itaque hoc opusculum, et mira quæ pri- mus Christi Domini Martyr atque Diaconus post transitum gessit, quæque forte hactenus ignorasti, comperiens, laudes auctori dignas repende : diemque anniversarium, mei quoque non immemor, in hujus mirabilis translationis celebrationem solemniter age. Sed quoniam tunc temporis ibidem positus sermonem nihilominus quem de virginitate super Anna et Si- meone, imo quem de tribus professionibus Amphilo- chius Iconii præsul habuerat, interpretatus sum, et hunc quoque cum memorato simul opusculo Sancti- moniæ tuæ mittere procuravi. Spirituali quippe nil fere commodius duxi, quam spiritualia offerenda. Beatitudo tua in æternum valeat mei memor, impe- trantibus Dei sedes orationibus suis.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:09:02Z.
	       SAXON HE 9.8.0.5.
		 --></address></div></body></html>