<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Aeneid — Machine readable text</title><meta name="author" content="P. Vergilius Maro" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Aeneid — Machine readable text" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Aeneid — Machine readable text</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><span class="">card 1</span><div class="l">Arma virumque cano, Troiae qui primus ab oris</div><div class="l">Italiam, fato profugus, Laviniaque venit</div><div class="l">litora, multum ille et terris iactatus et alto</div><div class="l">vi superum saevae memorem Iunonis ob iram;</div><div class="l">multa quoque et bello passus, dum conderet urbem,</div><div class="l">inferretque deos Latio, genus unde Latinum,</div><div class="l">Albanique patres, atque altae moenia Romae.</div><span class="">card 8</span><div class="l">Musa, mihi causas memora, quo numine laeso,</div><div class="l">quidve dolens, regina deum tot volvere casus</div><div class="l">insignem pietate virum, tot adire labores</div><div class="l">impulerit. Tantaene animis caelestibus irae?</div><span class="">card 12</span><div class="l">Urbs antiqua fuit, Tyrii tenuere coloni,</div><div class="l">Karthago, Italiam contra Tiberinaque longe</div><div class="l">ostia, dives opum studiisque asperrima belli;</div><div class="l">quam Iuno fertur terris magis omnibus unam</div><div class="l">posthabita coluisse Samo; hic illius arma,</div><div class="l">hic currus fuit; hoc regnum dea gentibus esse,</div><div class="l">si qua fata sinant, iam tum tenditque fovetque.</div><div class="l">Progeniem sed enim Troiano a sanguine duci</div><div class="l">audierat, Tyrias olim quae verteret arces;</div><div class="l">hinc populum late regem belloque superbum</div><div class="l">venturum excidio Libyae: sic volvere Parcas.</div><div class="l">Id metuens, veterisque memor Saturnia belli,</div><div class="l">prima quod ad Troiam pro caris gesserat Argis—</div><div class="l">necdum etiam causae irarum saevique dolores</div><div class="l">exciderant animo: manet alta mente repostum</div><div class="l">iudicium Paridis spretaeque iniuria formae,</div><div class="l">et genus invisum, et rapti Ganymedis honores.</div><div class="l">His accensa super, iactatos aequore toto</div><div class="l">Troas, reliquias Danaum atque immitis Achilli,</div><div class="l">arcebat longe Latio, multosque per annos</div><div class="l">errabant, acti fatis, maria omnia circum.</div><div class="l">Tantae molis erat Romanam condere gentem!</div><span class="">card 34</span><div class="l">Vix e conspectu Siculae telluris in altum</div><div class="l">vela dabant laeti, et spumas salis aere ruebant,</div><div class="l">cum Iuno, aeternum servans sub pectore volnus,</div><div class="l">haec secum: “Mene incepto desistere victam,</div><div class="l">nec posse Italia Teucrorum avertere regem?</div><div class="l">Quippe vetor fatis. Pallasne exurere classem</div><div class="l">Argivum atque ipsos potuit submergere ponto,</div><div class="l">unius ob noxam et furias Aiacis Oilei?</div><div class="l">Ipsa, Iovis rapidum iaculata e nubibus ignem,</div><div class="l">disiecitque rates evertitque aequora ventis,</div><div class="l">illum expirantem transfixo pectore flammas</div><div class="l">turbine corripuit scopuloque infixit acuto.</div><div class="l">Ast ego, quae divom incedo regina, Iovisque</div><div class="l">et soror et coniunx, una cum gente tot annos</div><div class="l">bella gero! Et quisquam numen Iunonis adoret</div><div class="l">praeterea, aut supplex aris imponet honorem?”</div><span class="">card 50</span><div class="l">Talia flammato secum dea corde volutans</div><div class="l">nimborum in patriam, loca feta furentibus austris,</div><div class="l">Aeoliam venit. Hic vasto rex Aeolus antro</div><div class="l">luctantes ventos tempestatesque sonoras</div><div class="l">imperio premit ac vinclis et carcere frenat.</div><div class="l">Illi indignantes magno cum murmure montis</div><div class="l">circum claustra fremunt; celsa sedet Aeolus arce</div><div class="l">sceptra tenens, mollitque animos et temperat iras.</div><div class="l">Ni faciat, maria ac terras caelumque profundum</div><div class="l">quippe ferant rapidi secum verrantque per auras.</div><div class="l">Sed pater omnipotens speluncis abdidit atris,</div><div class="l">hoc metuens, molemque et montis insuper altos</div><div class="l">imposuit, regemque dedit, qui foedere certo</div><div class="l">et premere et laxas sciret dare iussus habenas.</div><div class="l">Ad quem tum Iuno supplex his vocibus usa est:</div><span class="">card 65</span><div class="l">“Aeole, namque tibi divom pater atque hominum rex</div><div class="l">et mulcere dedit fluctus et tollere vento,</div><div class="l">gens inimica mihi Tyrrhenum navigat aequor,</div><div class="l">Ilium in Italiam portans victosque Penates:</div><div class="l">incute vim ventis submersasque obrue puppes,</div><div class="l">aut age diversos et disiice corpora ponto.</div><div class="l">Sunt mihi bis septem praestanti corpore nymphae,</div><div class="l">quarum quae forma pulcherrima Deiopea,</div><div class="l">conubio iungam stabili propriamque dicabo,</div><div class="l">omnis ut tecum meritis pro talibus annos</div><div class="l">exigat, et pulchra faciat te prole parentem.”</div><span class="">card 76</span><div class="l">Aeolus haec contra: “Tuus, O regina, quid optes</div><div class="l">explorare labor; mihi iussa capessere fas est.</div><div class="l">Tu mihi, quodcumque hoc regni, tu sceptra Iovemque</div><div class="l">concilias, tu das epulis accumbere divom,</div><div class="l">nimborumque facis tempestatumque potentem.”</div><span class="">card 81</span><div class="l">Haec ubi dicta, cavum conversa cuspide montem</div><div class="l">impulit in latus: ac venti, velut agmine facto,</div><div class="l">qua data porta, ruunt et terras turbine perflant.</div><div class="l">Incubuere mari, totumque a sedibus imis</div><div class="l">una Eurusque Notusque ruunt creberque procellis</div><div class="l">Africus, et vastos volvunt ad litora fluctus.</div><div class="l">Insequitur clamorque virum stridorque rudentum.</div><div class="l">Eripiunt subito nubes caelumque diemque</div><div class="l">Teucrorum ex oculis; ponto nox incubat atra.</div><div class="l">Intonuere poli, et crebris micat ignibus aether,</div><div class="l">praesentemque viris intentant omnia mortem.</div><div class="l">Extemplo Aeneae solvuntur frigore membra:</div><div class="l">ingemit, et duplicis tendens ad sidera palmas</div><div class="l">talia voce refert: “O terque quaterque beati,</div><div class="l">quis ante ora patrum Troiae sub moenibus altis</div><div class="l">contigit oppetere! O Danaum fortissime gentis</div><div class="l">Tydide! Mene Iliacis occumbere campis</div><div class="l">non potuisse, tuaque animam hanc effundere dextra,</div><div class="l">saevus ubi Aeacidae telo iacet Hector, ubi ingens</div><div class="l">Sarpedon, ubi tot Simois correpta sub undis</div><div class="l">scuta virum galeasque et fortia corpora volvit?”</div><span class="">card 102</span><div class="l">Talia iactanti stridens Aquilone procella</div><div class="l">velum adversa ferit, fluctusque ad sidera tollit.</div><div class="l">Franguntur remi; tum prora avertit, et undis</div><div class="l">dat latus; insequitur cumulo praeruptus aquae mons.</div><div class="l">Hi summo in fluctu pendent; his unda dehiscens</div><div class="l">terram inter fluctus aperit; furit aestus harenis.</div><div class="l">Tris Notus abreptas in saxa latentia torquet—</div><div class="l">saxa vocant Itali mediis quae in fluctibus aras—</div><div class="l">dorsum immane mari summo; tris Eurus ab alto</div><div class="l">in brevia et Syrtis urguet, miserabile visu,</div><div class="l">inliditque vadis atque aggere cingit harenae.</div><div class="l">Unam, quae Lycios fidumque vehebat Oronten,</div><div class="l">ipsius ante oculos ingens a vertice pontus</div><div class="l">in puppim ferit: excutitur pronusque magister</div><div class="l">volvitur in caput; ast illam ter fluctus ibidem</div><div class="l">torquet agens circum, et rapidus vorat aequore vortex.</div><div class="l">Adparent rari nantes in gurgite vasto,</div><div class="l">arma virum, tabulaeque, et Troia gaza per undas.</div><div class="l">Iam validam Ilionei navem, iam fortis Achati,</div><div class="l">et qua vectus Abas, et qua grandaevus Aletes,</div><div class="l">vicit hiems; laxis laterum compagibus omnes</div><div class="l">accipiunt inimicum imbrem, rimisque fatiscunt.</div><span class="">card 124</span><div class="l">Interea magno misceri murmure pontum,</div><div class="l">emissamque hiemem sensit Neptunus, et imis</div><div class="l">stagna refusa vadis, graviter commotus; et alto</div><div class="l">prospiciens, summa placidum caput extulit unda.</div><div class="l">Disiectam Aeneae, toto videt aequore classem,</div><div class="l">fluctibus oppressos Troas caelique ruina,</div><div class="l">nec latuere doli fratrem Iunonis et irae.</div><div class="l">Eurum ad se Zephyrumque vocat, dehinc talia fatur:</div><span class="">card 132</span><div class="l">“Tantane vos generis tenuit fiducia vestri?</div><div class="l">Iam caelum terramque meo sine numine, venti,</div><div class="l">miscere, et tantas audetis tollere moles?</div><div class="l">Quos ego—sed motos praestat componere fluctus.</div><div class="l">Post mihi non simili poena commissa luetis.</div><div class="l">Maturate fugam, regique haec dicite vestro:</div><div class="l">non illi imperium pelagi saevumque tridentem,</div><div class="l">sed mihi sorte datum. Tenet ille immania saxa,</div><div class="l">vestras, Eure, domos; illa se iactet in aula</div><div class="l">Aeolus, et clauso ventorum carcere regnet.”</div><span class="">card 142</span><div class="l">Sic ait, et dicto citius tumida aequora placat,</div><div class="l">collectasque fugat nubes, solemque reducit.</div><div class="l">Cymothoe simul et Triton adnixus acuto</div><div class="l">detrudunt navis scopulo; levat ipse tridenti;</div><div class="l">et vastas aperit syrtis, et temperat aequor,</div><div class="l">atque rotis summas levibus perlabitur undas.</div><div class="l">Ac veluti magno in populo cum saepe coorta est</div><div class="l">seditio, saevitque animis ignobile volgus,</div><div class="l">iamque faces et saxa volant—furor arma ministrat;</div><div class="l">tum, pietate gravem ac meritis si forte virum quem</div><div class="l">conspexere, silent, arrectisque auribus adstant;</div><div class="l">ille regit dictis animos, et pectora mulcet,—</div><div class="l">sic cunctus pelagi cecidit fragor, aequora postquam</div><div class="l">prospiciens genitor caeloque invectus aperto</div><div class="l">flectit equos, curruque volans dat lora secundo.</div><span class="">card 157</span><div class="l">Defessi Aeneadae, quae proxima litora, cursu</div><div class="l">contendunt petere, et Libyae vertuntur ad oras.</div><div class="l">Est in secessu longo locus: insula portum</div><div class="l">efficit obiectu laterum, quibus omnis ab alto</div><div class="l">frangitur inque sinus scindit sese unda reductos.</div><div class="l">Hinc atque hinc vastae rupes geminique minantur</div><div class="l">in caelum scopuli, quorum sub vertice late</div><div class="l">aequora tuta silent; tum silvis scaena coruscis</div><div class="l">desuper horrentique atrum nemus imminet umbra.</div><div class="l">Fronte sub adversa scopulis pendentibus antrum,</div><div class="l">intus aquae dulces vivoque sedilia saxo,</div><div class="l">nympharum domus: hic fessas non vincula navis</div><div class="l">ulla tenent, unco non alligat ancora morsu.</div><div class="l">Huc septem Aeneas collectis navibus omni</div><div class="l">ex numero subit; ac magno telluris amore</div><div class="l">egressi optata potiuntur Troes harena,</div><div class="l">et sale tabentis artus in litore ponunt.</div><div class="l">Ac primum silici scintillam excudit Achates,</div><div class="l">succepitque ignem foliis, atque arida circum</div><div class="l">nutrimenta dedit, rapuitque in fomite flammam.</div><div class="l">Tum Cererem corruptam undis Cerealiaque arma</div><div class="l">expediunt fessi rerum, frugesque receptas</div><div class="l">et torrere parant flammis et frangere saxo.</div><span class="">card 180</span><div class="l">Aeneas scopulum interea conscendit, et omnem</div><div class="l">prospectum late pelago petit, Anthea si quem</div><div class="l">iactatum vento videat Phrygiasque biremis,</div><div class="l">aut Capyn, aut celsis in puppibus arma Caici.</div><div class="l">Navem in conspectu nullam, tris litore cervos</div><div class="l">prospicit errantis; hos tota armenta sequuntur</div><div class="l">a tergo, et longum per vallis pascitur agmen.</div><div class="l">Constitit hic, arcumque manu celerisque sagittas</div><div class="l">corripuit, fidus quae tela gerebat Achates;</div><div class="l">ductoresque ipsos primum, capita alta ferentis</div><div class="l">cornibus arboreis, sternit, tum volgus, et omnem</div><div class="l">miscet agens telis nemora inter frondea turbam;</div><div class="l">nec prius absistit, quam septem ingentia victor</div><div class="l">corpora fundat humi, et numerum cum navibus aequet.</div><div class="l">Hinc portum petit, et socios partitur in omnes.</div><div class="l">Vina bonus quae deinde cadis onerarat Acestes</div><div class="l">litore Trinacrio dederatque abeuntibus heros,</div><div class="l">dividit, et dictis maerentia pectora mulcet:</div><span class="">card 198</span><div class="l">“O socii—neque enim ignari sumus ante malorum—</div><div class="l">O passi graviora, dabit deus his quoque finem.</div><div class="l">Vos et Scyllaeam rabiem penitusque sonantis</div><div class="l">accestis scopulos, vos et Cyclopea saxa</div><div class="l">experti: revocate animos, maestumque timorem</div><div class="l">mittite: forsan et haec olim meminisse iuvabit.</div><div class="l">Per varios casus, per tot discrimina rerum</div><div class="l">tendimus in Latium; sedes ubi fata quietas</div><div class="l">ostendunt; illic fas regna resurgere Troiae.</div><div class="l">Durate, et vosmet rebus servate secundis.”</div><span class="">card 208</span><div class="l">Talia voce refert, curisque ingentibus aeger</div><div class="l">spem voltu simulat, premit altum corde dolorem.</div><div class="l">Illi se praedae accingunt, dapibusque futuris;</div><div class="l">tergora deripiunt costis et viscera nudant;</div><div class="l">pars in frusta secant veribusque trementia figunt;</div><div class="l">litore aena locant alii, flammasque ministrant.</div><div class="l">Tum victu revocant vires, fusique per herbam</div><div class="l">implentur veteris Bacchi pinguisque ferinae.</div><div class="l">Postquam exempta fames epulis mensaeque remotae,</div><div class="l">amissos longo socios sermone requirunt,</div><div class="l">spemque metumque inter dubii, seu vivere credant,</div><div class="l">sive extrema pati nec iam exaudire vocatos.</div><div class="l">Praecipue pius Aeneas nunc acris Oronti,</div><div class="l">nunc Amyci casum gemit et crudelia secum</div><div class="l">fata Lyci, fortemque Gyan, fortemque Cloanthum.</div><span class="">card 223</span><div class="l">Et iam finis erat, cum Iuppiter aethere summo</div><div class="l">despiciens mare velivolum terrasque iacentis</div><div class="l">litoraque et latos populos, sic vertice caeli</div><div class="l">constitit, et Libyae defixit lumina regnis.</div><div class="l">Atque illum talis iactantem pectore curas</div><div class="l">tristior et lacrimis oculos suffusa nitentis</div><div class="l">adloquitur Venus: “O qui res hominumque deumque</div><div class="l">aeternis regis imperiis, et fulmine terres,</div><div class="l">quid meus Aeneas in te committere tantum,</div><div class="l">quid Troes potuere, quibus, tot funera passis,</div><div class="l">cunctus ob Italiam terrarum clauditur orbis?</div><div class="l">Certe hinc Romanos olim, volventibus annis,</div><div class="l">hinc fore ductores, revocato a sanguine Teucri,</div><div class="l">qui mare, qui terras omni dicione tenerent,</div><div class="l">pollicitus, quae te, genitor, sententia vertit?</div><div class="l">Hoc equidem occasum Troiae tristisque ruinas</div><div class="l">solabar, fatis contraria fata rependens;</div><div class="l">nunc eadem fortuna viros tot casibus actos</div><div class="l">insequitur. Quem das finem, rex magne, laborum?</div><div class="l">Antenor potuit, mediis elapsus Achivis,</div><div class="l">Illyricos penetrare sinus, atque intima tutus</div><div class="l">regna Liburnorum, et fontem superare Timavi,</div><div class="l">unde per ora novem vasto cum murmure montis</div><div class="l">it mare proruptum et pelago premit arva sonanti.</div><div class="l">Hic tamen ille urbem Patavi sedesque locavit</div><div class="l">Teucrorum, et genti nomen dedit, armaque fixit</div><div class="l">Troia; nunc placida compostus pace quiescit:</div><div class="l">nos, tua progenies, caeli quibus adnuis arcem,</div><div class="l">navibus (infandum!) amissis, unius ob iram</div><div class="l">prodimur atque Italis longe disiungimur oris.</div><div class="l">Hic pietatis honos? Sic nos in sceptra reponis?”</div><span class="">card 254</span><div class="l">Olli subridens hominum sator atque deorum,</div><div class="l">voltu, quo caelum tempestatesque serenat,</div><div class="l">oscula libavit natae, dehinc talia fatur:</div><div class="l">“Parce metu, Cytherea: manent immota tuorum</div><div class="l">fata tibi; cernes urbem et promissa Lavini</div><div class="l">moenia, sublimemque feres ad sidera caeli</div><div class="l">magnanimum Aenean; neque me sententia vertit.</div><div class="l">Hic tibi (fabor enim, quando haec te cura remordet,</div><div class="l">longius et volvens fatorum arcana movebo)</div><div class="l">bellum ingens geret Italia, populosque feroces</div><div class="l">contundet, moresque viris et moenia ponet,</div><div class="l">tertia dum Latio regnantem viderit aestas,</div><div class="l">ternaque transierint Rutulis hiberna subactis.</div><div class="l">At puer Ascanius, cui nunc cognomen Iulo</div><div class="l">additur,—Ilus erat, dum res stetit Ilia regno,—</div><div class="l">triginta magnos volvendis mensibus orbis</div><div class="l">imperio explebit, regnumque ab sede Lavini</div><div class="l">transferet, et longam multa vi muniet Albam.</div><span class="">card 272</span><div class="l">Hic iam ter centum totos regnabitur annos</div><div class="l">gente sub Hectorea, donec regina sacerdos,</div><div class="l">Marte gravis, geminam partu dabit Ilia prolem.</div><div class="l">Inde lupae fulvo nutricis tegmine laetus</div><div class="l">Romulus excipiet gentem, et Mavortia condet</div><div class="l">moenia, Romanosque suo de nomine dicet.</div><div class="l">His ego nec metas rerum nec tempora pono;</div><div class="l">imperium sine fine dedi. Quin aspera Iuno,</div><div class="l">quae mare nunc terrasque metu caelumque fatigat,</div><div class="l">consilia in melius referet, mecumque fovebit</div><div class="l">Romanos rerum dominos gentemque togatam:</div><div class="l">sic placitum. Veniet lustris labentibus aetas,</div><div class="l">cum domus Assaraci Phthiam clarasque Mycenas</div><div class="l">servitio premet, ac victis dominabitur Argis.</div><div class="l">Nascetur pulchra Troianus origine Caesar,</div><div class="l">imperium oceano, famam qui terminet astris,—</div><div class="l">Iulius, a magno demissum nomen Iulo.</div><div class="l">Hunc tu olim caelo, spoliis Orientis onustum,</div><div class="l">accipies secura; vocabitur hic quoque votis.</div><div class="l">Aspera tum positis mitescent saecula bellis;</div><div class="l">cana Fides, et Vesta, Remo cum fratre Quirinus,</div><div class="l">iura dabunt; dirae ferro et compagibus artis</div><div class="l">claudentur Belli portae; Furor impius intus,</div><div class="l">saeva sedens super arma, et centum vinctus aenis</div><div class="l">post tergum nodis, fremet horridus ore cruento.”</div><span class="">card 297</span><div class="l">Haec ait, et Maia genitum demittit ab alto,</div><div class="l">ut terrae, utque novae pateant Karthaginis arces</div><div class="l">hospitio Teucris, ne fati nescia Dido</div><div class="l">finibus arceret: volat ille per aera magnum</div><div class="l">remigio alarum, ac Libyae citus adstitit oris.</div><div class="l">Et iam iussa facit, ponuntque ferocia Poeni</div><div class="l">corda volente deo; in primis regina quietum</div><div class="l">accipit in Teucros animum mentemque benignam.</div><span class="">card 305</span><div class="l">At pius Aeneas, per noctem plurima volvens,</div><div class="l">ut primum lux alma data est, exire locosque</div><div class="l">explorare novos, quas vento accesserit oras,</div><div class="l">qui teneant, nam inculta videt, hominesne feraene,</div><div class="l">quaerere constituit, sociisque exacta referre</div><div class="l">Classem in convexo nemorum sub rupe cavata</div><div class="l">arboribus clausam circum atque horrentibus umbris</div><div class="l">occulit; ipse uno graditur comitatus Achate,</div><div class="l">bina manu lato crispans hastilia ferro.</div><div class="l">Cui mater media sese tulit obvia silva,</div><div class="l">virginis os habitumque gerens, et virginis arma</div><div class="l">Spartanae, vel qualis equos Threissa fatigat</div><div class="l">Harpalyce, volucremque fuga praevertitur Hebrum.</div><div class="l">Namque umeris de more habilem suspenderat arcum</div><div class="l">venatrix, dederatque comam diffundere ventis,</div><div class="l">nuda genu, nodoque sinus collecta fluentis.</div><div class="l">Ac prior, “Heus” inquit “iuvenes, monstrate mearum</div><div class="l">vidistis si quam hic errantem forte sororum,</div><div class="l">succinctam pharetra et maculosae tegmine lyncis,</div><div class="l">aut spumantis apri cursum clamore prementem.”</div><span class="">card 325</span><div class="l">Sic Venus; et Veneris contra sic filius orsus:</div><div class="l">“Nulla tuarum audita mihi neque visa sororum—</div><div class="l">O quam te memorem, virgo? Namque haud tibi voltus</div><div class="l">mortalis, nec vox hominem sonat: O, dea certe—</div><div class="l">an Phoebi soror? an nympharum sanguinis una?—</div><div class="l">sis felix, nostrumque leves, quaecumque, laborem,</div><div class="l">et, quo sub caelo tandem, quibus orbis in oris</div><div class="l">iactemur, doceas. Ignari hominumque locorumque</div><div class="l">erramus, vento huc vastis et fluctibus acti:</div><div class="l">multa tibi ante aras nostra cadet hostia dextra.”</div><span class="">card 335</span><div class="l">Tum Venus: “Haud equidem tali me dignor honore;</div><div class="l">virginibus Tyriis mos est gestare pharetram,</div><div class="l">purpureoque alte suras vincire cothurno.</div><div class="l">Punica regna vides, Tyrios et Agenoris urbem;</div><div class="l">sed fines Libyci, genus intractabile bello.</div><div class="l">Imperium Dido Tyria regit urbe profecta,</div><div class="l">germanum fugiens. Longa est iniuria, longae</div><div class="l">ambages; sed summa sequar fastigia rerum.</div><div class="l">Huic coniunx Sychaeus erat, ditissimus agri</div><div class="l">Phoenicum, et magno miserae dilectus amore,</div><div class="l">cui pater intactam dederat, primisque iugarat</div><div class="l">ominibus. Sed regna Tyri germanus habebat</div><div class="l">Pygmalion, scelere ante alios immanior omnes.</div><div class="l">Quos inter medius venit furor. Ille Sychaeum</div><div class="l">impius ante aras, atque auri caecus amore,</div><div class="l">clam ferro incautum superat, securus amorum</div><div class="l">germanae; factumque diu celavit, et aegram,</div><div class="l">multa malus simulans, vana spe lusit amantem.</div><div class="l">Ipsa sed in somnis inhumati venit imago</div><div class="l">coniugis, ora modis attollens pallida miris,</div><div class="l">crudeles aras traiectaque pectora ferro</div><div class="l">nudavit, caecumque domus scelus omne retexit.</div><div class="l">Tum celerare fugam patriaque excedere suadet,</div><div class="l">auxiliumque viae veteres tellure recludit</div><div class="l">thesauros, ignotum argenti pondus et auri.</div><div class="l">His commota fugam Dido sociosque parabat:</div><div class="l">conveniunt, quibus aut odium crudele tyranni</div><div class="l">aut metus acer erat; navis, quae forte paratae,</div><div class="l">corripiunt, onerantque auro: portantur avari</div><div class="l">Pygmalionis opes pelago; dux femina facti.</div><div class="l">Devenere locos, ubi nunc ingentia cernis</div><div class="l">moenia surgentemque novae Karthaginis arcem,</div><div class="l">mercatique solum, facti de nomine Byrsam,</div><div class="l">taurino quantum possent circumdare tergo.</div><div class="l">Sed vos qui tandem, quibus aut venistis ab oris,</div><div class="l">quove tenetis iter?” Quaerenti talibus ille</div><div class="l">suspirans, imoque trahens a pectore vocem:</div><span class="">card 372</span><div class="l">“O dea, si prima repetens ab origine pergam,</div><div class="l">et vacet annalis nostrorum audire laborum,</div><div class="l">ante diem clauso componat Vesper Olympo.</div><div class="l">Nos Troia antiqua, si vestras forte per auris</div><div class="l">Troiae nomen iit, diversa per aequora vectos</div><div class="l">forte sua Libycis tempestas adpulit oris.</div><div class="l">Sum pius Aeneas, raptos qui ex hoste Penates</div><div class="l">classe veho mecum, fama super aethera notus.</div><div class="l">Italiam quaero patriam et genus ab Iove summo.</div><div class="l">Bis denis Phrygium conscendi navibus aequor,</div><div class="l">matre dea monstrante viam, data fata secutus;</div><div class="l">vix septem convolsae undis Euroque supersunt.</div><div class="l">Ipse ignotus, egens, Libyae deserta peragro,</div><div class="l">Europa atque Asia pulsus.” Nec plura querentem</div><div class="l">passa Venus medio sic interfata dolore est:</div><span class="">card 387</span><div class="l">“Quisquis es, haud, credo, invisus caelestibus auras</div><div class="l">vitalis carpis, Tyriam qui adveneris urbem.</div><div class="l">Perge modo, atque hinc te reginae ad limina perfer,</div><div class="l">Namque tibi reduces socios classemque relatam</div><div class="l">nuntio, et in tutum versis aquilonibus actam,</div><div class="l">ni frustra augurium vani docuere parentes.</div><div class="l">Aspice bis senos laetantis agmine cycnos,</div><div class="l">aetheria quos lapsa plaga Iovis ales aperto</div><div class="l">turbabat caelo; nunc terras ordine longo</div><div class="l">aut capere, aut captas iam despectare videntur:</div><div class="l">ut reduces illi ludunt stridentibus alis,</div><div class="l">et coetu cinxere polum, cantusque dedere,</div><div class="l">haud aliter puppesque tuae pubesque tuorum</div><div class="l">aut portum tenet aut pleno subit ostia velo.</div><div class="l">Perge modo, et, qua te ducit via, dirige gressum.”</div><span class="">card 402</span><div class="l">Dixit, et avertens rosea cervice refulsit,</div><div class="l">ambrosiaeque comae divinum vertice odorem</div><div class="l">spiravere, pedes vestis defluxit ad imos,</div><div class="l">et vera incessu patuit dea. Ille ubi matrem</div><div class="l">adgnovit, tali fugientem est voce secutus:</div><div class="l">“Quid natum totiens, crudelis tu quoque, falsis</div><div class="l">ludis imaginibus? Cur dextrae iungere dextram</div><div class="l">non datur, ac veras audire et reddere voces?”</div><div class="l">Talibus incusat, gressumque ad moenia tendit:</div><div class="l">at Venus obscuro gradientes aere saepsit,</div><div class="l">et multo nebulae circum dea fudit amictu,</div><div class="l">cernere ne quis eos, neu quis contingere posset,</div><div class="l">molirive moram, aut veniendi poscere causas.</div><div class="l">Ipsa Paphum sublimis abit, sedesque revisit</div><div class="l">laeta suas, ubi templum illi, centumque Sabaeo</div><div class="l">ture calent arae, sertisque recentibus halant.</div><span class="">card 418</span><div class="l">Corripuere viam interea, qua semita monstrat.</div><div class="l">Iamque ascendebant collem, qui plurimus urbi</div><div class="l">imminet, adversasque adspectat desuper arces.</div><div class="l">Miratur molem Aeneas, magalia quondam,</div><div class="l">miratur portas strepitumque et strata viarum.</div><div class="l">Instant ardentes Tyrii pars ducere muros,</div><div class="l">molirique arcem et manibus subvolvere saxa,</div><div class="l">pars optare locum tecto et concludere sulco.</div><div class="l"><span class="strikethrough">Iura magistratusque legunt sanctumque senatum;</span></div><div class="l">hic portus alii effodiunt; hic alta theatris</div><div class="l">fundamenta locant alii, immanisque columnas</div><div class="l">rupibus excidunt, scaenis decora alta futuris.</div><div class="l">Qualis apes aestate nova per florea rura</div><div class="l">exercet sub sole labor, cum gentis adultos</div><div class="l">educunt fetus, aut cum liquentia mella</div><div class="l">stipant et dulci distendunt nectare cellas,</div><div class="l">aut onera accipiunt venientum, aut agmine facto</div><div class="l">ignavom fucos pecus a praesepibus arcent:</div><div class="l">fervet opus, redolentque thymo fragrantia mella.</div><div class="l">“O fortunati, quorum iam moenia surgunt!”</div><div class="l">Aeneas ait, et fastigia suspicit urbis.</div><div class="l">Infert se saeptus nebula, mirabile dictu,</div><div class="l">per medios, miscetque viris, neque cernitur ulli.</div><span class="">card 441</span><div class="l">Lucus in urbe fuit media, laetissimus umbra,</div><div class="l">quo primum iactati undis et turbine Poeni</div><div class="l">effodere loco signum, quod regia Iuno</div><div class="l">monstrarat, caput acris equi; sic nam fore bello</div><div class="l">egregiam et facilem victu per saecula gentem.</div><div class="l">Hic templum Iunoni ingens Sidonia Dido</div><div class="l">condebat, donis opulentum et numine divae,</div><div class="l">aerea cui gradibus surgebant limina, nexaeque</div><div class="l">aere trabes, foribus cardo stridebat aenis.</div><div class="l">Hoc primum in luco nova res oblata timorem</div><div class="l">leniit, hic primum Aeneas sperare salutem</div><div class="l">ausus, et adflictis melius confidere rebus.</div><div class="l">Namque sub ingenti lustrat dum singula templo,</div><div class="l">reginam opperiens, dum, quae fortuna sit urbi,</div><div class="l">artificumque manus inter se operumque laborem</div><div class="l">miratur, videt Iliacas ex ordine pugnas,</div><div class="l">bellaque iam fama totum volgata per orbem,</div><div class="l">Atridas, Priamumque, et saevum ambobus Achillem.</div><div class="l">Constitit, et lacrimans, “Quis iam locus” inquit “Achate,</div><div class="l">quae regio in terris nostri non plena laboris?</div><div class="l">En Priamus! Sunt hic etiam sua praemia laudi;</div><div class="l">sunt lacrimae rerum et mentem mortalia tangunt.</div><div class="l">Solve metus; feret haec aliquam tibi fama salutem.”</div><span class="">card 464</span><div class="l">Sic ait, atque animum pictura pascit inani,</div><div class="l">multa gemens, largoque umectat flumine voltum.</div><div class="l">Namque videbat, uti bellantes Pergama circum</div><div class="l">hac fugerent Graii, premeret Troiana iuventus,</div><div class="l">hac Phryges, instaret curru cristatus Achilles.</div><div class="l">Nec procul hinc Rhesi niveis tentoria velis</div><div class="l">adgnoscit lacrimans, primo quae prodita somno</div><div class="l">Tydides multa vastabat caede cruentus,</div><div class="l">ardentisque avertit equos in castra, prius quam</div><div class="l">pabula gustassent Troiae Xanthumque bibissent.</div><div class="l">Parte alia fugiens amissis Troilus armis,</div><div class="l">infelix puer atque impar congressus Achilli,</div><div class="l">fertur equis, curruque haeret resupinus inani,</div><div class="l">lora tenens tamen; huic cervixque comaeque trahuntur</div><div class="l">per terram, et versa pulvis inscribitur hasta.</div><div class="l">Interea ad templum non aequae Palladis ibant</div><div class="l">crinibus Iliades passis peplumque ferebant,</div><div class="l">suppliciter tristes et tunsae pectora palmis;</div><div class="l">diva solo fixos oculos aversa tenebat.</div><div class="l">Ter circum Iliacos raptaverat Hectora muros,</div><div class="l">exanimumque auro corpus vendebat Achilles.</div><div class="l">Tum vero ingentem gemitum dat pectore ab imo,</div><div class="l">ut spolia, ut currus, utque ipsum corpus amici,</div><div class="l">tendentemque manus Priamum conspexit inermis.</div><div class="l">Se quoque principibus permixtum adgnovit Achivis,</div><div class="l">Eoasque acies et nigri Memnonis arma.</div><div class="l">Ducit Amazonidum lunatis agmina peltis</div><div class="l">Penthesilea furens, mediisque in milibus ardet,</div><div class="l">aurea subnectens exsertae cingula mammae,</div><div class="l">bellatrix, audetque viris concurrere virgo.</div><span class="">card 494</span><div class="l">Haec dum Dardanio Aeneae miranda videntur,</div><div class="l">dum stupet, obtutuque haeret defixus in uno,</div><div class="l">regina ad templum, forma pulcherrima Dido,</div><div class="l">incessit magna iuvenum stipante caterva.</div><div class="l">Qualis in Eurotae ripis aut per iuga Cynthi</div><div class="l">exercet Diana choros, quam mille secutae</div><div class="l">hinc atque hinc glomerantur oreades; illa pharetram</div><div class="l">fert umero, gradiensque deas supereminet omnis:</div><div class="l">Latonae tacitum pertemptant gaudia pectus:</div><div class="l">talis erat Dido, talem se laeta ferebat</div><div class="l">per medios, instans operi regnisque futuris.</div><div class="l">Tum foribus divae, media testudine templi,</div><div class="l">saepta armis, solioque alte subnixa resedit.</div><div class="l">Iura dabat legesque viris, operumque laborem</div><div class="l">partibus aequabat iustis, aut sorte trahebat:</div><div class="l">cum subito Aeneas concursu accedere magno</div><div class="l">Anthea Sergestumque videt fortemque Cloanthum,</div><div class="l">Teucrorumque alios, ater quos aequore turbo</div><div class="l">dispulerat penitusque alias avexerat oras.</div><div class="l">Obstipuit simul ipse simul perculsus Achates</div><div class="l">laetitiaque metuque; avidi coniungere dextras</div><div class="l">ardebant; sed res animos incognita turbat.</div><div class="l">Dissimulant, et nube cava speculantur amicti,</div><div class="l">quae fortuna viris, classem quo litore linquant,</div><div class="l">quid veniant; cunctis nam lecti navibus ibant,</div><div class="l">orantes veniam, et templum clamore petebant.</div><span class="">card 520</span><div class="l">Postquam introgressi et coram data copia fandi,</div><div class="l">maxumus Ilioneus placido sic pectore coepit:</div><div class="l">“O Regina, novam cui condere Iuppiter urbem</div><div class="l">iustitiaque dedit gentis frenare superbas,</div><div class="l">Troes te miseri, ventis maria omnia vecti,</div><div class="l">oramus, prohibe infandos a navibus ignis,</div><div class="l">parce pio generi, et propius res aspice nostras.</div><div class="l">Non nos aut ferro Libycos populare Penatis</div><div class="l">venimus, aut raptas ad litora vertere praedas;</div><div class="l">non ea vis animo, nec tanta superbia victis.</div><div class="l">Est locus, Hesperiam Grai cognomine dicunt,</div><div class="l">terra antiqua, potens armis atque ubere glaebae;</div><div class="l">Oenotri coluere viri; nunc fama minores</div><div class="l">Italiam dixisse ducis de nomine gentem.</div><div class="l">Hic cursus fuit:</div><div class="l">cum subito adsurgens fluctu nimbosus Orion</div><div class="l">in vada caeca tulit, penitusque procacibus austris</div><div class="l">perque undas, superante salo, perque invia saxa</div><div class="l">dispulit; huc pauci vestris adnavimus oris.</div><div class="l">Quod genus hoc hominum? Quaeve hunc tam barbara morem</div><div class="l">permittit patria? Hospitio prohibemur harenae;</div><div class="l">bella cient, primaque vetant consistere terra.</div><div class="l">Si genus humanum et mortalia temnitis arma</div><div class="l">at sperate deos memores fandi atque nefandi.</div><span class="">card 544</span><div class="l">“Rex erat Aeneas nobis, quo iustior alter,</div><div class="l">nec pietate fuit, nec bello maior et armis.</div><div class="l">Quem si fata virum servant, si vescitur aura</div><div class="l">aetheria, neque adhuc crudelibus occubat umbris,</div><div class="l">non metus; officio nec te certasse priorem</div><div class="l">paeniteat. Sunt et Siculis regionibus urbes</div><div class="l">arvaque, Troianoque a sanguine clarus Acestes.</div><div class="l">Quassatam ventis liceat subducere classem,</div><div class="l">et silvis aptare trabes et stringere remos:</div><div class="l">si datur Italiam, sociis et rege recepto,</div><div class="l">tendere, ut Italiam laeti Latiumque petamus;</div><div class="l">sin absumpta salus, et te, pater optume Teucrum,</div><div class="l">pontus habet Lybiae, nec spes iam restat Iuli,</div><div class="l">at freta Sicaniae saltem sedesque paratas,</div><div class="l">unde huc advecti, regemque petamus Acesten.”</div><div class="l">Talibus Ilioneus; cuncti simul ore fremebant</div><div class="l">Dardanidae.</div><span class="">card 561</span><div class="l">Tum breviter Dido, voltum demissa, profatur:</div><div class="l">“Solvite corde metum, Teucri, secludite curas.</div><div class="l">Res dura et regni novitas me talia cogunt</div><div class="l">moliri, et late finis custode tueri.</div><div class="l">Quis genus Aeneadum, quis Troiae nesciat urbem,</div><div class="l">virtutesque virosque, aut tanti incendia belli?</div><div class="l">Non obtusa adeo gestamus pectora Poeni,</div><div class="l">nec tam aversus equos Tyria Sol iungit ab urbe.</div><div class="l">Seu vos Hesperiam magnam Saturniaque arva,</div><div class="l">sive Erycis finis regemque optatis Acesten,</div><div class="l">auxilio tutos dimittam, opibusque iuvabo.</div><div class="l">Voltis et his mecum pariter considere regnis;</div><div class="l">urbem quam statuo vestra est, subducite navis;</div><div class="l">Tros Tyriusque mihi nullo discrimine agetur.</div><div class="l">Atque utinam rex ipse Noto compulsus eodem</div><div class="l">adforet Aeneas! Equidem per litora certos</div><div class="l">dimittam et Libyae lustrare extrema iubebo,</div><div class="l">si quibus eiectus silvis aut urbibus errat.”</div><span class="">card 579</span><div class="l">His animum arrecti dictis et fortis Achates</div><div class="l">et pater Aeneas iamdudum erumpere nubem</div><div class="l">ardebant. Prior Aenean compellat Achates:</div><div class="l">“Nate dea, quae nunc animo sententia surgit?</div><div class="l">omnia tuta vides, classem sociosque receptos.</div><div class="l">Unus abest, medio in fluctu quem vidimus ipsi</div><div class="l">submersum; dictis respondent cetera matris.”</div><div class="l">Vix ea fatus erat, cum circumfusa repente</div><div class="l">scindit se nubes et in aethera purgat apertum.</div><div class="l">Restitit Aeneas claraque in luce refulsit,</div><div class="l">os umerosque deo similis; namque ipsa decoram</div><div class="l">caesariem nato genetrix lumenque iuventae</div><div class="l">purpureum et laetos oculis adflarat honores:</div><div class="l">quale manus addunt ebori decus, aut ubi flavo</div><div class="l">argentum Pariusve lapis circumdatur auro.</div><div class="l">Tum sic reginam adloquitur, cunctisque repente</div><div class="l">improvisus ait: “Coram, quem quaeritis, adsum,</div><div class="l">Troius Aeneas, Lybicis ereptus ab undis.</div><div class="l">O sola infandos Troiae miserata labores,</div><div class="l">quae nos, reliquias Danaum, terraeque marisque</div><div class="l">omnibus exhaustos iam casibus, omnium egenos,</div><div class="l">urbe, domo, socias, grates persolvere dignas</div><div class="l">non opis est nostrae, Dido, nec quicquid ubique est</div><div class="l">gentis Dardaniae, magnum quae sparsa per orbem.</div><div class="l">Di tibi, si qua pios respectant numina, si quid</div><div class="l">usquam iustitia est et mens sibi conscia recti,</div><div class="l">praemia digna ferant. Quae te tam laeta tulerunt</div><div class="l">saecula? Qui tanti talem genuere parentes?</div><div class="l">In freta dum fluvii current, dum montibus umbrae</div><div class="l">lustrabunt convexa, polus dum sidera pascet,</div><div class="l">semper honos nomenque tuum laudesque manebunt,</div><div class="l">quae me cumque vocant terrae.” Sic fatus, amicum</div><div class="l">Ilionea petit dextra, laevaque Serestum,</div><div class="l">post alios, fortemque Gyan fortemque Cloanthum.</div><span class="">card 613</span><div class="l">Obstipuit primo aspectu Sidonia Dido,</div><div class="l">casu deinde viri tanto, et sic ore locuta est:</div><div class="l">“Quis te, nate dea, per tanta pericula casus</div><div class="l">insequitur? Quae vis immanibus applicat oris?</div><div class="l">Tune ille Aeneas, quem Dardanio Anchisae</div><div class="l">alma Venus Phrygii genuit Simoentis ad undam?</div><div class="l">Atque equidem Teucrum memini Sidona venire</div><div class="l">finibus expulsum patriis, nova regna petentem</div><div class="l">auxilio Beli; genitor tum Belus opimam</div><div class="l">vastabat Cyprum, et victor dicione tenebat.</div><div class="l">Tempore iam ex illo casus mihi cognitus urbis</div><div class="l">Troianae nomenque tuum regesque Pelasgi.</div><div class="l">Ipse hostis Teucros insigni laude ferebat,</div><div class="l">seque ortum antiqua Teucrorum ab stirpe volebat.</div><div class="l">Quare agite, O tectis, iuvenes, succedite nostris.</div><div class="l">Me quoque per multos similis fortuna labores</div><div class="l">iactatam hac demum voluit consistere terra.</div><div class="l">Non ignara mali, miseris succurrere disco.”</div><div class="l">Sic memorat; simul Aenean in regia ducit</div><div class="l">tecta, simul divom templis indicit honorem.</div><div class="l">Nec minus interea sociis ad litora mittit</div><div class="l">viginti tauros, magnorum horrentia centum</div><div class="l">terga suum, pinguis centum cum matribus agnos,</div><div class="l">munera laetitiamque dii.</div><div class="l">At domus interior regali splendida luxu</div><div class="l">instruitur, mediisque parant convivia tectis:</div><div class="l">arte laboratae vestes ostroque superbo,</div><div class="l">ingens argentum mensis, caelataque in auro</div><div class="l">fortia facta patrum, series longissima rerum</div><div class="l">per tot ducta viros antiqua ab origine gentis.</div><span class="">card 643</span><div class="l">Aeneas (neque enim patrius consistere mentem</div><div class="l">passus amor) rapidum ad navis praemittit Achaten,</div><div class="l">Ascanio ferat haec, ipsumque ad moenia ducat;</div><div class="l">omnis in Ascanio cari stat cura parentis.</div><div class="l">Munera praeterea, Iliacis erepta ruinis,</div><div class="l">ferre iubet, pallam signis auroque rigentem,</div><div class="l">et circumtextum croceo velamen acantho,</div><div class="l">ornatus Argivae Helenae, quos illa Mycenis,</div><div class="l">Pergama cum peteret inconcessosque hymenaeos,</div><div class="l">extulerat, matris Ledae mirabile donum:</div><div class="l">praeterea sceptrum, Ilione quod gesserat olim,</div><div class="l">maxima natarum Priami, colloque monile</div><div class="l">bacatum, et duplicem gemmis auroque coronam.</div><div class="l">Haec celerans ita ad naves tendebat Achates.</div><span class="">card 657</span><div class="l">At Cytherea novas artes, nova pectore versat</div><div class="l">Consilia, ut faciem mutatus et ora Cupido</div><div class="l">pro dulci Ascanio veniat, donisque furentem</div><div class="l">incendat reginam, atque ossibus implicet ignem;</div><div class="l">quippe domum timet ambiguam Tyriosque bilinguis;</div><div class="l">urit atrox Iuno, et sub noctem cura recursat.</div><div class="l">Ergo his aligerum dictis adfatur Amorem:</div><div class="l">“Nate, meae vires, mea magna potentia solus,</div><div class="l">nate, patris summi qui tela Typhoia temnis,</div><div class="l">ad te confugio et supplex tua numina posco.</div><div class="l">Frater ut Aeneas pelago tuus omnia circum</div><div class="l">litora iactetur odiis Iunonis iniquae,</div><div class="l">nota tibi, et nostro doluisti saepe dolore.</div><div class="l">Hunc Phoenissa tenet Dido blandisque moratur</div><div class="l">vocibus; et vereor, quo se Iunonia vertant</div><div class="l">hospitia; haud tanto cessabit cardine rerum.</div><div class="l">Quocirca capere ante dolis et cingere flamma</div><div class="l">reginam meditor, ne quo se numine mutet,</div><div class="l">sed magno Aeneae mecum teneatur amore.</div><div class="l">Qua facere id possis, nostram nunc accipe mentem.</div><div class="l">Regius accitu cari genitoris ad urbem</div><div class="l">Sidoniam puer ire parat, mea maxima cura,</div><div class="l">dona ferens, pelago et flammis restantia Troiae:</div><div class="l">hunc ego sopitum somno super alta Cythera</div><div class="l">aut super Idalium sacrata sede recondam,</div><div class="l">ne qua scire dolos mediusve occurrere possit.</div><div class="l">Tu faciem illius noctem non amplius unam</div><div class="l">falle dolo, et notos pueri puer indue voltus,</div><div class="l">ut, cum te gremio accipiet laetissima Dido</div><div class="l">regalis inter mensas laticemque Lyaeum,</div><div class="l">cum dabit amplexus atque oscula dulcia figet,</div><div class="l">occultum inspires ignem fallasque veneno.”</div><div class="l">Paret Amor dictis carae genetricis, et alas</div><div class="l">exuit, et gressu gaudens incedit Iuli.</div><div class="l">At Venus Ascanio placidam per membra quietem</div><div class="l">inrigat, et fotum gremio dea tollit in altos</div><div class="l">Idaliae lucos, ubi mollis amaracus illum</div><div class="l">floribus et dulci adspirans complectitur umbra.</div><span class="">card 695</span><div class="l">Iamque ibat dicto parens et dona Cupido</div><div class="l">regia portabat Tyriis, duce laetus Achate.</div><div class="l">Cum venit, aulaeis iam se regina superbis</div><div class="l">aurea composuit sponda mediamque locavit.</div><div class="l">Iam pater Aeneas et iam Troiana iuventus</div><div class="l">conveniunt, stratoque super discumbitur ostro.</div><div class="l">Dant famuli manibus lymphas, Cereremque canistris</div><div class="l">expediunt, tonsisque ferunt mantelia villis.</div><div class="l">Quinquaginta intus famulae, quibus ordine longam</div><div class="l">cura penum struere, et flammis adolere Penatis;</div><div class="l">centum aliae totidemque pares aetate ministri,</div><div class="l">qui dapibus mensas onerent et pocula ponant.</div><div class="l">Nec non et Tyrii per limina laeta frequentes</div><div class="l">convenere, toris iussi discumbere pictis.</div><div class="l">Mirantur dona Aeneae, mirantur Iulum</div><div class="l">flagrantisque dei voltus simulataque verba,</div><div class="l"><span class="strikethrough">pallamque et pictum croceo velamen acantho.</span></div><div class="l">Praecipue infelix, pesti devota futurae,</div><div class="l">expleri mentem nequit ardescitque tuendo</div><div class="l">Phoenissa, et pariter puero donisque movetur.</div><div class="l">Ille ubi complexu Aeneae colloque pependit</div><div class="l">et magnum falsi implevit genitoris amorem,</div><div class="l">reginam petit haec oculis, haec pectore toto</div><div class="l">haeret et interdum gremio fovet, inscia Dido,</div><div class="l">insidat quantus miserae deus; at memor ille</div><div class="l">matris Acidaliae paulatim abolere Sychaeum</div><div class="l">incipit, et vivo temptat praevertere amore</div><div class="l">iam pridem resides animos desuetaque corda.</div><span class="">card 723</span><div class="l">Postquam prima quies epulis, mensaeque remotae,</div><div class="l">crateras magnos statuunt et vina coronant.</div><div class="l">Fit strepitus tectis, vocemque per ampla volutant</div><div class="l">atria; dependent lychni laquearibus aureis</div><div class="l">incensi, et noctem flammis funalia vincunt.</div><div class="l">Hic regina gravem gemmis auroque poposcit</div><div class="l">implevitque mero pateram, quam Belus et omnes</div><div class="l">a Belo soliti; tum facta silentia tectis:</div><div class="l">“Iuppiter, hospitibus nam te dare iura loquuntur,</div><div class="l">hunc laetum Tyriisque diem Troiaque profectis</div><div class="l">esse velis, nostrosque huius meminisse minores.</div><div class="l">Adsit laetitiae Bacchus dator, et bona Iuno;</div><div class="l">et vos, O, coetum, Tyrii, celebrate faventes.”</div><div class="l">Dixit, et in mensam laticum libavit honorem,</div><div class="l">primaque, libato, summo tenus attigit ore,</div><div class="l">tum Bitiae dedit increpitans; ille impiger hausit</div><div class="l">spumantem pateram, et pleno se proluit auro</div><div class="l">post alii proceres. Cithara crinitus Iopas</div><div class="l">personat aurata, docuit quem maximus Atlas.</div><div class="l">Hic canit errantem lunam solisque labores;</div><div class="l">unde hominum genus et pecudes; unde imber et ignes;</div><div class="l">Arcturum pluviasque Hyadas geminosque Triones;</div><div class="l">quid tantum Oceano properent se tinguere soles</div><div class="l">hiberni, vel quae tardis mora noctibus obstet.</div><div class="l">Ingeminant plausu Tyrii, Troesque sequuntur.</div><div class="l">Nec non et vario noctem sermone trahebat</div><div class="l">infelix Dido, longumque bibebat amorem,</div><div class="l">multa super Priamo rogitans, super Hectore multa;</div><div class="l">nunc quibus Aurorae venisset filius armis,</div><div class="l">nunc quales Diomedis equi, nunc quantus Achilles.</div><div class="l">“Immo age, et a prima dic, hospes, origine nobis</div><div class="l">insidias,” inquit, “Danaum, casusque tuorum,</div><div class="l">erroresque tuos; nam te iam septima portat</div><div class="l">omnibus errantem terris et fluctibus aestas.”</div></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><span class="">card 1</span><div class="l">Conticuere omnes, intentique ora tenebant.</div><div class="l">Inde toro pater Aeneas sic orsus ab alto:</div><div class="l">Infandum, regina, iubes renovare dolorem,</div><div class="l">Troianas ut opes et lamentabile regnum</div><div class="l">eruerint Danai; quaeque ipse miserrima vidi,</div><div class="l">et quorum pars magna fui. Quis talia fando</div><div class="l">Myrmidonum Dolopumve aut duri miles Ulixi</div><div class="l">temperet a lacrimis? Et iam nox umida caelo</div><div class="l">praecipitat, suadentque cadentia sidera somnos.</div><div class="l">Sed si tantus amor casus cognoscere nostros</div><div class="l">et breviter Troiae supremum audire laborem,</div><div class="l">quamquam animus meminisse horret, luctuque refugit,</div><div class="l">incipiam.<span class="">para </span>Fracti bello fatisque repulsi</div><div class="l">ductores Danaum, tot iam labentibus annis,</div><div class="l">instar montis equum divina Palladis arte</div><div class="l">aedificant, sectaque intexunt abiete costas:</div><div class="l">votum pro reditu simulant; ea fama vagatur.</div><div class="l">Huc delecta virum sortiti corpora furtim</div><div class="l">includunt caeco lateri, penitusque cavernas</div><div class="l">ingentis uterumque armato milite complent.</div><span class="">card 21</span><div class="l">Est in conspectu Tenedos, notissima fama</div><div class="l">insula, dives opum, Priami dum regna manebant,</div><div class="l">nunc tantum sinus et statio male fida carinis:</div><div class="l">huc se provecti deserto in litore condunt.</div><div class="l">Nos abiisse rati et vento petiisse Mycenas:</div><div class="l">ergo omnis longo solvit se Teucria luctu;</div><div class="l">panduntur portae; iuvat ire et Dorica castra</div><div class="l">desertosque videre locos litusque relictum.</div><div class="l">Hic Dolopum manus, hic saevus tendebat Achilles;</div><div class="l">classibus hic locus; hic acie certare solebant.</div><div class="l">Pars stupet innuptae donum exitiale Minervae,</div><div class="l">et molem mirantur equi; primusque Thymoetes</div><div class="l">duci intra muros hortatur et arce locari,</div><div class="l">sive dolo, seu iam Troiae sic fata ferebant.</div><div class="l">At Capys, et quorum melior sententia menti,</div><div class="l">aut pelago Danaum insidias suspectaque dona</div><div class="l">praecipitare iubent, subiectisque urere flammis,</div><div class="l">aut terebrare cavas uteri et temptare latebras.</div><div class="l">Scinditur incertum studia in contraria volgus.</div><span class="">card 40</span><div class="l">Primus ibi ante omnis, magna comitante caterva,</div><div class="l">Laocoön ardens summa decurrit ab arce,</div><div class="l">et procul: “O miseri, quae tanta insania, cives?</div><div class="l">Creditis avectos hostis? Aut ulla putatis</div><div class="l">dona carere dolis Danaum? Sic notus Ulixes?</div><div class="l">aut hoc inclusi ligno occultantur Achivi,</div><div class="l">aut haec in nostros fabricata est machina muros</div><div class="l">inspectura domos venturaque desuper urbi,</div><div class="l">aut aliquis latet error; equo ne credite, Teucri.</div><div class="l">Quicquid id est, timeo Danaos et dona ferentis.”</div><div class="l">Sic fatus, validis ingentem viribus hastam</div><div class="l">in latus inque feri curvam compagibus alvum</div><div class="l">contorsit: stetit illa tremens, uteroque recusso</div><div class="l">insonuere cavae gemitumque dedere cavernae.</div><div class="l">Et, si fata deum, si mens non laeva fuisset,</div><div class="l">impulerat ferro Argolicas foedare latebras,</div><div class="l">Troiaque, nunc stares, Priamique arx alta, maneres.</div><span class="">card 57</span><div class="l">Ecce, manus iuvenem interea post terga revinctum</div><div class="l">pastores magno ad regem clamore trahebant</div><div class="l">Dardanidae, qui se ignotum venientibus ultro,</div><div class="l">hoc ipsum ut strueret Troiamque aperiret Achivis,</div><div class="l">obtulerat, fidens animi atque in utrumque paratus,</div><div class="l">seu versare dolos, seu certae occumbere morti.</div><div class="l">Undique visendi studio Troiana iuventus</div><div class="l">circumfusa ruit, certantque inludere capto.</div><div class="l">Accipe nunc Danaum insidias, et crimine ab uno</div><div class="l">disce omnes.</div><div class="l">Namque ut conspectu in medio turbatus, inermis</div><div class="l">constitit atque oculis Phrygia agmina circumspexit:</div><div class="l">“Heu, quae nunc tellus” inquit “quae me aequora possunt</div><div class="l">accipere? Aut quid iam misero mihi denique restat,</div><div class="l">cui neque apud Danaos usquam locus, et super ipsi</div><div class="l">Dardanidae infensi poenas cum sanguine poscunt?”</div><div class="l">Quo gemitu conversi animi, compressus et omnis</div><div class="l">impetus. Hortamur fari; quo sanguine cretus,</div><div class="l">quidve ferat, memoret, quae sit fiducia capto.</div><div class="l"><span class="strikethrough">Ille haec, deposita tandem formidine, fatur:</span></div><span class="">card 77</span><div class="l">“Cuncta equidem tibi, Rex, fuerit quodcumque, fatebor</div><div class="l">vera, inquit; neque me Argolica de gente negabo:</div><div class="l">hoc primum; nec, si miserum Fortuna Sinonem</div><div class="l">finxit, vanum etiam mendacemque improba finget.</div><div class="l">Fando aliquod si forte tuas pervenit ad auris</div><div class="l">Belidae nomen Palamedis et incluta fama</div><div class="l">gloria, quem falsa sub proditione Pelasgi</div><div class="l">insontem infando indicio, quia bella vetabat,</div><div class="l">demisere neci, nunc cassum lumine lugent.</div><div class="l">Illi me comitem et consanguinitate propinquum</div><div class="l">pauper in arma pater primis huc misit ab annis,</div><div class="l">dum stabat regno incolumis regumque vigebat</div><div class="l">consiliis, et nos aliquod nomenque decusque</div><div class="l">gessimus. Invidia postquam pellacis Ulixi—</div><div class="l">haud ignota loquor—superis concessit ab oris,</div><div class="l">adflictus vitam in tenebris luctuque trahebam,</div><div class="l">et casum insontis mecum indignabar amici.</div><div class="l">Nec tacui demens, et me, fors si qua tulisset,</div><div class="l">si patrios umquam remeassem victor ad Argos,</div><div class="l">promisi ultorem, et verbis odia aspera movi.</div><div class="l">Hinc mihi prima mali labes, hinc semper Ulixes</div><div class="l">criminibus terrere novis, hinc spargere voces</div><div class="l">in volgum ambiguas, et quaerere conscius arma.</div><div class="l">Nec requievit enim, donec, Calchante ministro—</div><div class="l">sed quid ego haec autem nequiquam ingrata revolvo?</div><div class="l">Quidve moror, si omnis uno ordine habetis Achivos,</div><div class="l">idque audire sat est? Iamdudum sumite poenas,</div><div class="l">hoc Ithacus velit, et magno mercentur Atridae.”</div><span class="">card 105</span><div class="l">Tum vero ardemus scitari et quaerere causas,</div><div class="l">ignari scelerum tantorum artisque Pelasgae.</div><div class="l">Prosequitur pavitans, et ficto pectore fatur:</div><div class="l">“Saepe fugam Danai Troia cupiere relicta</div><div class="l">moliri, et longo fessi discedere bello;</div><div class="l">fecissentque utinam! Saepe illos aspera ponti</div><div class="l">interclusit hiemps, et terruit Auster euntis.</div><div class="l">Praecipue, cum iam hic trabibus contextus acernis</div><div class="l">staret equus, toto sonuerunt aethere nimbi.</div><div class="l">Suspensi Eurypylum scitantem oracula Phoebi</div><div class="l">mittimus, isque adytis haec tristia dicta reportat:</div><div class="l">“Sanguine placastis ventos et virgine caesa,</div><div class="l">cum primum Iliacas, Danai, venistis ad oras;</div><div class="l">sanguine quaerendi reditus, animaque litandum</div><div class="l">Argolica.” Volgi quae vox ut venit ad auris,</div><div class="l">obstipuere animi, gelidusque per ima cucurrit</div><div class="l">ossa tremor, cui fata parent, quem poscat Apollo.</div><div class="l">“Hic Ithacus vatem magno Calchanta tumultu</div><div class="l">protrahit in medios; quae sint ea numina divom,</div><div class="l">flagitat; et mihi iam multi crudele canebant</div><div class="l">artificis scelus, et taciti ventura videbant.</div><div class="l">Bis quinos silet ille dies, tectusque recusat</div><div class="l">prodere voce sua quemquam aut opponere morti.</div><div class="l">Vix tandem, magnis Ithaci clamoribus actus,</div><div class="l">composito rumpit vocem, et me destinat arae.</div><div class="l">Adsensere omnes, et, quae sibi quisque timebat,</div><div class="l">unius in miseri exitium conversa tulere.</div><div class="l">Iamque dies infanda aderat; mihi sacra parari,</div><div class="l">et salsae fruges, et circum tempora vittae:</div><div class="l">eripui, fateor, leto me, et vincula rupi,</div><div class="l">limosoque lacu per noctem obscurus in ulva</div><div class="l">delitui, dum vela darent, si forte dedissent.</div><div class="l">Nec mihi iam patriam antiquam spes ulla videndi,</div><div class="l">nec dulcis natos exoptatumque parentem;</div><div class="l">quos illi fors et poenas ob nostra reposcent</div><div class="l">effugia, et culpam hanc miserorum morte piabunt.</div><div class="l">Quod te per superos et conscia numina veri,</div><div class="l">per si qua est quae restet adhuc mortalibus usquam</div><div class="l">intemerata fides, oro, miserere laborum</div><div class="l">tantorum, miserere animi non digna ferentis.”</div><span class="">card 145</span><div class="l">His lacrimis vitam damus, et miserescimus ultro.</div><div class="l">Ipse viro primus manicas atque arta levari</div><div class="l">vincla iubet Priamus, dictisque ita fatur amicis:</div><div class="l">“Quisquis es, amissos hinc iam obliviscere Graios;</div><div class="l">noster eris, mihique haec edissere vera roganti:</div><div class="l">Quo molem hanc immanis equi statuere? Quis auctor?</div><div class="l">Quidve petunt? Quae religio, aut quae machina belli?”</div><div class="l">Dixerat. Ille, dolis instructus et arte Pelasga,</div><div class="l">sustulit exutas vinclis ad sidera palmas:</div><div class="l">“Vos, aeterni ignes, et non violabile vestrum</div><div class="l">testor numen” ait “vos arae ensesque nefandi,</div><div class="l">quos fugi, vittaeque deum, quas hostia gessi:</div><div class="l">fas mihi Graiorum sacrata resolvere iura,</div><div class="l">fas odisse viros, atque omnia ferre sub auras,</div><div class="l">si qua tegunt; teneor patriae nec legibus ullis.</div><div class="l">Tu modo promissis maneas, servataque serves</div><div class="l">Troia fidem, si vera feram, si magna rependam.</div><div class="l">“Omnis spes Danaum et coepti fiducia belli</div><div class="l">Palladis auxiliis semper stetit. Impius ex quo</div><div class="l">Tydides sed enim scelerumque inventor Ulixes,</div><div class="l">fatale adgressi sacrato avellere templo</div><div class="l">Palladium, caesis summae custodibus arcis,</div><div class="l">corripuere sacram effigiem, manibusque cruentis</div><div class="l">virgineas ausi divae contingere vittas;</div><div class="l">ex illo fluere ac retro sublapsa referri</div><div class="l">spes Danaum, fractae vires, aversa deae mens.</div><div class="l">Nec dubiis ea signa dedit Tritonia monstris.</div><div class="l">Vix positum castris simulacrum, arsere coruscae</div><div class="l">luminibus flammae arrectis, salsusque per artus</div><div class="l">sudor iit, terque ipsa solo—mirabile dictu—</div><div class="l">emicuit, parmamque ferens hastamque trementem.</div><div class="l">“Extemplo temptanda fuga canit aequora Calchas,</div><div class="l">nec posse Argolicis exscindi Pergama telis,</div><div class="l">omina ni repetant Argis, numenque reducant,</div><div class="l">quod pelago et curvis secum avexere carinis.</div><div class="l">Et nunc, quod patrias vento petiere Mycenas,</div><div class="l">arma deosque parant comites, pelagoque remenso</div><div class="l">improvisi aderunt: ita digerit omina Calchas.</div><div class="l">Hanc pro Palladio moniti, pro numine laeso</div><div class="l">effigiem statuere, nefas quae triste piaret.</div><div class="l">Hanc tamen immensam Calchas attollere molem</div><div class="l">roboribus textis caeloque educere iussit,</div><div class="l">ne recipi portis, aut duci in moenia possit,</div><div class="l">neu populum antiqua sub religione tueri.</div><div class="l">Nam si vestra manus violasset dona Minervae,</div><div class="l">tum magnum exitium (quod di prius omen in ipsum</div><div class="l">convertant!) Priami imperio Phrygibusque futurum;</div><div class="l">sin manibus vestris vestram ascendisset in urbem,</div><div class="l">ultro Asiam magno Pelopea ad moenia bello</div><div class="l">venturam, et nostros ea fata manere nepotes.”</div><span class="">card 195</span><div class="l">Talibus insidiis periurique arte Sinonis</div><div class="l">credita res, captique dolis lacrimisque coactis,</div><div class="l">quos neque Tydides, nec Larisaeus Achilles,</div><div class="l">non anni domuere decem, non mille carinae.</div><div class="l">Hic aliud maius miseris multoque tremendum</div><div class="l">obicitur magis, atque improvida pectora turbat.</div><div class="l">Laocoön, ductus Neptuno sorte sacerdos,</div><div class="l">sollemnis taurum ingentem mactabat ad aras.</div><div class="l">Ecce autem gemini a Tenedo tranquilla per alta—</div><div class="l">horresco referens—immensis orbibus angues</div><div class="l">incumbunt pelago, pariterque ad litora tendunt;</div><div class="l">pectora quorum inter fluctus arrecta iubaeque</div><div class="l">sanguineae superant undas; pars cetera pontum</div><div class="l">pone legit, sinuatque immensa volumine terga.</div><div class="l">Fit sonitus spumante salo; iamque arva tenebant,</div><div class="l">ardentisque oculos suffecti sanguine et igni,</div><div class="l">sibila lambebant linguis vibrantibus ora.</div><div class="l">Diffugimus visu exsangues: illi agmine certo</div><div class="l">Laocoönta petunt; et primum parva duorum</div><div class="l">corpora natorum serpens amplexus uterque</div><div class="l">implicat, et miseros morsu depascitur artus;</div><div class="l">post ipsum auxilio subeuntem ac tela ferentem</div><div class="l">corripiunt, spirisque ligant ingentibus; et iam</div><div class="l">bis medium amplexi, bis collo squamea circum</div><div class="l">terga dati, superant capite et cervicibus altis.</div><div class="l">Ille simul manibus tendit divellere nodos,</div><div class="l">perfusus sanie vittas atroque veneno,</div><div class="l">clamores simul horrendos ad sidera tollit:</div><div class="l">quales mugitus, fugit cum saucius aram</div><div class="l">taurus, et incertam excussit cervice securim.</div><div class="l">At gemini lapsu delubra ad summa dracones</div><div class="l">effugiunt saevaeque petunt Tritonidis arcem,</div><div class="l">sub pedibusque deae clipeique sub orbe teguntur.</div><div class="l">Tum vero tremefacta novus per pectora cunctis</div><div class="l">insinuat pavor, et scelus expendisse merentem</div><div class="l">Laocoönta ferunt, sacrum qui cuspide robur</div><div class="l">laeserit, et tergo sceleratam intorserit hastam.</div><div class="l">Ducendum ad sedes simulacrum orandaque divae</div><div class="l">numina conclamant.</div><span class="">card 234</span><div class="l">Dividimus muros et moenia pandimus urbis.</div><div class="l">Accingunt omnes operi, pedibusque rotarum</div><div class="l">subiciunt lapsus, et stuppea vincula collo</div><div class="l">intendunt: scandit fatalis machina muros,</div><div class="l">feta armis. Pueri circum innuptaeque puellae</div><div class="l">sacra canunt, funemque manu contingere gaudent.</div><div class="l">Illa subit, mediaeque minans inlabitur urbi.</div><div class="l">O patria, O divom domus Ilium, et incluta bello</div><div class="l">moenia Dardanidum, quater ipso in limine portae</div><div class="l">substitit, atque utero sonitum quater arma dedere:</div><div class="l">instamus tamen inmemores caecique furore,</div><div class="l">et monstrum infelix sacrata sistimus arce.</div><div class="l">Tunc etiam fatis aperit Cassandra futuris</div><div class="l">ora, dei iussu non umquam credita Teucris.</div><div class="l">Nos delubra deum miseri, quibus ultimus esset</div><div class="l">ille dies, festa velamus fronde per urbem.</div><span class="">card 250</span><div class="l">“Vertitur interea caelum et ruit oceano nox,</div><div class="l">involvens umbra magna terramque polumque</div><div class="l">Myrmidonumque dolos; fusi per moenia Teucri</div><div class="l">conticuere, sopor fessos complectitur artus:</div><div class="l">et iam Argiva phalanx instructis navibus ibat</div><div class="l">a Tenedo tacitae per amica silentia lunae</div><div class="l">litora nota petens, flammas cum regia puppis</div><div class="l">extulerat, fatisque deum defensus iniquis</div><div class="l">inclusos utero Danaos et pinea furtim</div><div class="l">laxat claustra Sinon. Illos patefactus ad auras</div><div class="l">reddit equus, laetique cavo se robore promunt</div><div class="l">Thessandrus Sthenelusque duces, et dirus Ulixes,</div><div class="l">demissum lapsi per funem, Acamasque, Thoasque,</div><div class="l">Pelidesque Neoptolemus, primusque Machaon,</div><div class="l">et Menelaus, et ipse doli fabricator Epeos.</div><div class="l">Invadunt urbem somno vinoque sepultam;</div><div class="l">caeduntur vigiles, portisque patentibus omnis</div><div class="l">accipiunt socios atque agmina conscia iungunt.</div><span class="">card 268</span><div class="l">Tempus erat, quo prima quies mortalibus aegris</div><div class="l">incipit, et dono divom gratissima serpit.</div><div class="l">In somnis, ecce, ante oculos maestissimus Hector</div><div class="l">visus adesse mihi, largosque effundere fletus,</div><div class="l">raptatus bigis, ut quondam, aterque cruento</div><div class="l">pulvere, perque pedes traiectus lora tumentis.</div><div class="l">Ei mihi, qualis erat, quantum mutatus ab illo</div><div class="l">Hectore, qui redit exuvias indutus Achilli,</div><div class="l">vel Danaum Phrygios iaculatus puppibus ignis,</div><div class="l">squalentem barbam et concretos sanguine crinis</div><div class="l">volneraque illa gerens, quae circum plurima muros</div><div class="l">accepit patrios. Ultro flens ipse videbar</div><div class="l">Compellare virum et maestas expromere voces:</div><div class="l">“O lux Dardaniae, spes O fidissima Teucrum,</div><div class="l">quae tantae tenuere morae? Quibus Hector ab oris</div><div class="l">exspectate venis? Ut te post multa tuorum</div><div class="l">funera, post varios hominumque urbisque labores</div><div class="l">defessi aspicimus! Quae causa indigna serenos</div><div class="l">foedavit voltus? Aut cur haec volnera cerno?”</div><div class="l">Ille nihil, nec me quaerentem vana moratur,</div><div class="l">sed graviter gemitus imo de pectore ducens,</div><div class="l">“Heu fuge, nate dea, teque his, ait, eripe flammis.</div><div class="l">Hostis habet muros; ruit alto a culmine Troia.</div><div class="l">Sat patriae Priamoque datum: si Pergama dextra</div><div class="l">defendi possent, etiam hac defensa fuissent.</div><div class="l">Sacra suosque tibi commendat Troia penatis:</div><div class="l">hos cape fatorum comites, his moenia quaere</div><div class="l">magna, pererrato statues quae denique ponto.”</div><div class="l">Sic ait, et manibus vittas Vestamque potentem</div><div class="l">aeternumque adytis effert penetralibus ignem.</div><span class="">card 298</span><div class="l">Diverso interea miscentur moenia luctu,</div><div class="l">et magis atque magis, quamquam secreta parentis</div><div class="l">Anchisae domus arboribusque obtecta recessit,</div><div class="l">clarescunt sonitus, armorumque ingruit horror.</div><div class="l">Excutior somno, et summi fastigia tecti</div><div class="l">ascensu supero, atque arrectis auribus adsto:</div><div class="l">in segetem veluti cum flamma furentibus austris</div><div class="l">incidit, aut rapidus montano flumine torrens</div><div class="l">sternit agros, sternit sata laeta boumque labores,</div><div class="l">praecipitisque trahit silvas, stupet inscius alto</div><div class="l">accipiens sonitum saxi de vertice pastor.</div><div class="l">Tum vero manifesta fides, Danaumque patescunt</div><div class="l">insidiae. Iam Deiphobi dedit ampla ruinam</div><div class="l">Volcano superante domus; iam proxumus ardet</div><div class="l">Ucalegon; Sigea igni freta lata relucent.</div><div class="l">Exoritur clamorque virum clangorque tubarum.</div><div class="l">Arma amens capio; nec sat rationis in armis,</div><div class="l">sed glomerare manum bello et concurrere in arcem</div><div class="l">cum sociis ardent animi; furor iraque mentem</div><div class="l">praecipitant, pulchrumque mori succurrit in armis.</div><span class="">card 318</span><div class="l">Ecce autem telis Panthus elapsus Achivom,</div><div class="l">Panthus Othryades, arcis Phoebique sacerdos,</div><div class="l">sacra manu victosque deos parvumque nepotem</div><div class="l">ipse trahit, cursuque amens ad limina tendit.</div><div class="l">“Quo res summa, loco, Panthu? Quam prendimus arcem?”</div><div class="l">Vix ea fatus eram, gemitu cum talia reddit:</div><div class="l">“Venit summa dies et ineluctabile tempus</div><div class="l">Dardaniae: fuimus Troes, fuit Ilium et ingens</div><div class="l">gloria Teucrorum; ferus omnia Iuppiter Argos</div><div class="l">transtulit; incensa Danai dominantur in urbe.</div><div class="l">Arduus armatos mediis in moenibus adstans</div><div class="l">fundit equus, victorque Sinon incendia miscet</div><div class="l">insultans; portis alii bipatentibus adsunt,</div><div class="l">milia quot magnis umquam venere Mycenis;</div><div class="l">obsedere alii telis angusta viarum</div><div class="l">oppositi; stat ferri acies mucrone corusco</div><div class="l">stricta, parata neci; vix primi proelia temptant</div><div class="l">portarum vigiles, et caeco Marte resistunt.”</div><div class="l">Talibus Othryadae dictis et numine divom</div><div class="l">in flammas et in arma feror, quo tristis Erinys,</div><div class="l">quo fremitus vocat et sublatus ad aethera clamor.</div><div class="l">Addunt se socios Rhipeus et maximus armis</div><div class="l">Epytus oblati per lunam Hypanisque Dymasque,</div><div class="l">et lateri adglomerant nostro, iuvenisque Coroebus,</div><div class="l">Mygdonides: illis ad Troiam forte diebus</div><div class="l">venerat, insano Cassandrae incensus amore,</div><div class="l">et gener auxilium Priamo Phrygibusque ferebat,</div><div class="l">infelix, qui non sponsae praecepta furentis</div><div class="l">audierit.</div><span class="">card 347</span><div class="l">Quos ubi confertos audere in proelia vidi,</div><div class="l">incipio super his: “Iuvenes, fortissima frustra</div><div class="l">pectora, si vobis audentem extrema cupido</div><div class="l">certa sequi, quae sit rebus fortuna videtis:</div><div class="l">excessere omnes, adytis arisque relictis,</div><div class="l">di, quibus imperium hoc steterat; succurritis urbi</div><div class="l">incensae; moriamur et in media arma ruamus.</div><div class="l">Una salus victis, nullam sperare salutem.”</div><div class="l">Sic animis iuvenum furor additus: inde, lupi ceu</div><div class="l">raptores atra in nebula, quos improba ventris</div><div class="l">exegit caecos rabies, catulique relicti</div><div class="l">faucibus exspectant siccis, per tela, per hostis</div><div class="l">vadimus haud dubiam in mortem, mediaeque tenemus</div><div class="l">urbis iter; nox atra cava circumvolat umbra.</div><div class="l">Quis cladem illius noctis, quis funera fando</div><div class="l">explicet, aut possit lacrimis aequare labores?</div><div class="l">Urbs antiqua ruit, multos dominata per annos;</div><div class="l">plurima perque vias sternuntur inertia passim</div><div class="l">corpora, perque domos et religiosa deorum</div><div class="l">limina. Nec soli poenas dant sanguine Teucri;</div><div class="l">quondam etiam victis redit in praecordia virtus</div><div class="l">victoresque cadunt Danai: crudelis ubique</div><div class="l">luctus, ubique pavor, et plurima mortis imago.</div><span class="">card 370</span><div class="l">Primus se, Danaum magna comitante caterva,</div><div class="l">Androgeos offert nobis, socia agmina credens</div><div class="l">inscius, atque ultro verbis compellat amicis:</div><div class="l">“Festinate, viri: nam quae tam sera moratur</div><div class="l">segnities? Alii rapiunt incensa feruntque</div><div class="l">Pergama; vos celsis nunc primum a navibus itis.”</div><div class="l">Dixit, et extemplo, neque enim responsa dabantur</div><div class="l">fida satis, sensit medios delapsus in hostis.</div><div class="l">Obstipuit, retroque pedem cum voce repressit:</div><div class="l">inprovisum aspris veluti qui sentibus anguem</div><div class="l">pressit humi nitens, trepidusque repente refugit</div><div class="l">attollentem iras et caerula colla tumentem;</div><div class="l">haud secus Androgeos visu tremefactus abibat.</div><div class="l">Inruimus, densis et circumfundimur armis,</div><div class="l">ignarosque loci passim et formidine captos</div><div class="l">sternimus: adspirat primo fortuna labori.</div><div class="l">Atque hic successu exsultans animisque Coroebus,</div><div class="l">“O socii, qua prima” inquit “fortuna salutis</div><div class="l">monstrat iter, quoque ostendit se dextra, sequamur</div><div class="l">mutemus clipeos, Danaumque insignia nobis</div><div class="l">aptemus: dolus an virtus, quis in hoste requirat?</div><div class="l">Arma dabunt ipsi.” Sic fatus, deinde comantem</div><div class="l">Androgei galeam clipeique insigne decorum</div><div class="l">induitur, laterique Argivum accommodat ensem.</div><div class="l">Hoc Rhipeus, hoc ipse Dymas omnisque iuventus</div><div class="l">laeta facit; spoliis se quisque recentibus armat.</div><div class="l">Vadimus immixti Danais haud numine nostro,</div><div class="l">multaque per caecam congressi proelia noctem</div><div class="l">conserimus, multos Danaum demittimus Orco.</div><div class="l">Diffugiunt alii ad navis, et litora cursu</div><div class="l">fida petunt: pars ingentem formidine turpi</div><div class="l">scandunt rursus equum et nota conduntur in alvo.</div><span class="">card 402</span><div class="l">Heu nihil invitis fas quemquam fidere divis!</div><div class="l">Ecce trahebatur passis Priameïa virgo</div><div class="l">crinibus a templo Cassandra adytisque Minervae,</div><div class="l">ad caelum tendens ardentia lumina frustra,—</div><div class="l">lumina, nam teneras arcebant vincula palmas.</div><div class="l">Non tulit hanc speciem furiata mente Coroebus,</div><div class="l">et sese medium iniecit periturus in agmen.</div><div class="l">Consequimur cuncti et densis incurrimus armis.</div><div class="l">Hic primum ex alto delubri culmine telis</div><div class="l">nostrorum obruimur, oriturque miserrima caedes</div><div class="l">armorum facie et Graiarum errore iubarum.</div><div class="l">Tum Danai gemitu atque ereptae virginis ira</div><div class="l">undique collecti invadunt, acerrimus Aiax,</div><div class="l">et gemini Atridae, Dolopumque exercitus omnis;</div><div class="l">adversi rupto ceu quondam turbine venti</div><div class="l">confligunt, Zephyrusque Notusque et laetus Eois</div><div class="l">Eurus equis; stridunt silvae, saevitque tridenti</div><div class="l">spumeus atque imo Nereus ciet aequora fundo.</div><div class="l">Illi etiam, si quos obscura nocte per umbram</div><div class="l">fudimus insidiis totaque agitavimus urbe,</div><div class="l">apparent; primi clipeos mentitaque tela</div><div class="l">adgnoscunt, atque ora sono discordia signant.</div><div class="l">Ilicet obruimur numero; primusque Coroebus</div><div class="l">Penelei dextra divae armipotentis ad aram</div><div class="l">procumbit; cadit et Rhipeus, iustissimus unus</div><div class="l">qui fuit in Teucris et servantissimus aequi:</div><div class="l">dis aliter visum; pereunt Hypanisque Dymasque</div><div class="l">confixi a sociis; nec te tua plurima, Panthu,</div><div class="l">labentem pietas nec Apollinis infula texit.</div><div class="l">Iliaci cineres et flamma extrema meorum,</div><div class="l">testor, in occasu vestro nec tela nec ullas</div><div class="l">vitavisse vices Danaum, et, si fata fuissent</div><div class="l">ut caderem, meruisse manu. Divellimur inde,</div><div class="l">Iphitus et Pelias mecum, quorum Iphitus aevo</div><div class="l">iam gravior, Pelias et volnere tardus Ulixi;</div><div class="l">protinus ad sedes Priami clamore vocati.</div><span class="">card 438</span><div class="l">Hic vero ingentem pugnam, ceu cetera nusquam</div><div class="l">bella forent, nulli tota morerentur in urbe.</div><div class="l">Sic Martem indomitum, Danaosque ad tecta ruentis</div><div class="l">cernimus, obsessumque acta testudine limen.</div><div class="l">Haerent parietibus scalae, postisque sub ipsos</div><div class="l">nituntur gradibus, clipeosque ad tela sinistris</div><div class="l">protecti obiciunt, prensant fastigia dextris.</div><div class="l">Dardanidae contra turris ac tota domorum</div><div class="l">culmina convellunt; his se, quando ultima cernunt,</div><div class="l">extrema iam in morte parant defendere telis;</div><div class="l">auratasque trabes, veterum decora alta parentum,</div><div class="l">devolvunt; alii strictis mucronibus imas</div><div class="l">obsedere fores; has servant agmine denso.</div><div class="l">Instaurati animi, regis succurrere tectis,</div><div class="l">auxilioque levare viros, vimque addere victis.</div><span class="">card 453</span><div class="l">Limen erat caecaeque fores et pervius usus</div><div class="l">tectorum inter se Priami, postesque relicti</div><div class="l">a tergo, infelix qua se, dum regna manebant,</div><div class="l">saepius Andromache ferre incomitata solebat</div><div class="l">ad soceros, et avo puerum Astyanacta trahebat.</div><div class="l">Evado ad summi fastigia culminis, unde</div><div class="l">tela manu miseri iactabant inrita Teucri.</div><div class="l">Turrim in praecipiti stantem summisque sub astra</div><div class="l">eductam tectis, unde omnis Troia videri</div><div class="l">et Danaum solitae naves et Achaia castra,</div><div class="l">adgressi ferro circum, qua summa labantis</div><div class="l">iuncturas tabulata dabant, convellimus altis</div><div class="l">sedibus, impulimusque; ea lapsa repente ruinam</div><div class="l">cum sonitu trahit et Danaum super agmina late</div><div class="l">incidit: ast alii subeunt, nec saxa, nec ullum</div><div class="l">telorum interea cessat genus.</div><span class="">card 469</span><div class="l">Vestibulum ante ipsum primoque in limine Pyrrhus</div><div class="l">exsultat, telis et luce coruscus aëna;</div><div class="l">qualis ubi in lucem coluber mala gramina pastus</div><div class="l">frigida sub terra tumidum quem bruma tegebat,</div><div class="l">nunc, positis novus exuviis nitidusque iuventa,</div><div class="l">lubrica convolvit sublato pectore terga</div><div class="l">arduus ad solem, et linguis micat ore trisulcis.</div><div class="l">Una ingens Periphas et equorum agitator Achillis,</div><div class="l">armiger Automedon, una omnis Scyria pubes</div><div class="l">succedunt tecto, et flammas ad culmina iactant.</div><div class="l">Ipse inter primos correpta dura bipenni</div><div class="l">limina perrumpit, postisque a cardine vellit</div><div class="l">aeratos; iamque excisa trabe firma cavavit</div><div class="l">robora, et ingentem lato dedit ore fenestram.</div><div class="l">Adparet domus intus, et atria longa patescunt;</div><div class="l">adparent Priami et veterum penetralia regum,</div><div class="l">armatosque vident stantis in limine primo.</div><div class="l">At domus interior gemitu miseroque tumultu</div><div class="l">miscetur, penitusque cavae plangoribus aedes</div><div class="l">femineis ululant; ferit aurea sidera clamor.</div><div class="l">Tum pavidae tectis matres ingentibus errant;</div><div class="l">amplexaeque tenent postis atque oscula figunt.</div><div class="l">Instat vi patria Pyrrhus; nec claustra, neque ipsi</div><div class="l">custodes sufferre valent; labat ariete crebro</div><div class="l">ianua, et emoti procumbunt cardine postes.</div><div class="l">Fit via vi; rumpunt aditus, primosque trucidant</div><div class="l">immissi Danai, et late loca milite complent.</div><div class="l">Non sic, aggeribus ruptis cum spumeus amnis</div><div class="l">exiit, oppositasque evicit gurgite moles,</div><div class="l">fertur in arva furens cumulo, camposque per omnis</div><div class="l">cum stabulis armenta trahit. Vidi ipse furentem</div><div class="l">caede Neoptolemum geminosque in limine Atridas;</div><div class="l">vidi Hecubam centumque nurus, Priamumque per aras</div><div class="l">sanguine foedantem, quos ipse sacraverat, ignis.</div><div class="l">Quinquaginta illi thalami, spes tanta nepotum,</div><div class="l">barbarico postes auro spoliisque superbi,</div><div class="l">procubuere; tenent Danai, qua deficit ignis.</div><span class="">card 506</span><div class="l">Forsitan et Priami fuerint quae fata requiras.</div><div class="l">Urbis uti captae casum convolsaque vidit</div><div class="l">limina tectorum et medium in penetralibus hostem,</div><div class="l">arma diu senior desueta trementibus aevo</div><div class="l">circumdat nequiquam umeris, et inutile ferrum</div><div class="l">cingitur, ac densos fertur moriturus in hostis.</div><div class="l">Aedibus in mediis nudoque sub aetheris axe</div><div class="l">ingens ara fuit iuxtaque veterrima laurus,</div><div class="l">incumbens arae atque umbra complexa Penatis.</div><div class="l">Hic Hecuba et natae nequiquam altaria circum,</div><div class="l">praecipites atra ceu tempestate columbae,</div><div class="l">condensae et divom amplexae simulacra sedebant.</div><div class="l">Ipsum autem sumptis Priamum iuvenalibus armis</div><div class="l">ut vidit, “Quae mens tam dira, miserrime coniunx,</div><div class="l">impulit his cingi telis? Aut quo ruis?” inquit;</div><div class="l">“Non tali auxilio nec defensoribus istis</div><div class="l">tempus eget, non, si ipse meus nunc adforet Hector.</div><div class="l">Huc tandem concede; haec ara tuebitur omnis,</div><div class="l">aut moriere simul.” Sic ore effata recepit</div><div class="l">ad sese et sacra longaevum in sede locavit.</div><span class="">card 526</span><div class="l">Ecce autem elapsus Pyrrhi de caede Polites,</div><div class="l">unus natorum Priami, per tela, per hostis</div><div class="l">porticibus longis fugit, et vacua atria lustrat</div><div class="l">saucius: illum ardens infesto volnere Pyrrhus</div><div class="l">insequitur, iam iamque manu tenet et premit hasta.</div><div class="l">Ut tandem ante oculos evasit et ora parentum,</div><div class="l">concidit, ac multo vitam cum sanguine fudit.</div><div class="l">Hic Priamus, quamquam in media iam morte tenetur,</div><div class="l">non tamen abstinuit, nec voci iraeque pepercit:</div><div class="l">“At tibi pro scelere,” exclamat, “pro talibus ausis,</div><div class="l">di, si qua est caelo pietas, quae talia curet,</div><div class="l">persolvant grates dignas et praemia reddant</div><div class="l">debita, qui nati coram me cernere letum</div><div class="l">fecisti et patrios foedasti funere voltus.</div><div class="l">At non ille, satum quo te mentiris, Achilles</div><div class="l">talis in hoste fuit Priamo; sed iura fidemque</div><div class="l">supplicis erubuit, corpusque exsangue sepulchro</div><div class="l">reddidit Hectoreum, meque in mea regna remisit.”</div><div class="l">Sic fatus senior, telumque imbelle sine ictu</div><div class="l">coniecit, rauco quod protinus aere repulsum</div><div class="l">e summo clipei nequiquam umbone pependit.</div><div class="l">Cui Pyrrhus: “Referes ergo haec et nuntius ibis</div><div class="l">Pelidae genitori; illi mea tristia facta</div><div class="l">degeneremque Neoptolemum narrare memento.</div><div class="l">Nunc morere.” Hoc dicens altaria ad ipsa trementem</div><div class="l">traxit et in multo lapsantem sanguine nati,</div><div class="l">implicuitque comam laeva, dextraque coruscum</div><div class="l">extulit, ac lateri capulo tenus abdidit ensem.</div><div class="l">Haec finis Priami fatorum; hic exitus illum</div><div class="l">sorte tulit, Troiam incensam et prolapsa videntem</div><div class="l">Pergama, tot quondam populis terrisque superbum</div><div class="l">regnatorem Asiae. Iacet ingens litore truncus,</div><div class="l">avolsumque umeris caput, et sine nomine corpus.</div><span class="">card 559</span><div class="l">At me tum primum saevus circumstetit horror</div><div class="l">Obstipui; subiit cari genitoris imago,</div><div class="l">ut regem aequaevum crudeli volnere vidi</div><div class="l">vitam exhalantem; subiit deserta Creüsa,</div><div class="l">et direpta domus, et parvi casus Iuli.</div><div class="l">Respicio, et quae sit me circum copia lustro.</div><div class="l">Deseruere omnes defessi, et corpora saltu</div><div class="l">ad terram misere aut ignibus aegra dedere.</div><span class="">card 567</span><div class="l"><span class="strikethrough">Iamque adeo super unus eram, cum limina Vestae</span></div><div class="l"><span class="strikethrough">servantem et tacitam secreta in sede latentem</span></div><div class="l"><span class="strikethrough">Tyndarida aspicio: dant clara incendia lucem</span></div><div class="l"><span class="strikethrough">erranti passimque oculos per cuncta ferenti.</span></div><div class="l"><span class="strikethrough">Illa sibi infestos eversa ob Pergama Teucros</span></div><div class="l"><span class="strikethrough">et poenas Danaum et deserti coniugis iras</span></div><div class="l"><span class="strikethrough">praemetuens, Troiae et patriae communis Erinys,</span></div><div class="l"><span class="strikethrough">abdiderat sese atque aris invisa sedebat.</span></div><div class="l"><span class="strikethrough">Exarsere ignes animo; subit ira cadentem</span></div><div class="l"><span class="strikethrough">ulcisci patriam et sceleratas sumere poenas.</span></div><div class="l"><span class="strikethrough">“Scilicet haec Spartam incolumis patriasque Mycenas</span></div><div class="l"><span class="strikethrough">aspiciet, partoque ibit regina triumpho,</span></div><div class="l"><span class="strikethrough">coniugiumque, domumque, patres, natosque videbit,</span></div><div class="l"><span class="strikethrough">Iliadum turba et Phrygiis comitata ministris?</span></div><div class="l"><span class="strikethrough">Occiderit ferro Priamus, Troia arserit igni?</span></div><div class="l"><span class="strikethrough">Dardanium totiens sudarit sanguine litus?</span></div><div class="l"><span class="strikethrough">Non ita: namque etsi nullum memorabile nomen</span></div><div class="l"><span class="strikethrough">feminea in poena est, nec habet victoria laudem,</span></div><div class="l"><span class="strikethrough">extinxisse nefas tamen et sumpsisse merentis</span></div><div class="l"><span class="strikethrough">laudabor poenas, animumque explesse iuvabit</span></div><div class="l"><span class="strikethrough">ultricis flammae, et cineres satiasse meorum.”</span></div><span class="">card 588</span><div class="l"><span class="strikethrough">Talia iactabam, et furiata mente ferebar:</span></div><div class="l">cum mihi se, non ante oculis tam clara, videndam</div><div class="l">obtulit et pura per noctem in luce refulsit</div><div class="l">alma parens, confessa deam, qualisque videri</div><div class="l">caelicolis et quanta solet, dextraque prehensum</div><div class="l">continuit, roseoque haec insuper addidit ore:</div><div class="l">“Nate, quis indomitas tantus dolor excitat iras?</div><div class="l">Quid furis, aut quonam nostri tibi cura recessit?</div><div class="l">Non prius aspicies, ubi fessum aetate parentem</div><div class="l">liqueris Anchisen; superet coniunxne Creüsa,</div><div class="l">Ascaniusque puer? Quos omnes undique Graiae</div><div class="l">circum errant acies, et, ni mea cura resistat,</div><div class="l">iam flammae tulerint inimicus et hauserit ensis.</div><div class="l">Non tibi Tyndaridis facies invisa Lacaenae</div><div class="l">culpatusve Paris: divom inclementia, divom,</div><div class="l">has evertit opes sternitque a culmine Troiam.</div><div class="l">Aspice—namque omnem, quae nunc obducta tuenti</div><div class="l">mortalis hebetat visus tibi et umida circum</div><div class="l">caligat, nubem eripiam; tu ne qua parentis</div><div class="l">iussa time, neu praeceptis parere recusa:—</div><div class="l">hic, ubi disiectas moles avolsaque saxis</div><div class="l">saxa vides mixtoque undantem pulvere fumum.</div><div class="l">Neptunus muros magnoque emota tridenti</div><div class="l">fundamenta quatit, totamque a sedibus urbem</div><div class="l">eruit; hic Iuno Scaeas saevissima portas</div><div class="l">prima tenet, sociumque furens a navibus agmen</div><div class="l">ferro accincta vocat.</div><div class="l">Iam summas arces Tritonia, respice, Pallas</div><div class="l">insedit, nimbo effulgens et Gorgone saeva.</div><div class="l">Ipse pater Danais animos viresque secundas</div><div class="l">sufficit, ipse deos in Dardana suscitat arma.</div><div class="l">Eripe, nate, fugam, finemque impone labori.</div><div class="l">Nusquam abero, et tutum patrio te limine sistam.”</div><div class="l">Dixerat, et spissis noctis se condidit umbris.</div><div class="l">Adparent dirae facies inimicaque Troiae</div><div class="l">numina magna deum.</div><span class="">card 624</span><div class="l">Tum vero omne mihi visum considere in ignis</div><div class="l">Ilium et ex imo verti Neptunia Troia;</div><div class="l">ac veluti summis antiquam in montibus ornum</div><div class="l">cum ferro accisam crebrisque bipennibus instant</div><div class="l">eruere agricolae certatim,—illa usque minatur</div><div class="l">et tremefacta comam concusso vertice nutat,</div><div class="l">volneribus donec paulatim evicta, supremum</div><div class="l">congemuit, traxitque iugis avolsa ruinam.</div><div class="l">Descendo, ac ducente deo flammam inter et hostis</div><div class="l">expedior; dant tela locum, flammaeque recedunt.</div><span class="">card 634</span><div class="l">Atque ubi iam patriae perventum ad limina sedis</div><div class="l">antiquasque domos, genitor, quem tollere in altos</div><div class="l">optabam primum montis primumque petebam,</div><div class="l">abnegat excisa vitam producere Troia</div><div class="l">exsiliumque pati. “Vos O, quibus integer aevi</div><div class="l">sanguis,” ait “solidaeque suo stant robore vires,</div><div class="l">vos agitate fugam:</div><div class="l">me si caelicolae voluissent ducere vitam,</div><div class="l">has mihi servassent sedes. Satis una superque</div><div class="l">vidimus exscidia et captae superavimus urbi.</div><div class="l">Sic O, sic positum adfati discedite corpus.</div><div class="l">Ipse manu mortem inveniam; miserebitur hostis</div><div class="l">exuviasque petet; facilis iactura sepulcri.</div><div class="l">Iam pridem invisus divis et inutilis annos</div><div class="l">demoror, ex quo me divom pater atque hominum rex</div><div class="l">fulminis adflavit ventis et contigit igni.”</div><span class="">card 650</span><div class="l">Talia perstabat memorans, fixusque manebat.</div><div class="l">Nos contra effusi lacrimis, coniunxque Creüsa</div><div class="l">Ascaniusque omnisque domus, ne vertere secum</div><div class="l">cuncta pater fatoque urguenti incumbere vellet.</div><div class="l">Abnegat, inceptoque et sedibus haeret in isdem.</div><div class="l">Rursus in arma feror, mortemque miserrimus opto:</div><div class="l">nam quod consilium aut quae iam fortuna dabatur?</div><div class="l">“Mene efferre pedem, genitor, te posse relicto</div><div class="l">sperasti, tantumque nefas patrio excidit ore?</div><div class="l">Si nihil ex tanta Superis placet urbe relinqui,</div><div class="l">et sedet hoc animo, perituraeque addere Troiae</div><div class="l">teque tuosque iuvat, patet isti ianua leto,</div><div class="l">iamque aderit multo Priami de sanguine Pyrrhus,</div><div class="l">natum ante ora patris, patrem qui obtruncat ad aras.</div><div class="l">Hoc erat, alma parens, quod me per tela, per ignis</div><div class="l">eripis, ut mediis hostem in penetralibus, utque</div><div class="l">Ascanium patremque meum iuxtaque Creüsam</div><div class="l">alterum in alterius mactatos sanguine cernam?</div><div class="l">Arma, viri, ferte arma; vocat lux ultima victos.</div><div class="l">Reddite me Danais; sinite instaurata revisam</div><div class="l">proelia: Numquam omnes hodie moriemur inulti.”</div><span class="">card 671</span><div class="l">Hinc ferro accingor rursus clipeoque sinistram</div><div class="l">insertabam aptans, meque extra tecta ferebam.</div><div class="l">Ecce autem complexa pedes in limine coniunx</div><div class="l">haerebat, parvumque patri tendebat Iulum:</div><div class="l">“Si periturus abis, et nos rape in omnia tecum;</div><div class="l">sin aliquam expertus sumptis spem ponis in armis,</div><div class="l">hanc primum tutare domum. Cui parvus Iulus,</div><div class="l">cui pater et coniunx quondam tua dicta relinquor?”</div><span class="">card 679</span><div class="l">Talia vociferans gemitu tectum omne replebat,</div><div class="l">cum subitum dictuque oritur mirabile monstrum.</div><div class="l">Namque manus inter maestorumque ora parentum</div><div class="l">ecce levis summo de vertice visus Iuli</div><div class="l">fundere lumen apex, tactuque innoxia mollis</div><div class="l">lambere flamma comas et circum tempora pasci.</div><div class="l">Nos pavidi trepidare metu, crinemque flagrantem</div><div class="l">excutere et sanctos restinguere fontibus ignis.</div><div class="l">At pater Anchises oculos ad sidera laetus</div><div class="l">extulit, et caelo palmas cum voce tetendit:</div><div class="l">“Iuppiter omnipotens, precibus si flecteris ullis,</div><div class="l">aspice nos; hoc tantum, et, si pietate meremur,</div><div class="l">da deinde auxilium, pater, atque haec omina firma.”</div><span class="">card 692</span><div class="l">Vix ea fatus erat senior, subitoque fragore</div><div class="l">intonuit laevum, et de caelo lapsa per umbras</div><div class="l">stella facem ducens multa cum luce cucurrit.</div><div class="l">Illam, summa super labentem culmina tecti,</div><div class="l">cernimus Idaea claram se condere silva</div><div class="l">signantemque vias; tum longo limite sulcus</div><div class="l">dat lucem, et late circum loca sulphure fumant.</div><div class="l">Hic vero victus genitor se tollit ad auras,</div><div class="l">adfaturque deos et sanctum sidus adorat.</div><div class="l">“Iam iam nulla mora est; sequor et qua ducitis adsum.</div><div class="l">Di patrii, servate domum, servate nepotem.</div><div class="l">Vestrum hoc augurium, vestroque in numine Troia est.</div><div class="l">Cedo equidem, nec, nate, tibi comes ire recuso.”</div><div class="l">Dixerat ille; et iam per moenia clarior ignis</div><div class="l">auditur, propiusque aestus incendia volvunt.</div><div class="l">“Ergo age, care pater, cervici imponere nostrae;</div><div class="l">ipse subibo umeris, nec me labor iste gravabit:</div><div class="l">quo res cumque cadent, unum et commune periclum,</div><div class="l">una salus ambobus erit. Mihi parvus Iulus</div><div class="l">sit comes, et longe servet vestigia coniunx:</div><div class="l">vos, famuli, quae dicam, animis advertite vestris.</div><div class="l">Est urbe egressis tumulus templumque vetustum</div><div class="l">desertae Cereris, iuxtaque antiqua cupressus</div><div class="l">religione patrum multos servata per annos.</div><div class="l">Hanc ex diverso sedem veniemus in unam.</div><div class="l">Tu, genitor, cape sacra manu patriosque Penatis;</div><div class="l">me, bello e tanto digressum et caede recenti,</div><div class="l">attrectare nefas, donec me flumine vivo</div><div class="l">abluero.”</div><div class="l">Haec fatus, latos umeros subiectaque colla</div><div class="l">veste super fulvique insternor pelle leonis,</div><div class="l">succedoque oneri; dextrae se parvus Iulus</div><div class="l">implicuit sequiturque patrem non passibus aequis;</div><div class="l">pone subit coniunx: ferimur per opaca locorum;</div><div class="l">et me, quem dudum non ulla iniecta movebant</div><div class="l">tela neque adverso glomerati ex agmine Grai,</div><div class="l">nunc omnes terrent aurae, sonus excitat omnis</div><div class="l">suspensum et pariter comitique onerique timentem.</div><div class="l">Iamque propinquabam portis, omnemque videbar</div><div class="l">evasisse viam, subito cum creber ad auris</div><div class="l">visus adesse pedum sonitus, genitorque per umbram</div><div class="l">prospiciens; “Nate” exclamat, “fuge nate, propinquant.</div><div class="l">Ardentis clipeos atque aera micantia cerno!”—</div><div class="l">Hic mihi nescio quod trepido male numen amicum</div><div class="l">confusam eripuit mentem. Namque avia cursu</div><div class="l">dum sequor, et nota excedo regione viarum,</div><div class="l">heu, misero coniunx fatone erepta Creüsa</div><div class="l">substitit, erravitne via, seu lassa resedit,</div><div class="l">incertum; nec post oculis est reddita nostris.</div><div class="l">Nec prius amissam respexi animumque reflexi,</div><div class="l">quam tumulum antiquae Cereris sedemque sacratam</div><div class="l">venimus; hic demum collectis omnibus una</div><div class="l">defuit, et comites natumque virumque fefellit.</div><div class="l">Quem non incusavi amens hominumque deorumque,</div><div class="l">aut quid in eversa vidi crudelius urbe?</div><div class="l">Ascanium Anchisenque patrem Teucrosque Penatis</div><div class="l">commendo sociis et curva valle recondo;</div><div class="l">ipse urbem repeto et cingor fulgentibus armis.</div><div class="l">Stat casus renovare omnis, omnemque reverti</div><div class="l">per Troiam, et rursus caput obiectare periclis.</div><span class="">card 752</span><div class="l">Principio muros obscuraque limina portae,</div><div class="l">qua gressum extuleram, repeto, et vestigia retro</div><div class="l">observata sequor per noctem et lumine lustro.</div><div class="l">Horror ubique animo, simul ipsa silentia terrent.</div><div class="l">Inde domum, si forte pedem, si forte tulisset,</div><div class="l">me refero: inruerant Danai, et tectum omne tenebant.</div><div class="l">Ilicet ignis edax summa ad fastigia vento</div><div class="l">volvitur; exsuperant flammae, furit aestus ad auras.</div><div class="l">Procedo et Priami sedes arcemque reviso.</div><div class="l">Et iam porticibus vacuis Iunonis asylo</div><div class="l">custodes lecti Phoenix et dirus Ulixes</div><div class="l">praedam adservabant. Huc undique Troia gaza</div><div class="l">incensis erepta adytis, mensaeque deorum,</div><div class="l">crateresque auro solidi, captivaque vestis</div><div class="l">congeritur; pueri et pavidae longo ordine matres</div><div class="l">stant circum.</div><div class="l">Ausus quin etiam voces iactare per umbram</div><div class="l">implevi clamore vias, maestusque Creüsam</div><div class="l">nequiquam ingeminans iterumque iterumque vocavi.</div><div class="l">Quaerenti et tectis urbis sine fine furenti</div><div class="l">infelix simulacrum atque ipsius umbra Creüsae</div><div class="l">visa mihi ante oculos et nota maior imago.</div><div class="l">Obstipui, steteruntque comae et vox faucibus haesit.</div><div class="l"><span class="strikethrough">Tum sic adfari et curas his demere dictis :</span></div><div class="l">“Quid tantum insano iuvat indulgere dolori,</div><div class="l">O dulcis coniunx? Non haec sine numine divom</div><div class="l">eveniunt; nec te hinc comitem asportare Creüsam</div><div class="l">fas, aut ille sinit superi regnator Olympi.</div><div class="l">Longa tibi exsilia, et vastum maris aequor arandum,</div><div class="l">et terram Hesperiam venies, ubi Lydius arva</div><div class="l">inter opima virum leni fluit agmine Thybris:</div><div class="l">illic res laetae regnumque et regia coniunx</div><div class="l">parta tibi. Lacrimas dilectae pelle Creüsae.</div><div class="l">Non ego Myrmidonum sedes Dolopumve superbas</div><div class="l">aspiciam, aut Graiis servitum matribus ibo,</div><div class="l">Dardanis, et divae Veneris nurus.</div><div class="l">Sed me magna deum genetrix his detinet oris:</div><div class="l">iamque vale, et nati serva communis amorem.”</div><div class="l">Haec ubi dicta dedit, lacrimantem et multa volentem</div><div class="l">dicere deseruit, tenuisque recessit in auras.</div><div class="l">Ter conatus ibi collo dare bracchia circum:</div><div class="l">ter frustra comprensa manus effugit imago,</div><div class="l">par levibus ventis volucrique simillima somno.</div><span class="">card 795</span><div class="l">Sic demum socios consumpta nocte reviso.</div><div class="l">Atque hic ingentem comitum adfluxisse novorum</div><div class="l">invenio admirans numerum, matresque virosque,</div><div class="l">collectam exsilio pubem, miserabile volgus.</div><div class="l">Undique convenere, animis opibusque parati,</div><div class="l">in quascumque velim pelago deducere terras.</div><div class="l">Iamque iugis summae surgebat Lucifer Idae</div><div class="l">ducebatque diem, Danaique obsessa tenebant</div><div class="l">limina portarum, nec spes opis ulla dabatur;</div><div class="l">cessi, et sublato montes genitore petivi.</div></div><div class="textpart" id="index.xml-body.1_div.1_div.3"><h3><span class="headingNumber">1.3. </span></h3><span class="">card 1</span><div class="l">Postquam res Asiae Priamique evertere gentem</div><div class="l">immeritam visum Superis, ceciditque superbum</div><div class="l">Ilium, et omnis humo fumat Neptunia Troia,</div><div class="l">diversa exsilia et desertas quaerere terras</div><div class="l">auguriis agimur divom, classemque sub ipsa</div><div class="l">Antandro et Phrygiae molimur montibus Idae,</div><div class="l">incerti, quo fata ferant, ubi sistere detur,</div><div class="l">contrahimusque viros. Vix prima inceperat aestas,</div><div class="l">et pater Anchises dare fatis vela iubebat;</div><div class="l">litora cum patriae lacrimans portusque relinquo</div><div class="l">et campos, ubi Troia fuit: feror exsul in altum</div><div class="l">cum sociis natoque Penatibus et magnis dis.</div><span class="">card 13</span><div class="l">Terra procul vastis colitur Mavortia campis,</div><div class="l">Thraces arant, acri quondam regnata Lycurgo,</div><div class="l">hospitium antiquum Troiae sociique Penates,</div><div class="l">dum Fortuna fuit. Feror huc, et litore curvo</div><div class="l">moenia prima loco, fatis ingressus iniquis,</div><div class="l">Aeneadasque meo nomen de nomine fingo.</div><span class="">card 19</span><div class="l">Sacra Dionaeae matri divisque ferebam</div><div class="l">auspicibus coeptorum operum, superoque nitentem</div><div class="l">caelicolum regi mactabam in litore taurum.</div><div class="l">Forte fuit iuxta tumulus, quo cornea summo</div><div class="l">virgulta et densis hastilibus horrida myrtus.</div><div class="l">Accessi, viridemque ab humo convellere silvam</div><div class="l">conatus, ramis tegerem ut frondentibus aras,</div><div class="l">horrendum et dictu video mirabile monstrum.</div><div class="l">Nam, quae prima solo ruptis radicibus arbos</div><div class="l">vellitur, huic atro liquuntur sanguine guttae,</div><div class="l">et terram tabo maculant. Mihi frigidus horror</div><div class="l">membra quatit, gelidusque coit formidine sanguis.</div><div class="l">Rursus et alterius lentum convellere vimen</div><div class="l">insequor, et causas penitus temptare latentis:</div><div class="l">ater et alterius sequitur de cortice sanguis.</div><div class="l">Multa movens animo nymphas venerabar agrestis</div><div class="l">Gradivumque patrem, Geticis qui praesidet arvis,</div><div class="l">rite secundarent visus omenque levarent.</div><div class="l">Tertia sed postquam maiore hastilia nisu</div><div class="l">adgredior, genibusque adversae obluctor harenae—</div><div class="l">eloquar, an sileam?—gemitus lacrimabilis imo</div><div class="l">auditur tumulo, et vox reddita fertur ad auris:</div><div class="l">“Quid miserum, Aenea, laceras? Iam parce sepulto;</div><div class="l">parce pias scelerare manus. Non me tibi Troia</div><div class="l">externum tulit, aut cruor hic de stipite manat.</div><div class="l">Heu, fuge crudelis terras, fuge litus avarum:</div><div class="l">nam Polydorus ego; hic confixum ferrea texit</div><div class="l">telorum seges et iaculis increvit acutis.”</div><div class="l">Tum vero ancipiti mentem formidine pressus</div><div class="l">obstipui, steteruntque comae et vox faucibus haesit.</div><span class="">card 49</span><div class="l">Hunc Polydorum auri quondam cum pondere magno</div><div class="l">infelix Priamus furtim mandarat alendum</div><div class="l">Threicio regi, cum iam diffideret armis</div><div class="l">Dardaniae, cingique urbem obsidione videret.</div><div class="l">Ille, ut opes fractae Teucrum, et Fortuna recessit,</div><div class="l">res Agamemnonias victriciaque arma secutus,</div><div class="l">fas omne abrumpit; Polydorum obtruncat, et auro</div><div class="l">vi potitur. Quid non mortalia pectora cogis,</div><div class="l">auri sacra fames? Postquam pavor ossa reliquit,</div><div class="l">delectos populi ad proceres primumque parentem</div><div class="l">monstra deum refero, et quae sit sententia posco.</div><div class="l">Omnibus idem animus, scelerata excedere terra,</div><div class="l">linqui pollutum hospitium, et dare classibus austros.</div><div class="l">Ergo instauramus Polydoro funus, et ingens</div><div class="l">aggeritur tumulo tellus; stant Manibus arae,</div><div class="l">caeruleis maestae vittis atraque cupresso,</div><div class="l">et circum Iliades crinem de more solutae;</div><div class="l">inferimus tepido spumantia cymbia lacte</div><div class="l">sanguinis et sacri pateras, animamque sepulchro</div><div class="l">condimus, et magna supremum voce ciemus.</div><span class="">card 69</span><div class="l">Inde, ubi prima fides pelago, placataque venti</div><div class="l">dant maria et lenis crepitans vocat Auster in altum,</div><div class="l">deducunt socii navis et litora complent:</div><div class="l">provehimur portu, terraeque urbesque recedunt.</div><div class="l">Sacra mari colitur medio gratissima tellus</div><div class="l">Nereidum matri et Neptuno Aegaeo,</div><div class="l">quam pius arquitenens oras et litora circum</div><div class="l">errantem Mycono e celsa Gyaroque revinxit,</div><div class="l">immotamque coli dedit et contemnere ventos.</div><div class="l">Huc feror; haec fessos tuto placidissima portu</div><div class="l">accipit: egressi veneramur Apollinis urbem.</div><div class="l">Rex Anius, rex idem hominum Phoebique sacerdos</div><div class="l">vittis et sacra redimitus tempora lauro,</div><div class="l">occurrit; veterem Anchisen adgnovit amicum.</div><div class="l">Iungimus hospitio dextras, et tecta subimus.</div><span class="">card 84</span><div class="l">Templa dei saxo venerabar structa vetusto:</div><div class="l">“Da propriam, Thymbraee, domum; da moenia fessis</div><div class="l">et genus et mansuram urbem; serva altera Troiae</div><div class="l">Pergama, reliquias Danaum atque immitis Achilli.</div><div class="l">Quem sequimur? Quove ire iubes? Ubi ponere sedes?</div><div class="l">Da, pater, augurium, atque animis inlabere nostris.”</div><span class="">card 90</span><div class="l">Vix ea fatus eram: tremere omnia visa repente,</div><div class="l">liminaque laurusque dei, totusque moveri</div><div class="l">mons circum, et mugire adytis cortina reclusis.</div><div class="l">Submissi petimus terram, et vox fertur ad auris:</div><div class="l">“Dardanidae duri, quae vos a stirpe parentum</div><div class="l">prima tulit tellus, eadem vos ubere laeto</div><div class="l">accipiet reduces. Antiquam exquirite matrem:</div><div class="l">hic domus Aeneae cunctis dominabitur oris,</div><div class="l">et nati natorum, et qui nascentur ab illis.”</div><div class="l">Haec Phoebus; mixtoque ingens exorta tumultu</div><div class="l">laetitia, et cuncti quae sint ea moenia quaerunt,</div><div class="l">quo Phoebus vocet errantis iubeatque reverti?</div><div class="l">Tum genitor, veterum volvens monumenta virorum,</div><div class="l">“Audite, O proceres” ait “et spes discite vestras:</div><div class="l">Creta Iovis magni medio iacet insula ponto;</div><div class="l">mons Idaeus ubi, et gentis cunabula nostrae.</div><div class="l">Centum urbes habitant magnas, uberrima regna;</div><div class="l">maximus unde pater, si rite audita recordor,</div><div class="l">Teucrus Rhoeteas primum est advectus in oras,</div><div class="l">optavitque locum regno. Nondum Ilium et arces</div><div class="l">Pergameae steterant; habitabant vallibus imis.</div><div class="l">hinc mater cultrix Cybeli Corybantiaque aera</div><div class="l">Idaeumque nemus; hinc fida silentia sacris,</div><div class="l">et iuncti currum dominae subiere leones.</div><div class="l">Ergo agite, et, divom ducunt qua iussa, sequamur;</div><div class="l">placemus ventos et Gnosia regna petamus.</div><div class="l">Nec longo distant cursu; modo Iuppiter adsit,</div><div class="l">tertia lux classem Cretaeis sistet in oris.”</div><div class="l">Sic fatus, meritos aris mactavit honores,</div><div class="l">taurum Neptuno, taurum tibi, pulcher Apollo</div><div class="l">nigram Hiemi pecudem, Zephyris felicibus albam.</div><span class="">card 121</span><div class="l">Fama volat pulsum regnis cessisse paternis</div><div class="l">Idomenea ducem, desertaque litora Cretae</div><div class="l">hoste vacare domos, sedesque adstare relictas.</div><div class="l">Linquimus Ortygiae portus, pelagoque volamus,</div><div class="l">bacchatamque iugis Naxon viridemque Donysam,</div><div class="l">Olearon, niveamque Paron, sparsasque per aequor</div><div class="l">Cycladas, et crebris legimus freta consita terris.</div><div class="l">Nauticus exoritur vario certamine clamor;</div><div class="l">hortantur socii: “Cretam proavosque petamus!”</div><div class="l">Prosequitur surgens a puppi ventus euntis</div><div class="l">et tandem antiquis Curetum adlabimur oris.</div><div class="l">Ergo avidus muros optatae molior urbis,</div><div class="l">Pergameamque voco, et laetam cognomine gentem</div><div class="l">hortor amare focos arcemque attollere tectis.</div><span class="">card 135</span><div class="l">Iamque fere sicco subductae litore puppes;</div><div class="l">conubiis arvisque novis operata iuventus;</div><div class="l">iura domosque dabam: subito cum tabida membris,</div><div class="l">corrupto caeli tractu, miserandaque venit</div><div class="l">arboribusque satisque lues et letifer annus.</div><div class="l">Linquebant dulcis animas, aut aegra trahebant</div><div class="l">corpora; tum sterilis exurere Sirius agros;</div><div class="l">arebant herbae, et victum seges aegra negabat.</div><div class="l">Rursus ad oraclum Ortygiae Phoebumque remenso</div><div class="l">hortatur pater ire mari, veniamque precari:</div><div class="l">quam fessis finem rebus ferat; unde laborum</div><div class="l">temptare auxilium iubeat; quo vertere cursus.</div><span class="">card 147</span><div class="l">Nox erat, et terris animalia somnus habebat:</div><div class="l">effigies sacrae divom Phrygiique Penates,</div><div class="l">quos mecum a Troia mediisque ex ignibus urbis</div><div class="l">extuleram, visi ante oculos adstare iacentis</div><div class="l">in somnis, multo manifesti lumine, qua se</div><div class="l">plena per insertas fundebat luna fenestras;</div><div class="l">tum sic adfari et curas his demere dictis:</div><div class="l">“Quod tibi delato Ortygiam dicturus Apollo est,</div><div class="l">hic canit, et tua nos en ultro ad limina mittit.</div><div class="l">Nos te, Dardania incensa, tuaque arma secuti,</div><div class="l">nos tumidum sub te permensi classibus aequor,</div><div class="l">idem venturos tollemus in astra nepotes,</div><div class="l">imperiumque urbi dabimus: tu moenia magnis</div><div class="l">magna para, longumque fugae ne linque laborem.</div><div class="l">Mutandae sedes: non haec tibi litora suasit</div><div class="l">Delius, aut Cretae iussit considere Apollo.</div><div class="l">Est locus, Hesperiam Grai cognomine dicunt,</div><div class="l">terra antiqua, potens armis atque ubere glaebae;</div><div class="l">Oenotri coluere viri; nunc fama minores</div><div class="l">Italiam dixisse ducis de nomine gentem:</div><div class="l">hae nobis propriae sedes; hinc Dardanus ortus,</div><div class="l">Iasiusque pater, genus a quo principe nostrum.</div><div class="l">Surge age, et haec laetus longaevo dicta parenti</div><div class="l">haud dubitanda refer: Corythum terrasque requirat</div><div class="l">Ausonias; Dictaea negat tibi Iuppiter arva.”</div><div class="l">Talibus attonitus visis et voce deorum—</div><div class="l">nec sopor illud erat, sed coram adgnoscere voltus</div><div class="l">velatasque comas praesentiaque ora videbar;</div><div class="l">tum gelidus toto manabat corpore sudor</div><div class="l">corripio e stratis corpus, tendoque supinas</div><div class="l">ad caelum cum voce manus, et munera libo</div><div class="l">intemerata focis. Perfecto laetus honore</div><div class="l">Anchisen facio certum, remque ordine pando.</div><div class="l">Adgnovit prolem ambiguam geminosque parentes,</div><div class="l">seque novo veterum deceptum errore locorum.</div><div class="l">Tum memorat: “Nate, Iliacis exercite fatis,</div><div class="l">sola mihi talis casus Cassandra canebat.</div><div class="l">Nunc repeto haec generi portendere debita nostro,</div><div class="l">et saepe Hesperiam, saepe Itala regna vocare.</div><div class="l">Sed quis ad Hesperiae venturos litora Teucros</div><div class="l">crederet, aut quem tum vates Cassandra moveret?</div><div class="l">Cedamus Phoebo, et moniti meliora sequamur.”</div><div class="l">Sic ait, et cuncti dicto paremus ovantes.</div><div class="l">Hanc quoque deserimus sedem, paucisque relictis</div><div class="l">vela damus, vastumque cava trabe currimus aequor.</div><span class="">card 192</span><div class="l">Postquam altum tenuere rates, nec iam amplius ullae</div><div class="l">adparent terrae, caelum undique et undique pontus,</div><div class="l">tum mihi caeruleus supra caput adstitit imber,</div><div class="l">noctem hiememque ferens, et inhorruit unda tenebris.</div><div class="l">Continuo venti volvunt mare, magnaque surgunt</div><div class="l">aequora; dispersi iactamur gurgite vasto;</div><div class="l">involvere diem nimbi, et nox umida caelum</div><div class="l">abstulit; ingeminant abruptis nubibus ignes.</div><div class="l">Excutimur cursu, et caecis erramus in undis.</div><div class="l">Ipse diem noctemque negat discernere caelo,</div><div class="l">nec meminisse viae media Palinurus in unda.</div><div class="l">Tris adeo incertos caeca caligine soles</div><div class="l">erramus pelago, totidem sine sidere noctes.</div><div class="l">Quarto terra die primum se attollere tandem</div><div class="l">visa, aperire procul montis, ac volvere fumum.</div><div class="l">Vela cadunt, remis insurgimus; haud mora nautae</div><div class="l">adnixi torquent spumas et caerula verrunt.</div><div class="l">Servatum ex undis Strophadum me litora primum</div><div class="l">accipiunt; Strophades Graio stant nomine dictae,</div><div class="l">insulae Ionio in magno, quas dira Celaeno</div><div class="l">Harpyiaeque colunt aliae, Phineia postquam</div><div class="l">clausa domus, mensasque metu liquere priores.</div><div class="l">Tristius haud illis monstrum, nec saevior ulla</div><div class="l">pestis et ira deum Stygiis sese extulit undis.</div><div class="l">Virginei volucrum voltus, foedissima ventris</div><div class="l">proluvies, uncaeque manus, et pallida semper</div><div class="l">ora fame.</div><div class="l">Huc ubi delati portus intravimus, ecce</div><div class="l">laeta boum passim campis armenta videmus,</div><div class="l">caprigenumque pecus nullo custode per herbas.</div><div class="l">Inruimus ferro, et divos ipsumque vocamus</div><div class="l">in partem praedamque Iovem; tum litore curvo</div><div class="l">exstruimusque toros, dapibusque epulamur opimis.</div><div class="l">At subitae horrifico lapsu de montibus adsunt</div><div class="l">Harpyiae, et magnis quatiunt clangoribus alas,</div><div class="l">diripiuntque dapes, contactuque omnia foedant</div><div class="l">immundo; tum vox taetrum dira inter odorem.</div><div class="l">Rursum in secessu longo sub rupe cavata,</div><div class="l">arboribus clausi circum atque horrentibus umbris,</div><div class="l">instruimus mensas arisque reponimus ignem:</div><div class="l">rursum ex diverso caeli caecisque latebris</div><div class="l">turba sonans praedam pedibus circumvolat uncis,</div><div class="l">polluit ore dapes. Sociis tunc, arma capessant,</div><div class="l">edico, et dira bellum cum gente gerendum.</div><div class="l">Haud secus ac iussi faciunt, tectosque per herbam</div><div class="l">disponunt enses et scuta latentia condunt.</div><div class="l">Ergo ubi delapsae sonitum per curva dedere</div><div class="l">litora, dat signum specula Misenus ab alta</div><div class="l">aere cavo. Invadunt socii, et nova proelia temptant,</div><div class="l">obscenas pelagi ferro foedare volucres:</div><div class="l">sed neque vim plumis ullam nec volnera tergo</div><div class="l">accipiunt, celerique fuga sub sidera lapsae</div><div class="l">semesam praedam et vestigia foeda relinquunt.</div><div class="l">Una in praecelsa consedit rupe Celaeno,</div><div class="l">infelix vates, rumpitque hanc pectore vocem:</div><div class="l">“Bellum etiam pro caede boum stratisque iuvencis,</div><div class="l">Laomedontiadae, bellumne inferre paratis,</div><div class="l">et patrio Harpyias insontis pellere regno?</div><div class="l">Accipite ergo animis atque haec mea figite dicta,</div><div class="l">quae Phoebo pater omnipotens, mihi Phoebus Apollo</div><div class="l">praedixit, vobis Furiarum ego maxuma pando.</div><div class="l">Italiam cursu petitis, ventisque vocatis</div><div class="l">ibitis Italiam, portusque intrare licebit;</div><div class="l">sed non ante datam cingetis moenibus urbem,</div><div class="l">quam vos dira fames nostraeque iniuria caedis</div><div class="l">ambesas subigat malis absumere mensas.”</div><span class="">card 258</span><div class="l">Dixit, et in silvam pennis ablata refugit.</div><div class="l">At sociis subita gelidus formidine sanguis</div><div class="l">deriguit; cecidere animi, nec iam amplius armis,</div><div class="l">sed votis precibusque iubent exposcere pacem,</div><div class="l">sive deae, seu sint dirae obscenaeque volucres.</div><div class="l">Et pater Anchises passis de litore palmis</div><div class="l">numina magna vocat, meritosque indicit honores:</div><div class="l">“Di, prohibete minas; di, talem avertite casum,</div><div class="l">et placidi servate pios!” Tum litore funem</div><div class="l">deripere, excussosque iubet laxare rudentes.</div><div class="l">Tendunt vela Noti; fugimus spumantibus undis,</div><div class="l">qua cursum ventusque gubernatorque vocabat.</div><div class="l">Iam medio adparet fluctu nemorosa Zacynthos</div><div class="l">Dulichiumque Sameque et Neritos ardua saxis.</div><div class="l">Effugimus scopulos Ithacae, Laertia regna,</div><div class="l">et terram altricem saevi exsecramur Ulixi.</div><div class="l">Mox et Leucatae nimbosa cacumina montis</div><div class="l">et formidatus nautis aperitur Apollo.</div><div class="l">Hunc petimus fessi et parvae succedimus urbi;</div><div class="l">ancora de prora iacitur, stant litore puppes.</div><span class="">card 278</span><div class="l">Ergo insperata tandem tellure potiti,</div><div class="l">lustramurque Iovi votisque incendimus aras,</div><div class="l">Actiaque Iliacis celebramus litora ludis.</div><div class="l">Exercent patrias oleo labente palaestras</div><div class="l">nudati socii; iuvat evasisse tot urbes</div><div class="l">Argolicas, mediosque fugam tenuisse per hostis.</div><div class="l">Interea magnum sol circumvolvitur annum,</div><div class="l">et glacialis hiemps aquilonibus asperat undas.</div><div class="l">Aere cavo clipeum. magni gestamen Abantis,</div><div class="l">postibus adversis figo, et rem carmine signo:</div><div class="l">AENEAS HAEC DE DANAIS VICTORIBVS ARMA.</div><div class="l">Linquere tum portus iubeo et considere transtris:</div><div class="l">certatim socii feriunt mare et aequora verrunt.</div><div class="l">Protinus aërias Phaeacum abscondimus arces,</div><div class="l">litoraque Epiri legimus portuque subimus</div><div class="l">Chaonio, et celsam Buthroti accedimus urbem.</div><span class="">card 294</span><div class="l">Hic incredibilis rerum fama occupat auris,</div><div class="l">Priamiden Helenum Graias regnare per urbes,</div><div class="l">coniugio Aeacidae Pyrrhi sceptrisque potitum,</div><div class="l">et patrio Andromachen iterum cessisse marito.</div><div class="l">Obstipui, miroque incensum pectus amore,</div><div class="l">compellare virum et casus cognoscere tantos.</div><div class="l">Progredior portu, classis et litora linquens,</div><div class="l">sollemnis cum forte dapes et tristia dona</div><div class="l">ante urbem in luco falsi Simoentis ad undam</div><div class="l">libabat cineri Andromache, Manisque vocabat</div><div class="l">Hectoreum ad tumulum, viridi quem caespite inanem</div><div class="l">et geminas, causam lacrimis, sacraverat aras.</div><div class="l">Ut me conspexit venientem et Troïa circum</div><div class="l">arma amens vidit, magnis exterrita monstris</div><div class="l">deriguit visu in medio, calor ossa reliquit;</div><div class="l">labitur, et longo vix tandem tempore fatur:</div><div class="l">“Verane te facies, verus mihi nuntius adfers,</div><div class="l">nate dea? Vivisne, aut, si lux alma recessit,</div><div class="l">Hector ubi est?” Dixit, lacrimasque effudit et omnem</div><div class="l">implevit clamore locum. Vix pauca furenti</div><div class="l">subicio, et raris turbatus vocibus hisco:</div><div class="l">“vivo equidem, vitamque extrema per omnia duco;</div><div class="l">ne dubita, nam vera vides.</div><div class="l">Heu, quis te casus deiectam coniuge tanto</div><div class="l">excipit, aut quae digna satis fortuna revisit</div><div class="l">Hectoris Andromachen? Pyrrhin” conubia servas?”</div><span class="">card 320</span><div class="l">Deiecit vultum et demissa voce locuta est:</div><div class="l">“O felix una ante alias Priameïa virgo,</div><div class="l">hostilem ad tumulum Troiae sub moenibus altis</div><div class="l">iussa mori, quae sortitus non pertulit ullos,</div><div class="l">nec victoris eri tetigit captiva cubile!</div><div class="l">nos, patria incensa, diversa per aequora vectae,</div><div class="l">stirpis Achilleae fastus iuvenemque superbum,</div><div class="l">servitio enixae, tulimus: qui deinde, secutus</div><div class="l">Ledaeam Hermionen Lacedaemoniosque hymenaeos,</div><div class="l">me famulo famulamque Heleno transmisit habendam.</div><div class="l">Ast illum, ereptae magno inflammatus amore</div><div class="l">coniugis et scelerum Furiis agitatus, Orestes</div><div class="l">excipit incautum patriasque obtruncat ad aras.</div><div class="l">Morte Neoptolemi regnorum reddita cessit</div><div class="l">pars Heleno, qui Chaonios cognomine campos</div><div class="l">Chaoniamque omnem Troiano a Chaone dixit,</div><div class="l">Pergamaque Iliacamque iugis hanc addidit arcem.</div><div class="l">Sed tibi qui cursum venti, quae fata dedere?</div><div class="l">Aut quisnam ignarum nostris deus adpulit oris?</div><div class="l">Quid puer Ascanius? superatne et vescitur aura,</div><div class="l">quem tibi iam Troia—</div><div class="l">Ecqua tamen puero est amissae cura parentis?</div><div class="l">Ecquid in antiquam virtutem animosque virilis</div><div class="l">et pater Aeneas et avunculus excitat Hector?”</div><div class="l">Talia fundebat lacrimans longosque ciebat</div><div class="l">incassum fletus, cum sese a moenibus heros</div><div class="l">Priamides multis Helenus comitantibus adfert,</div><div class="l">adgnoscitque suos, laetusque ad limina ducit,</div><div class="l">et multum lacrimas verba inter singula fundit.</div><div class="l">Procedo, et parvam Troiam simulataque magnis</div><div class="l">Pergama, et arentem Xanthi cognomine rivum</div><div class="l">adgnosco, Scaeaeque amplector limina portae.</div><div class="l">Nec non et Teucri socia simul urbe fruuntur:</div><div class="l">illos porticibus rex accipiebat in amplis;</div><div class="l">aulaï medio libabant pocula Bacchi,</div><div class="l">impositis auro dapibus, paterasque tenebant.</div><span class="">card 356</span><div class="l">Iamque dies alterque dies processit, et aurae</div><div class="l">vela vocant tumidoque inflatur carbasus austro.</div><div class="l">His vatem adgredior dictis ac talia quaeso:</div><div class="l">“Troiugena, interpres divom, qui numina Phoebi,</div><div class="l">qui tripodas, Clarii laurus, qui sidera sentis,</div><div class="l">et volucrum linguas et praepetis omina pennae,</div><div class="l">fare age—namque omnem cursum mihi prospera dixit</div><div class="l">religio, et cuncti suaserunt numine divi</div><div class="l">Italiam petere et terras temptare repostas:</div><div class="l">sola novum dictuque nefas Harpyia Celaeno</div><div class="l">prodigium canit, et tristis denuntiat iras,</div><div class="l">obscenamque famem—quae prima pericula vito?</div><div class="l">Quidve sequens tantos possim superare labores?”</div><div class="l">Hic Helenus, caesis primum de more iuvencis,</div><div class="l">exorat pacem divom, vittasque resolvit</div><div class="l">sacrati capitis, meque ad tua limina, Phoebe,</div><div class="l">ipse manu multo suspensum numine ducit,</div><div class="l">atque haec deinde canit divino ex ore sacerdos:</div><span class="">card 374</span><div class="l">“Nate dea,—nam te maioribus ire per altum</div><div class="l">auspiciis manifesta fides: sic fata deum rex</div><div class="l">sortitur, volvitque vices; is vertitur ordo—</div><div class="l">pauca tibi e multis, quo tutior hospita lustres</div><div class="l">aequora et Ausonio possis considere portu,</div><div class="l">expediam dictis; prohibent nam cetera Parcae</div><div class="l">scire Helenum farique vetat Saturnia Iuno.</div><div class="l">Principio Italiam, quam tu iam rere propinquam</div><div class="l">vicinosque, ignare, paras invadere portus,</div><div class="l">longa procul longis via dividit invia terris.</div><div class="l">Ante et Trinacria lentandus remus in unda,</div><div class="l">et salis Ausonii lustrandum navibus aequor,</div><div class="l">infernique lacus, Aeaeaeque insula Circae,</div><div class="l">quam tuta possis urbem componere terra:</div><div class="l">signa tibi dicam, tu condita mente teneto:</div><div class="l">cum tibi sollicito secreti ad fluminis undam</div><div class="l">litoreis ingens inventa sub ilicibus sus</div><div class="l">triginta capitum fetus enixa iacebit.</div><div class="l">alba, solo recubans, albi circum ubera nati,</div><div class="l">is locus urbis erit, requies ea certa laborum.</div><div class="l">Nec tu mensarum morsus horresce futuros:</div><div class="l">fata viam invenient, aderitque vocatus Apollo.</div><div class="l">“Has autem terras, Italique hanc litoris oram,</div><div class="l">proxuma quae nostri perfunditur aequoris aestu,</div><div class="l">effuge; cuncta malis habitantur moenia Grais.</div><div class="l">Hic et Narycii posuerunt moenia Locri,</div><div class="l">et Sallentinos obsedit milite campos</div><div class="l">Lyctius Idomeneus; hic illa ducis Meliboei</div><div class="l">parva Philoctetae subnixa Petelia muro.</div><div class="l">Quin, ubi transmissae steterint trans aequora classes,</div><div class="l">et positis aris iam vota in litore solves,</div><div class="l">purpureo velare comas adopertus amictu,</div><div class="l">ne qua inter sanctos ignis in honore deorum</div><div class="l">hostilis facies occurrat et omina turbet.</div><div class="l">Hunc socii morem sacrorum, hunc ipse teneto:</div><div class="l">hac casti maneant in religione nepotes.</div><div class="l">“Ast ubi digressum Siculae te admoverit orae</div><div class="l">ventus, et angusti rarescent claustra Pelori,</div><div class="l">laeva tibi tellus et longo laeva petantur</div><div class="l">aequora circuitu: dextrum fuge litus et undas.</div><div class="l">Haec loca vi quondam et vasta convolsa ruina—</div><div class="l">tantum aevi longinqua valet mutare vetustas—</div><div class="l">dissiluisse ferunt, cum protinus utraque tellus</div><div class="l">una foret; venit medio vi pontus et undis</div><div class="l">Hesperium Siculo latus abscidit, arvaque et urbes</div><div class="l">litore diductas angusto interluit aestu.</div><div class="l">Dextrum Scylla latus, laevum implacata Charybdis</div><div class="l">obsidet, atque imo barathri ter gurgite vastos</div><div class="l">sorbet in abruptum fluctus, rursusque sub auras</div><div class="l">erigit alternos et sidera verberat unda.</div><div class="l">At Scyllam caecis cohibet spelunca latebris,</div><div class="l">ora exsertantem et navis in saxa trahentem.</div><div class="l">Prima hominis facies et pulchro pectore virgo</div><div class="l">pube tenus, postrema immani corpore pristis,</div><div class="l">delphinum caudas utero commissa luporum.</div><div class="l">Praestat Trinacrii metas lustrare Pachyni</div><div class="l">cessantem, longos et circumflectere cursus,</div><div class="l">quam semel informem vasto vidisse sub antro</div><div class="l">Scyllam, et caeruleis canibus resonantia saxa.</div><div class="l">“Praeterea, si qua est Heleno prudentia, vati</div><div class="l">si qua fides, animum si veris implet Apollo,</div><div class="l">unum illud tibi, nate dea, proque omnibus unum</div><div class="l">praedicam, et repetens iterumque iterumque monebo:</div><div class="l">Iunonis magnae primum prece numen adora;</div><div class="l">Iunoni cane vota libens, dominamque potentem</div><div class="l">supplicibus supera donis: sic denique victor</div><div class="l">Trinacria finis Italos mittere relicta.</div><span class="">card 441</span><div class="l">“Huc ubi delatus Cumaeam accesseris urbem,</div><div class="l">divinosque lacus, et Averna sonantia silvis,</div><div class="l">insanam vatem aspicies, quae rupe sub ima</div><div class="l">fata canit, foliisque notas et nomina mandat.</div><div class="l">Quaecumque in foliis descripsit carmina virgo,</div><div class="l">digerit in numerum, atque antro seclusa relinquit.</div><div class="l">Illa manent immota locis, neque ab ordine cedunt;</div><div class="l">verum eadem, verso tenuis cum cardine ventus</div><div class="l">impulit et teneras turbavit ianua frondes,</div><div class="l">numquam deinde cavo volitantia prendere saxo,</div><div class="l">nec revocare situs aut iungere carmina curat:</div><div class="l">inconsulti abeunt, sedemque odere Sibyllae.</div><div class="l">Hic tibi ne qua morae fuerint dispendia tanti,—</div><div class="l">quamvis increpitent socii, et vi cursus in altum</div><div class="l">vela vocet, possisque sinus implere secundos,—</div><div class="l">quin adeas vatem precibusque oracula poscas</div><div class="l">ipsa canat, vocemque volens atque ora resolvat.</div><div class="l">Illa tibi Italiae populos venturaque bella,</div><div class="l">et quo quemque modo fugiasque ferasque laborem</div><div class="l">expediet, cursusque dabit venerata secundos.</div><div class="l">Haec sunt, quae nostra liceat te voce moneri.</div><div class="l">Vade age, et ingentem factis fer ad aethera Troiam.”</div><span class="">card 463</span><div class="l">Quae postquam vates sic ore effatus amico est,</div><div class="l">dona dehinc auro gravia sectoque elephanto</div><div class="l">imperat ad navis ferri, stipatque carinis</div><div class="l">ingens argentum, Dodonaeosque lebetas,</div><div class="l">loricam consertam hamis auroque trilicem,</div><div class="l">et conum insignis galeae cristasque comantis,</div><div class="l">arma Neoptolemi; sunt et sua dona parenti.</div><div class="l">Addit equos, additque duces;</div><div class="l">remigium supplet; socios simul instruit armis.</div><span class="">card 472</span><div class="l">Interea classem velis aptare iubebat</div><div class="l">Anchises, fieret vento mora ne qua ferenti.</div><div class="l">Quem Phoebi interpres multo compellat honore:</div><div class="l">“Coniugio, Anchise, Veneris dignate superbo,</div><div class="l">cura deum, bis Pergameis erepte ruinis,</div><div class="l">ecce tibi Ausoniae tellus; hanc arripe velis.</div><div class="l">Et tamen hanc pelago praeterlabare necesse est;</div><div class="l">Ausoniae pars illa procul, quam pandit Apollo.</div><div class="l">Vade” ait “O felix nati pietate. Quid ultra</div><div class="l">provehor, et fando surgentis demoror austros?”</div><div class="l">Nec minus Andromache digressu maesta supremo</div><div class="l">fert picturatas auri subtemine vestes</div><div class="l">et Phrygiam Ascanio chlamydem (nec cedit honore),</div><div class="l">textilibusque onerat donis, ac talia fatur:</div><div class="l">“Accipe et haec, manuum tibi quae monumenta mearum</div><div class="l">sint, puer, et longum Andromachae testentur amorem,</div><div class="l">coniugis Hectoreae. Cape dona extrema tuorum,</div><div class="l">O milli sola mei super Astyanactis imago:</div><div class="l">sic oculos, sic ille manus, sic ora ferebat;</div><div class="l">et nunc aequali tecum pubesceret aevo.”</div><div class="l">Hos ego digrediens lacrimis adfabar obortis:</div><div class="l">“Vivite felices, quibus est fortuna peracta</div><div class="l">iam sua; nos alia ex aliis in fata vocamur.</div><div class="l">Vobis parta quies; nullum maris aequor arandum,</div><div class="l">arva neque Ausoniae semper cedentia retro</div><div class="l">quaerenda. Effigiem Xanthi Troiamque videtis</div><div class="l">quam vestrae fecere manus, melioribus, opto,</div><div class="l">auspiciis, et quae fuerit minus obvia Graiis.</div><div class="l">Si quando Thybrim vicinaque Thybridis arva</div><div class="l">intraro, gentique meae data moenia cernam,</div><div class="l">cognatas urbes olim populosque propinquos,</div><div class="l">Epiro, Hesperia, quibus idem Dardanus auctor</div><div class="l">atque idem casus, unam faciemus utramque</div><div class="l">Troiam animis; maneat nostros ea cura nepotes.”</div><span class="">card 506</span><div class="l">Provehimur pelago vicina Ceraunia iuxta,</div><div class="l">unde iter Italiam cursusque brevissimus undis.</div><div class="l">Sol ruit interea et montes umbrantur opaci;</div><div class="l">sternimur optatae gremio telluris ad undam,</div><div class="l">sortiti remos, passimque in litore sicco</div><div class="l">corpora curamus; fessos sopor inrigat artus.</div><div class="l">Necdum orbem medium Nox horis acta subibat:</div><div class="l">haud segnis strato surgit Palinurus et omnis</div><div class="l">explorat ventos, atque auribus aera captat;</div><div class="l">sidera cuncta notat tacito labentia caelo,</div><div class="l">Arcturum pluviasque Hyadas geminosque Triones,</div><div class="l">armatumque auro circumspicit Oriona.</div><div class="l">Postquam cuncta videt caelo constare sereno,</div><div class="l">dat clarum e puppi signum; nos castra movemus,</div><div class="l">temptamusque viam et velorum pandimus alas.</div><span class="">card 521</span><div class="l">Iamque rubescebat stellis Aurora fugatis,</div><div class="l">cum procul obscuros collis humilemque videmus</div><div class="l">Italiam. “Italiam” primus conclamat Achates,</div><div class="l">“Italiam” laeto socii clamore salutant.</div><div class="l">Tum pater Anchises magnum cratera corona</div><div class="l">induit, implevitque mero, divosque vocavit</div><div class="l">stans celsa in puppi:</div><div class="l">“Di maris et terrae tempestatumque potentes,</div><div class="l">ferte viam vento facilem et spirate secundi.”</div><div class="l">Crebrescunt optatae aurae portusque patescit</div><div class="l">iam propior, templumque adparet in arce Minervae.</div><div class="l">Vela legunt socii et proras ad litora torquent.</div><div class="l">Portus ab Euroo fluctu curvatus in arcum,</div><div class="l">obiectae salsa spumant aspargine cautes;</div><div class="l">ipse latet; gemino demittunt bracchia muro</div><div class="l">turriti scopuli, refugitque ab litore templum.</div><div class="l">Quattuor hic, primum omen, equos in gramine vidi</div><div class="l">tondentis campum late, candore nivali.</div><div class="l">Et pater Anchises: “Bellum, O terra hospita, portas</div><div class="l">bello armantur equi, bellum haec armenta minantur.</div><div class="l">Sed tamen idem olim curru succedere sueti</div><div class="l">quadrupedes, et frena iugo concordia ferre;</div><div class="l">spes et pacis” ait. Tum numina sancta precamur</div><div class="l">Palladis armisonae, quae prima accepit ovantis,</div><div class="l">et capita ante aras Phrygio velamur amictu;</div><div class="l">praeceptisque Heleni, dederat quae maxima, rite</div><div class="l">Iunoni Argivae iussos adolemus honores.</div><span class="">card 548</span><div class="l">Haud mora, continuo perfectis ordine votis,</div><div class="l">cornua velatarum obvertimus antemarum,</div><div class="l">Graiugenumque domos suspectaque linquimus arva.</div><div class="l">Hinc sinus Herculei (si vera est fama) Tarenti</div><div class="l">cernitur; attollit se diva Lacinia contra,</div><div class="l">Caulonisque arces et navifragum Scylaceum.</div><div class="l">Tum procul e fluctu Trinacria cernitur Aetna,</div><div class="l">et gemitum ingentem pelagi pulsataque saxa</div><div class="l">audimus longe fractasque ad litora voces,</div><div class="l">exsultantque vada, atque aestu miscentur harenae.</div><div class="l">Et pater Anchises: “Nimirum haec illa Charybdis:</div><div class="l">hos Helenus scopulos, haec saxa horrenda canebat.</div><div class="l">Eripite, O socii, pariterque insurgite remis!”</div><div class="l">Haud minus ac iussi faciunt, primusque rudentem</div><div class="l">contorsit laevas proram Palinurus ad undas.</div><div class="l">laevam cuncta cohors remis ventisque petivit.</div><div class="l">Tollimur in caelum curvato gurgite, et idem</div><div class="l">subducta ad Manis imos desedimus unda.</div><div class="l">Ter scopuli clamorem inter cava saxa dedere:</div><div class="l">ter spumam elisam et rorantia vidimus astra.</div><div class="l">Interea fessos ventus cum sole reliquit,</div><div class="l">ignarique viae Cyclopum adlabimur oris.</div><span class="">card 570</span><div class="l">Portus ab accessu ventorum immotus et ingens</div><div class="l">ipse; sed horrificis iuxta tonat Aetna ruinis;</div><div class="l">interdumque atram prorumpit ad aethera nubem,</div><div class="l">turbine fumantem piceo et candente favilla,</div><div class="l">attollitque globos flammarum et sidera lambit;</div><div class="l">interdum scopulos avolsaque viscera montis</div><div class="l">erigit eructans, liquefactaque saxa sub auras</div><div class="l">cum gemitu glomerat, fundoque exaestuat imo.</div><div class="l">Fama est Enceladi semustum fulmine corpus</div><div class="l">urgueri mole hac, ingentemque insuper Aetnam</div><div class="l">impositam ruptis flammam exspirare caminis;</div><div class="l">et fessum quotiens mutet latus, intremere omnem</div><div class="l">murmure Trinacriam, et caelum subtexere fumo.</div><div class="l">Noctem illam tecti silvis immania monstra</div><div class="l">perferimus, nec quae sonitum det causa videmus.</div><div class="l">Nam neque erant astrorum ignes, nec lucidus aethra</div><div class="l">siderea polus, obscuro sed nubila caelo,</div><div class="l">et lunam in nimbo nox intempesta tenebat.</div><span class="">card 588</span><div class="l">Postera iamque dies primo surgebat Eoo,</div><div class="l">umentemque Aurora polo dimoverat umbram:</div><div class="l">cum subito e silvis, macie confecta suprema,</div><div class="l">ignoti nova forma viri miserandaque cultu</div><div class="l">procedit, supplexque manus ad litora tendit.</div><div class="l">Respicimus: dira inluvies inmissaque barba,</div><div class="l">consertum tegumen spinis; at cetera Graius,</div><div class="l"><span class="strikethrough">et quondam patriis ad Troiam missus in armis.</span></div><div class="l">Isque ubi Dardanios habitus et Troia vidit</div><div class="l">arma procul, paulum aspectu conterritus haesit,</div><div class="l">continuitque gradum; mox sese ad litora praeceps</div><div class="l">cum fletu precibusque tulit: “Per sidera testor,</div><div class="l">per superos atque hoc caeli spirabile lumen,</div><div class="l">tollite me, Teucri; quascumque abducite terras;</div><div class="l">hoc sat erit. Scio me Danais e classibus unum,</div><div class="l">et bello Iliacos fateor petiisse Penatis;</div><div class="l">pro quo, si sceleris tanta est iniuria nostri,</div><div class="l">spargite me in fluctus, vastoque inmergite ponto.</div><div class="l">Si pereo, hominum manibus periisse iuvabit.”</div><div class="l">Dixerat, et genua amplexus genibusque volutans</div><div class="l">haerebat. Qui sit, fari, quo sanguine cretus,</div><div class="l">hortamur; quae deinde agitet fortuna, fateri.</div><div class="l">Ipse pater dextram Anchises, haud multa moratus,</div><div class="l">dat iuveni, atque animum praesenti pignore firmat.</div><div class="l">Ille haec, deposita tandem formidine, fatur:</div><span class="">card 613</span><div class="l">“Sum patria ex Ithaca, comes infelicis Ulixi,</div><div class="l">nomine Achaemenides, Troiam genitore Adamasto</div><div class="l">paupere—mansissetque utinam fortuna!—profectus.</div><div class="l">Hic me, dum trepidi crudelia limina linquunt,</div><div class="l">inmemores socii vasto Cyclopis in antro</div><div class="l">deseruere. Domus sanie dapibusque cruentis,</div><div class="l">intus opaca, ingens; ipse arduus, altaque pulsat</div><div class="l">sidera—Di, talem terris avertite pestem!—</div><div class="l">nec visu facilis nec dictu adfabilis ulli.</div><div class="l">Visceribus miserorum et sanguine vescitur atro.</div><div class="l">Vidi egomet, duo de numero cum corpora nostro</div><div class="l">prensa manu magna, medio resupinus in antro,</div><div class="l">frangeret ad saxum, sanieque aspersa natarent</div><div class="l">limina; vidi atro cum membra fluentia tabo</div><div class="l">manderet, et tepidi tremerent sub dentibus artus.</div><div class="l">Haud impune quidem; nec talia passus Ulixes,</div><div class="l">oblitusve sui est Ithacus discrimine tanto.</div><div class="l">Nam simul expletus dapibus vinoque sepultus</div><div class="l">cervicem inflexam posuit, iacuitque per antrum</div><div class="l">immensus, saniem eructans et frusta cruento</div><div class="l">per somnum commixta mero, nos magna precati</div><div class="l">numina sortitique vices, una undique circum</div><div class="l">fundimur, et telo lumen terebramus acuto,—</div><div class="l">ingens, quod torva solum sub fronte latebat,</div><div class="l">Argolici clipei aut Phoebeae lampadis instar,—</div><div class="l">et tandem laeti sociorum ulciscimur umbras.</div><div class="l">Sed fugite, O miseri, fugite, atque ab litore funem</div><div class="l">rumpite.</div><div class="l">Nam qualis quantusque cavo Polyphemus in antro</div><div class="l">lanigeras claudit pecudes atque ubera pressat,</div><div class="l">centum alii curva haec habitant ad litora volgo</div><div class="l">infandi Cyclopes, et altis montibus errant.</div><div class="l">Tertia iam lunae se cornua lumine complent,</div><div class="l">cum vitam in silvis inter deserta ferarum</div><div class="l">lustra domosque traho, vastosque ab rupe Cyclopas</div><div class="l">prospicio, sonitumque pedum vocemque tremesco.</div><div class="l">Victum infelicem, bacas lapidosaque corna,</div><div class="l">dant rami et volsis pascunt radicibus herbae.</div><div class="l">Omnia conlustrans, hanc primum ad litora classem</div><div class="l">conspexi venientem. Huic me, quaecumque fuisset,</div><div class="l">addixi: satis est gentem effugisse nefandam.</div><div class="l">Vos animam hanc potius quocumque absumite leto.”</div><span class="">card 655</span><div class="l">Vix ea fatus erat, summo cum monte videmus</div><div class="l">ipsum inter pecudes vasta se mole moventem</div><div class="l">pastorem Polyphemum et litora nota petentem,</div><div class="l">monstrum horrendum, informe, ingens, cui lumen ademptum.</div><div class="l">Trunca manu pinus regit et vestigia firmat;</div><div class="l">lanigerae comitantur oves—ea sola voluptas</div><div class="l">solamenque mali.</div><div class="l">Postquam altos tetigit fluctus et ad aequora venit,</div><div class="l">luminis effossi fluidum lavit inde cruorem,</div><div class="l">dentibus infrendens gemitu, graditurque per aequor</div><div class="l">iam medium, necdum fluctus latera ardua tinxit.</div><div class="l">Nos procul inde fugam trepidi celerare, recepto</div><div class="l">supplice sic merito, tacitique incidere funem;</div><div class="l">vertimus et proni certantibus aequora remis.</div><div class="l">Sensit, et ad sonitum vocis vestigia torsit;</div><div class="l">verum ubi nulla datur dextra adfectare potestas,</div><div class="l">nec potis Ionios fluctus aequare sequendo,</div><div class="l">clamorem immensum tollit, quo pontus et omnes</div><div class="l">contremuere undae, penitusque exterrita tellus</div><div class="l">Italiae, curvisque immugiit Aetna cavernis.</div><span class="">card 675</span><div class="l">At genus e silvis Cyclopum et montibus altis</div><div class="l">excitum ruit ad portus et litora complent.</div><div class="l">Cernimus adstantis nequiquam lumine torvo</div><div class="l">Aetnaeos fratres, caelo capita alta ferentis,</div><div class="l">concilium horrendum: quales cum vertice celso</div><div class="l">aeriae quercus, aut coniferae cyparissi</div><div class="l">constiterunt, silva alta Iovis, lucusve Dianae.</div><div class="l">Praecipites metus acer agit quocumque rudentis</div><div class="l">excutere, et ventis intendere vela secundis.</div><div class="l">Contra iussa monent Heleni Scyllam atque Charybdin</div><div class="l">inter, utramque viam leti discrimine parvo,</div><div class="l">ni teneant cursus; certum est dare lintea retro.</div><div class="l">Ecce autem Boreas angusta ab sede Pelori</div><div class="l">missus adest. Vivo praetervehor ostia saxo</div><div class="l">Pantagiae Megarosque sinus Thapsumque iacentem.</div><div class="l">Talia monstrabat relegens errata retrorsus</div><div class="l">litora Achaemenides; comes infelicis Ulixi.</div><span class="">card 692</span><div class="l">Sicanio praetenta sinu iacet insula contra</div><div class="l">Plemyrium undosum; nomen dixere priores</div><div class="l">Ortygiam. Alpheum fama est huc Elidis amnem</div><div class="l">occultas egisse vias subter mare; qui nunc</div><div class="l">ore, Arethusa, tuo Siculis confunditur undis.</div><div class="l">Iussi numina magna loci veneramur; et inde</div><div class="l">exsupero praepingue solum stagnantis Helori.</div><div class="l">Hinc altas cautes proiectaque saxa Pachyni</div><div class="l">radimus, et fatis numquam concessa moveri</div><div class="l">adparet Camerina procul campique Geloi,</div><div class="l">immanisque Gela fluvii cognomine dicta.</div><div class="l">Arduus inde Acragas ostentat maxuma longe</div><div class="l">moenia, magnanimum quondam generator equorum;</div><div class="l">teque datis linquo ventis, palmosa Selinus,</div><div class="l">et vada dura lego saxis Lilybeia caecis.</div><div class="l">Hinc Drepani me portus et inlaetabilis ora</div><div class="l">accipit. Hic, pelagi tot tempestatibus actis,</div><div class="l">heu genitorem, omnis curae casusque levamen,</div><div class="l">amitto Anchisen: hic me, pater optume, fessum</div><div class="l">deseris, heu, tantis nequiquam erepte periclis!</div><div class="l">Nec vates Helenus, cum multa horrenda moneret,</div><div class="l">hos mihi praedixit luctus, non dira Celaeno.</div><div class="l">Hic labor extremus, longarum haec meta viarum.</div><div class="l">Hinc me digressum vestris deus adpulit oris.</div><span class="">card 716</span><div class="l">Sic pater Aeneas intentis omnibus unus</div><div class="l">fata renarrabat divom, cursusque docebat.</div><div class="l">Conticuit tandem, factoque hic fine quievit.</div></div><div class="textpart" id="index.xml-body.1_div.1_div.4"><h3><span class="headingNumber">1.4. </span></h3><span class="">card 1</span><div class="l">At regina gravi iamdudum saucia cura</div><div class="l">volnus alit venis, et caeco carpitur igni.</div><div class="l">Multa viri virtus animo, multusque recursat</div><div class="l">gentis honos: haerent infixi pectore voltus</div><div class="l">verbaque, nec placidam membris dat cura quietem.</div><div class="l">Postera Phoebea lustrabat lampade terras,</div><div class="l">umentemque Aurora polo dimoverat umbram,</div><div class="l">cum sic unanimam adloquitur male sana sororem:</div><div class="l">“Anna soror, quae me suspensam insomnia terrent!</div><div class="l">Quis novus hic nostris successit sedibus hospes,</div><div class="l">quem sese ore ferens, quam forti pectore et armis!</div><div class="l">Credo equidem, nec vana fides, genus esse deorum.</div><div class="l">Degeneres animos timor arguit: heu, quibus ille</div><div class="l">iactatus fatis! Quae bella exhausta canebat!</div><div class="l">Si mihi non animo fixum immotumque sederet,</div><div class="l">ne cui me vinclo vellem sociare iugali,</div><div class="l">postquam primus amor deceptam morte fefellit;</div><div class="l">si non pertaesum thalami taedaeque fuisset,</div><div class="l">huic uni forsan potui succumbere culpae.</div><div class="l">Anna, fatebor enim, miseri post fata Sychaei</div><div class="l">coniugis et sparsos fraterna caede Penatis,</div><div class="l">solus hic inflexit sensus, animumque labantem</div><div class="l">impulit: adgnosco veteris vestigia flammae.</div><div class="l">Sed mihi vel tellus optem prius ima dehiscat,</div><div class="l">vel Pater omnipotens adigat me fulmine ad umbras,</div><div class="l">pallentis umbras Erebi noctemque profundam,</div><div class="l">ante, Pudor, quam te violo, aut tua iura resolvo.</div><div class="l">Ille meos, primus qui me sibi iunxit, amores</div><div class="l">abstulit; ille habeat secum servetque sepulchro.”</div><div class="l">Sic effata sinum lacrimis implevit obortis.</div><span class="">card 31</span><div class="l">Anna refert: “O luce magis dilecta sorori,</div><div class="l">solane perpetua maerens carpere iuventa,</div><div class="l">nec dulcis natos, Veneris nec praemia noris?</div><div class="l">Id cinerem aut Manis credis curare sepultos?</div><div class="l">Esto: aegram nulli quondam flexere mariti,</div><div class="l">non Libyae, non ante Tyro; despectus Iarbas</div><div class="l">ductoresque alii, quos Africa terra triumphis</div><div class="l">dives alit: placitone etiam pugnabis amori?</div><div class="l">Nec venit in mentem, quorum consederis arvis?</div><div class="l">Hinc Gaetulae urbes, genus insuperabile bello,</div><div class="l">et Numidae infreni cingunt et inhospita Syrtis;</div><div class="l">hinc deserta siti regio, lateque furentes</div><div class="l">Barcaei. Quid bella Tyro surgentia dicam,</div><div class="l">germanique minas?</div><div class="l">Dis equidem auspicibus reor et Iunone secunda</div><div class="l">hunc cursum Iliacas vento tenuisse carinas.</div><div class="l">Quam tu urbem, soror, hanc cernes, quae surgere regna</div><div class="l">coniugio tali! Teucrum comitantibus armis</div><div class="l">Punica se quantis attollet gloria rebus!</div><div class="l">Tu modo posce deos veniam, sacrisque litatis</div><div class="l">indulge hospitio, causasque innecte morandi,</div><div class="l">dum pelago desaevit hiemps et aquosus Orion,</div><div class="l">quassataeque rates, dum non tractabile caelum.”</div><span class="">card 54</span><div class="l">His dictis incensum animum inflammavit amore,</div><div class="l">spemque dedit dubiae menti, solvitque pudorem.</div><div class="l">Principio delubra adeunt, pacemque per aras</div><div class="l">exquirunt; mactant lectas de more bidentis</div><div class="l">legiferae Cereri Phoeboque patrique Lyaeo,</div><div class="l">Iunoni ante omnis, cui vincla iugalia curae.</div><div class="l">Ipsa, tenens dextra pateram, pulcherrima Dido</div><div class="l">candentis vaccae media inter cornua fundit,</div><div class="l">aut ante ora deum pinguis spatiatur ad aras,</div><div class="l">instauratque diem donis, pecudumque reclusis</div><div class="l">pectoribus inhians spirantia consulit exta.</div><div class="l">Heu vatum ignarae mentes! quid vota furentem,</div><div class="l">quid delubra iuvant? Est mollis flamma medullas</div><div class="l">interea, et tacitum vivit sub pectore volnus.</div><div class="l">Uritur infelix Dido, totaque vagatur</div><div class="l">urbe furens, qualis coniecta cerva sagitta,</div><div class="l">quam procul incautam nemora inter Cresia fixit</div><div class="l">pastor agens telis, liquitque volatile ferrum</div><div class="l">nescius; illa fuga silvas saltusque peragrat</div><div class="l">Dictaeos; haeret lateri letalis arundo.</div><div class="l">Nunc media Aenean secum per moenia ducit,</div><div class="l">Sidoniasque ostentat opes urbemque paratam;</div><div class="l">incipit effari, mediaque in voce resistit;</div><div class="l">nunc eadem labente die convivia quaerit,</div><div class="l">Iliacosque iterum demens audire labores</div><div class="l">exposcit, pendetque iterum narrantis ab ore.</div><div class="l">Post, ubi digressi, lumenque obscura vicissim</div><div class="l">luna premit suadentque cadentia sidera somnos,</div><div class="l">sola domo maeret vacua, stratisque relictis</div><div class="l">incubat, illum absens absentem auditque videtque;</div><div class="l">aut gremio Ascanium, genitoris imagine capta,</div><div class="l">detinet, infandum si fallere possit amorem.</div><div class="l">Non coeptae adsurgunt turres, non arma iuventus</div><div class="l">exercet, portusve aut propugnacula bello</div><div class="l">tuta parant; pendent opera interrupta, minaeque</div><div class="l">murorum ingentes aequataque machina caelo.</div><span class="">card 90</span><div class="l">Quam simul ac tali persensit peste teneri</div><div class="l">cara Iovis coniunx, nec famam obstare furori,</div><div class="l">talibus adgreditur Venerem Saturnia dictis:</div><div class="l">“Egregiam vero laudem et spolia ampla refertis</div><div class="l">tuque puerque tuus, magnum et memorabile numen,</div><div class="l">una dolo divom si femina victa duorum est!</div><div class="l">Nec me adeo fallit veritam te moenia nostra</div><div class="l">suspectas habuisse domos Karthaginis altae.</div><div class="l">Sed quis erit modus, aut quo nunc certamine tanto?</div><div class="l">Quin potius pacem aeternam pactosque hymenaeos</div><div class="l">exercemus? Habes, tota quod mente petisti:</div><div class="l">ardet amans Dido, traxitque per ossa furorem.</div><div class="l">Communem hunc ergo populum paribusque regamus</div><div class="l">auspiciis; liceat Phrygio servire marito,</div><div class="l">dotalisque tuae Tyrios permittere dextrae.”</div><span class="">card 105</span><div class="l">Olli—sensit enim simulata mente locutam,</div><div class="l">quo regnum Italiae Libycas averteret oras—</div><div class="l">sic contra est ingressa Venus: “Quis talia demens</div><div class="l">abnuat, aut tecum malit contendere bello,</div><div class="l">si modo, quod memoras, factum fortuna sequatur.</div><div class="l">Sed fatis incerta feror, si Iuppiter unam</div><div class="l">esse velit Tyriis urbem Troiaque profectis,</div><div class="l">miscerive probet populos, aut foedera iungi.</div><div class="l">Tu coniunx tibi fas animum temptare precando.</div><div class="l">Perge; sequar. Tum sic excepit regia Iuno:</div><div class="l">“Mecum erit iste labor: nunc qua ratione, quod instat</div><div class="l">confieri possit, paucis, adverte, docebo.</div><div class="l">Venatum Aeneas unaque miserrima Dido</div><div class="l">in nemus ire parant, ubi primos crastinus ortus</div><div class="l">extulerit Titan, radiisque retexerit orbem.</div><div class="l">His ego nigrantem commixta grandine nimbum,</div><div class="l">dum trepidant alae, saltusque indagine cingunt,</div><div class="l">desuper infundam, et tonitru caelum omne ciebo.</div><div class="l">Diffugient comites et nocte tegentur opaca:</div><div class="l">speluncam Dido dux et Troianus eandem</div><div class="l">devenient; adero, et, tua si mihi certa voluntas,</div><div class="l"><span class="strikethrough">conubio iungam stabili propriamque dicabo,</span></div><div class="l">hic hymenaeus erit.”—Non adversata petenti</div><div class="l">adnuit, atque dolis risit Cytherea repertis.</div><span class="">card 129</span><div class="l">Oceanum interea surgens Aurora reliquit.</div><div class="l">It portis iubare exorto delecta iuventus;</div><div class="l">retia rara, plagae, lato venabula ferro,</div><div class="l">Massylique ruunt equites et odora canum vis.</div><div class="l">Reginam thalamo cunctantem ad limina primi</div><div class="l">Poenorum exspectant, ostroque insignis et auro</div><div class="l">stat sonipes, ac frena ferox spumantia mandit.</div><div class="l">Tandem progreditur, magna stipante caterva,</div><div class="l">Sidoniam picto chlamydem circumdata limbo.</div><div class="l">Cui pharetra ex auro, crines nodantur in aurum,</div><div class="l">aurea purpuream subnectit fibula vestem.</div><div class="l">Nec non et Phrygii comites et laetus Iulus</div><div class="l">incedunt. Ipse ante alios pulcherrimus omnis</div><div class="l">infert se socium Aeneas atque agmina iungit.</div><div class="l">Qualis ubi hibernam Lyciam Xanthique fluenta</div><div class="l">deserit ac Delum maternam invisit Apollo,</div><div class="l">instauratque choros, mixtique altaria circum</div><div class="l">Cretesque Dryopesque fremunt pictique Agathyrsi;</div><div class="l">ipse iugis Cynthi graditur, mollique fluentem</div><div class="l">fronde premit crinem fingens atque implicat auro;</div><div class="l">tela sonant umeris: haud illo segnior ibat</div><div class="l">Aeneas; tantum egregio decus enitet ore.</div><div class="l">Postquam altos ventum in montis atque invia lustra,</div><div class="l">ecce ferae, saxi deiectae vertice, caprae</div><div class="l">decurrere iugis; alia de parte patentis</div><div class="l">transmittunt cursu campos atque agmina cervi</div><div class="l">pulverulenta fuga glomerant montisque relinquunt.</div><div class="l">At puer Ascanius mediis in vallibus acri</div><div class="l">gaudet equo, iamque hos cursu, iam praeterit illos,</div><div class="l">spumantemque dari pecora inter inertia votis</div><div class="l">optat aprum, aut fulvum descendere monte leonem.</div><span class="">card 160</span><div class="l">Interea magno misceri murmure caelum</div><div class="l">incipit; insequitur commixta grandine nimbus;</div><div class="l">et Tyrii comites passim et Troiana iuventus</div><div class="l">Dardaniusque nepos Veneris diversa per agros</div><div class="l">tecta metu petiere; ruunt de montibus amnes.</div><div class="l">Speluncam Dido dux et Troianus eandem</div><div class="l">deveniunt: prima et Tellus et pronuba Iuno</div><div class="l">dant signum; fulsere ignes et conscius aether</div><div class="l">conubiis, summoque ulularunt vertice nymphae.</div><div class="l">Ille dies primus leti primusque malorum</div><div class="l">causa fuit; neque enim specie famave movetur,</div><div class="l">nec iam furtivum Dido meditatur amorem:</div><div class="l">coniugium vocat; hoc praetexit nomine culpam.</div><span class="">card 173</span><div class="l">Extemplo Libyae magnas it Fama per urbes—</div><div class="l">Fama, malum qua non aliud velocius ullum;</div><div class="l">mobilitate viget, viresque adquirit eundo,</div><div class="l">parva metu primo, mox sese attollit in auras,</div><div class="l">ingrediturque solo, et caput inter nubila condit.</div><div class="l">Illam Terra parens, ira inritata deorum,</div><div class="l">extremam (ut perhibent) Coeo Enceladoque sororem</div><div class="l">progenuit, pedibus celerem et pernicibus alis,</div><div class="l">monstrum horrendum, ingens, cui, quot sunt corpore plumae</div><div class="l">tot vigiles oculi subter, mirabile dictu,</div><div class="l">tot linguae, totidem ora sonant, tot subrigit aures.</div><div class="l">Nocte volat caeli medio terraeque per umbram,</div><div class="l">stridens, nec dulci declinat lumina somno;</div><div class="l">luce sedet custos aut summi culmine tecti,</div><div class="l">turribus aut altis, et magnas territat urbes;</div><div class="l">tam ficti pravique tenax, quam nuntia veri.</div><div class="l">Haec tum multiplici populos sermone replebat</div><div class="l">gaudens, et pariter facta atque infecta canebat:</div><div class="l">venisse Aenean, Troiano sanguine cretum,</div><div class="l">cui se pulchra viro dignetur iungere Dido;</div><div class="l">nunc hiemem inter se luxu, quam longa, fovere</div><div class="l">regnorum immemores turpique cupidine captos.</div><div class="l">Haec passim dea foeda virum diffundit in ora.</div><div class="l">Protinus ad regem cursus detorquet Iarban,</div><div class="l">incenditque animum dictis atque aggerat iras.</div><span class="">card 198</span><div class="l">Hic Hammone satus, rapta Garamantide Nympha,</div><div class="l">templa Iovi centum latis immania regnis,</div><div class="l">centum aras posuit, vigilemque sacraverat ignem,</div><div class="l">excubias divom aeternas, pecudumque cruore</div><div class="l">pingue solum et variis florentia limina sertis.</div><div class="l">Isque amens animi et rumore accensus amaro</div><div class="l">dicitur ante aras media inter numina divom</div><div class="l">multa Iovem manibus supplex orasse supinis:</div><div class="l">“Iuppiter omnipotens, cui nunc Maurusia pictis</div><div class="l">gens epulata toris Lenaeum libat honorem,</div><div class="l">aspicis haec, an te, genitor, cum fulmina torques,</div><div class="l">nequiquam horremus, caecique in nubibus ignes</div><div class="l">terrificant animos et inania murmura miscent?</div><div class="l">Femina, quae nostris errans in finibus urbem</div><div class="l">exiguam pretio posuit, cui litus arandum</div><div class="l">cuique loci leges dedimus, conubia nostra</div><div class="l">reppulit, ac dominum Aenean in regna recepit.</div><div class="l">Et nunc ille Paris cum semiviro comitatu,</div><div class="l">Maeonia mentum mitra crinemque madentem</div><div class="l">subnexus, rapto potitur: nos munera templis</div><div class="l">quippe tuis ferimus, famamque fovemus inanem.”</div><span class="">card 219</span><div class="l">Talibus orantem dictis arasque tenentem</div><div class="l">audiit omnipotens, oculosque ad moenia torsit</div><div class="l">regia et oblitos famae melioris amantes.</div><div class="l">Tum sic Mercurium adloquitur ac talia mandat:</div><div class="l">“Vade age, nate, voca Zephyros et labere pennis,</div><div class="l">Dardaniumque ducem, Tyria Karthagine qui nunc</div><div class="l">exspectat, fatisque datas non respicit urbes,</div><div class="l">adloquere, et celeris defer mea dicta per auras.</div><div class="l">Non illum nobis genetrix pulcherrima talem</div><div class="l">promisit, Graiumque ideo bis vindicat armis;</div><div class="l">sed fore, qui gravidam imperiis belloque frementem</div><div class="l">Italiam regeret, genus alto a sanguine Teucri</div><div class="l">proderet, ac totum sub leges mitteret orbem.</div><div class="l">Si nulla accendit tantarum gloria rerum,</div><div class="l">nec super ipse sua molitur laude laborem,</div><div class="l">Ascanione pater Romanas invidet arces?</div><div class="l">Quid struit, aut qua spe inimica in gente moratur,</div><div class="l">nec prolem Ausoniam et Lavinia respicit arva?</div><div class="l">Naviget: haec summa est; hic nostri nuntius esto.”</div><span class="">card 238</span><div class="l">Dixerat. Ille patris magni parere parabat</div><div class="l">imperio; et primum pedibus talaria nectit</div><div class="l">aurea, quae sublimem alis sive aequora supra</div><div class="l">seu terram rapido pariter cum flamine portant;</div><div class="l">tum virgam capit: hac animas ille evocat Orco</div><div class="l">pallentis, alias sub Tartara tristia mittit,</div><div class="l">dat somnos adimitque, et lumina morte resignat.</div><div class="l">Illa fretus agit ventos, et turbida tranat</div><div class="l">nubila; iamque volans apicem et latera ardua cernit</div><div class="l">Atlantis duri, caelum qui vertice fulcit,</div><div class="l">Atlantis, cinctum adsidue cui nubibus atris</div><div class="l">piniferum caput et vento pulsatur et imbri;</div><div class="l">nix umeros infusa tegit; tum flumina mento</div><div class="l">praecipitant senis, et glacie riget horrida barba.</div><div class="l">Hic primum paribus nitens Cyllenius alis</div><div class="l">constitit; hinc toto praeceps se corpore ad undas</div><div class="l">misit, avi similis, quae circum litora, circum</div><div class="l">piscosos scopulos humilis volat aequora iuxta.</div><div class="l">Haud aliter terras inter caelumque volabat,</div><div class="l">litus harenosum Libyae ventosque secabat</div><div class="l">materno veniens ab avo Cyllenia proles.</div><div class="l">Ut primum alatis tetigit magalia plantis,</div><div class="l">Aenean fundantem arces ac tecta novantem</div><div class="l">conspicit; atque illi stellatus iaspide fulva</div><div class="l">ensis erat, Tyrioque ardebat murice laena</div><div class="l">demissa ex umeris, dives quae munera Dido</div><div class="l">fecerat, et tenui telas discreverat auro.</div><div class="l">Continuo invadit: “Tu nunc Karthaginis altae</div><div class="l">fundamenta locas, pulchramque uxorius urbem</div><div class="l">exstruis, heu regni rerumque oblite tuarum?</div><div class="l">Ipse deum tibi me claro demittit Olympo</div><div class="l">regnator, caelum ac terras qui numine torquet;</div><div class="l">ipse haec ferre iubet celeris mandata per auras:</div><div class="l">quid struis, aut qua spe Libycis teris otia terris?</div><div class="l">Si te nulla movet tantarum gloria rerum,</div><div class="l"><span class="strikethrough">nec super ipse tua moliris laude laborem,</span></div><div class="l">Ascanium surgentem et spes heredis Iuli</div><div class="l">respice, cui regnum Italiae Romanaque tellus</div><div class="l">debentur.” Tali Cyllenius ore locutus</div><div class="l">mortalis visus medio sermone reliquit,</div><div class="l">et procul in tenuem ex oculis evanuit auram.</div><span class="">card 279</span><div class="l">At vero Aeneas aspectu obmutuit amens,</div><div class="l">arrectaeque horrore comae, et vox faucibus haesit.</div><div class="l">Ardet abire fuga dulcisque relinquere terras,</div><div class="l">attonitus tanto monitu imperioque deorum.</div><div class="l">Heu quid agat? Quo nunc reginam ambire furentem</div><div class="l">audeat adfatu? Quae prima exordia sumat?</div><div class="l">Atque animum nunc huc celerem, nunc dividit illuc,</div><div class="l">in partisque rapit varias perque omnia versat.</div><div class="l">Haec alternanti potior sententia visa est:</div><div class="l">Mnesthea Sergestumque vocat fortemque Serestum,</div><div class="l">classem aptent taciti sociosque ad litora cogant,</div><div class="l">arma parent, et quae rebus sit causa novandis</div><div class="l">dissimulent; sese interea, quando optuma Dido</div><div class="l">nesciat et tantos rumpi non speret amores,</div><div class="l">temptaturum aditus, et quae mollissima fandi</div><div class="l">tempora, quis rebus dexter modus. Ocius omnes</div><div class="l">imperio laeti parent ac iussa facessunt.</div><span class="">card 296</span><div class="l">At regina dolos—quis fallere possit amantem?</div><div class="l">praesensit, motusque excepit prima futuros,</div><div class="l">omnia tuta timens. Eadem impia Fama furenti</div><div class="l">detulit armari classem cursumque parari.</div><div class="l">Saevit inops animi, totamque incensa per urbem</div><div class="l">bacchatur, qualis commotis excita sacris</div><div class="l">Thyias, ubi audito stimulant trieterica Baccho</div><div class="l">orgia, nocturnusque vocat clamore Cithaeron.</div><div class="l">Tandem his Aenean compellat vocibus ultro:</div><div class="l">“Dissimulare etiam sperasti, perfide, tantum</div><div class="l">posse nefas, tacitusque mea decedere terra?</div><div class="l">Nec te noster amor, nec te data dextera quondam,</div><div class="l">nec moritura tenet crudeli funere Dido?</div><div class="l">Quin etiam hiberno moliris sidere classem,</div><div class="l">et mediis properas aquilonibus ire per altum,</div><div class="l">crudelis? Quid, si non arva aliena domosque</div><div class="l">ignotas peteres, sed Troia antiqua maneret,</div><div class="l">Troia per undosum peteretur classibus aequor</div><div class="l">Mene fugis? Per ego has lacrimas dextramque tuam te</div><div class="l">(quando aliud mihi iam miserae nihil ipsa reliqui)</div><div class="l">per conubia nostra, per inceptos hymenaeos,</div><div class="l">si bene quid de te merui, fuit aut tibi quicquam</div><div class="l">dulce meum, miserere domus labentis, et istam—</div><div class="l">oro, si quis adhuc precibus locus—exue mentem.</div><div class="l">Te propter Libycae gentes Nomadumque tyranni</div><div class="l">odere, infensi Tyrii; te propter eundem</div><div class="l">exstinctus pudor, et, qua sola sidera adibam,</div><div class="l">fama prior. Cui me moribundam deseris, hospes?</div><div class="l">Hoc solum nomen quoniam de coniuge restat.</div><div class="l">Quid moror? An mea Pygmalion dum moenia frater</div><div class="l">destruat, aut captam ducat Gaetulus Iarbas?</div><div class="l">Saltem si qua mihi de te suscepta fuisset</div><div class="l">ante fugam suboles, si quis mihi parvulus aula</div><div class="l">luderet Aeneas, qui te tamen ore referret,</div><div class="l">non equidem omnino capta ac deserta viderer.”</div><span class="">card 331</span><div class="l">Dixerat. Ille Iovis monitis immota tenebat</div><div class="l">lumina, et obnixus curam sub corde premebat.</div><div class="l">Tandem pauca refert: “Ego te, quae plurima fando</div><div class="l">enumerare vales, numquam, regina, negabo</div><div class="l">promeritam; nec me meminisse pigebit Elissae,</div><div class="l">dum memor ipse mei, dum spiritus hos regit artus.</div><div class="l">Pro re pauca loquar. Neque ego hanc abscondere furto</div><div class="l">speravi—ne finge—fugam, nec coniugis umquam</div><div class="l">praetendi taedas, aut haec in foedera veni.</div><div class="l">Me si fata meis paterentur ducere vitam</div><div class="l">auspiciis et sponte mea componere curas,</div><div class="l">urbem Troianam primum dulcisque meorum</div><div class="l">reliquias colerem, Priami tecta alta manerent,</div><div class="l">et recidiva manu posuissem Pergama victis.</div><div class="l">Sed nunc Italiam magnam Gryneus Apollo,</div><div class="l">Italiam Lyciae iussere capessere sortes:</div><div class="l">hic amor, haec patria est. Si te Karthaginis arces,</div><div class="l">Phoenissam, Libycaeque aspectus detinet urbis,</div><div class="l">quae tandem, Ausonia Teucros considere terra,</div><div class="l">invidia est? Et nos fas extera quaerere regna.</div><div class="l">Me patris Anchisae, quotiens umentibus umbris</div><div class="l">nox operit terras, quotiens astra ignea surgunt,</div><div class="l">admonet in somnis et turbida terret imago;</div><div class="l">me puer Ascanius capitisque iniuria cari,</div><div class="l">quem regno Hesperiae fraudo et fatalibus arvis.</div><div class="l">Nunc etiam interpres divom, Iove missus ab ipso—</div><div class="l">testor utrumque caput—celeris mandata per auras</div><div class="l">detulit; ipse deum manifesto in lumine vidi</div><div class="l">intrantem muros, vocemque his auribus hausi.</div><div class="l">Desine meque tuis incendere teque querelis:</div><div class="l">Italiam non sponte sequor.”</div><span class="">card 362</span><div class="l">Talia dicentem iamdudum aversa tuetur,</div><div class="l">huc illuc volvens oculos, totumque pererrat</div><div class="l">luminibus tacitis, et sic accensa profatur:</div><div class="l">“Nec tibi diva parens, generis nec Dardanus auctor,</div><div class="l">perfide; sed duris genuit te cautibus horrens</div><div class="l">Caucasus, Hyrcanaeque admorunt ubera tigres.</div><div class="l">Nam quid dissimulo, aut quae me ad maiora reservo?</div><div class="l">Num fletu ingemuit nostro? Num lumina flexit?</div><div class="l">Num lacrimas victus dedit, aut miseratus amantem est?</div><div class="l">Quae quibus anteferam? Iam iam nec maxuma Iuno,</div><div class="l">nec Saturnius haec oculis pater aspicit aequis.</div><div class="l">Nusquam tuta fides. Eiectum litore, egentem</div><div class="l">excepi, et regni demens in parte locavi;</div><div class="l">amissam classem, socios a morte reduxi.</div><div class="l">Heu furiis incensa feror! Nunc augur Apollo,</div><div class="l">nunc Lyciae sortes, nunc et Iove missus ab ipso</div><div class="l">interpres divom fert horrida iussa per auras.</div><div class="l">Scilicet is Superis labor est, ea cura quietos</div><div class="l">sollicitat. Neque te teneo, neque dicta refello.</div><div class="l">I, sequere Italiam ventis, pete regna per undas.</div><div class="l">Spero equidem mediis, si quid pia numina possunt,</div><div class="l">supplicia hausurum scopulis, et nomine Dido</div><div class="l">saepe vocaturum. Sequar atris ignibus absens,</div><div class="l">et, cum frigida mors anima seduxerit artus,</div><div class="l">omnibus umbra locis adero. Dabis, improbe, poenas.</div><div class="l">Audiam et haec Manis veniet mihi fama sub imos.”</div><div class="l">His medium dictis sermonem abrumpit, et auras</div><div class="l">aegra fugit, seque ex oculis avertit et aufert,</div><div class="l">linquens multa metu cunctantem et multa parantem</div><div class="l">dicere. Suscipiunt famulae, conlapsaque membra</div><div class="l">marmoreo referunt thalamo stratisque reponunt.</div><span class="">card 393</span><div class="l">At pius Aeneas, quamquam lenire dolentem</div><div class="l">solando cupit et dictis avertere curas,</div><div class="l">multa gemens magnoque animum labefactus amore,</div><div class="l">iussa tamen divom exsequitur, classemque revisit.</div><div class="l">Tum vero Teucri incumbunt, et litore celsas</div><div class="l">deducunt toto naves: natat uncta carina;</div><div class="l">frondentisque ferunt remos et robora silvis</div><div class="l">infabricata, fugae studio.</div><div class="l">Migrantis cernas, totaque ex urbe ruentis.</div><div class="l">Ac velut ingentem formicae farris acervum</div><div class="l">cum populant, hiemis memores, tectoque reponunt;</div><div class="l">it nigrum campis agmen, praedamque per herbas</div><div class="l">convectant calle angusto; pars grandia trudunt</div><div class="l">obnixae frumenta umeris; pars agmina cogunt</div><div class="l">castigantque moras; opere omnis semita fervet.</div><div class="l">Quis tibi tum, Dido, cernenti talia sensus?</div><div class="l">quosve dabas gemitus, cum litora fervere late</div><div class="l">prospiceres arce ex summa, totumque videres</div><div class="l">misceri ante oculos tantis clamoribus aequor?</div><div class="l">Improbe Amor, quid non mortalia pectora cogis?</div><div class="l">Ire iterum in lacrimas, iterum temptare precando</div><div class="l">cogitur, et supplex animos submittere amori,</div><div class="l">ne quid inexpertum frustra moritura relinquat.</div><span class="">card 416</span><div class="l">“Anna, vides toto properari litore; circum</div><div class="l">undique convenere; vocat iam carbasus auras,</div><div class="l">puppibus et laeti nautae imposuere coronas.</div><div class="l">Hunc ego si potui tantum sperare dolorem,</div><div class="l">et perferre, soror, potero. Miserae hoc tamen unum</div><div class="l">exsequere, Anna, mihi. Solam nam perfidus ille</div><div class="l">te colere, arcanos etiam tibi credere sensus;</div><div class="l">sola viri mollis aditus et tempora noras.</div><div class="l">I, soror, atque hostem supplex adfare superbum:</div><div class="l">non ego cum Danais Troianam exscindere gentem</div><div class="l">Aulide iuravi, classemve ad Pergama misi,</div><div class="l">nec patris Anchisae cineres Manisve revelli,</div><div class="l">cur mea dicta neget duras demittere in auris.</div><div class="l">Quo ruit? Extremum hoc miserae det munus amanti:</div><div class="l">exspectet facilemque fugam ventosque ferentis.</div><div class="l">Non iam coniugium antiquum, quod prodidit, oro,</div><div class="l">nec pulchro ut Latio careat regnumque relinquat:</div><div class="l">tempus inane peto, requiem spatiumque furori,</div><div class="l">dum mea me victam doceat fortuna dolere.</div><div class="l">Extremam hanc oro veniam—miserere sororis—</div><div class="l">quam mihi cum dederit, cumulatam morte remittam.”</div><span class="">card 437</span><div class="l">Talibus orabat, talisque miserrima fletus</div><div class="l">fertque refertque soror: sed nullis ille movetur</div><div class="l">fletibus, aut voces ullas tractabilis audit;</div><div class="l">fata obstant, placidasque viri deus obstruit auris.</div><div class="l">Ac, velut annoso validam cum robore quercum</div><div class="l">Alpini Boreae nunc hinc nunc flatibus illinc</div><div class="l">eruere inter se certant; it stridor, et altae</div><div class="l">consternunt terram concusso stipite frondes;</div><div class="l">ipsa haeret scopulis, et, quantum vertice ad auras</div><div class="l">aetherias, tantum radice in Tartara tendit:</div><div class="l">haud secus adsiduis hinc atque hinc vocibus heros</div><div class="l">tunditur, et magno persentit pectore curas;</div><div class="l">mens immota manet; lacrimae volvuntur inanes.</div><span class="">card 450</span><div class="l">Tum vero infelix fatis exterrita Dido</div><div class="l">mortem orat; taedet caeli convexa tueri.</div><div class="l">Quo magis inceptum peragat lucemque relinquat,</div><div class="l">vidit, turicremis cum dona imponeret aris,</div><div class="l">horrendum dictu, latices nigrescere sacros,</div><div class="l">fusaque in obscenum se vertere vina cruorem.</div><div class="l">Hoc visum nulli, non ipsi effata sorori.</div><div class="l">Praeterea fuit in tectis de marmore templum</div><div class="l">coniugis antiqui, miro quod honore colebat,</div><div class="l">velleribus niveis et festa fronde revinctum:</div><div class="l">hinc exaudiri voces et verba vocantis</div><div class="l">visa viri, nox cum terras obscura teneret;</div><div class="l">solaque culminibus ferali carmine bubo</div><div class="l">saepe queri et longas in fletum ducere voces;</div><div class="l">multaque praeterea vatum praedicta priorum</div><div class="l">terribili monitu horrificant. Agit ipse furentem</div><div class="l">in somnis ferus Aeneas; semperque relinqui</div><div class="l">sola sibi, semper longam incomitata videtur</div><div class="l">ire viam, et Tyrios deserta quaerere terra.</div><div class="l">Eumenidum veluti demens videt agmina Pentheus,</div><div class="l">et solem geminum et duplicis se ostendere Thebas;</div><div class="l">aut Agamemnonius scaenis agitatus Orestes</div><div class="l">armatam facibus matrem et serpentibus atris</div><div class="l">cum fugit, ultricesque sedent in limine Dirae.</div><span class="">card 474</span><div class="l">Ergo ubi concepit furias evicta dolore</div><div class="l">decrevitque mori, tempus secum ipsa modumque</div><div class="l">exigit, et, maestam dictis adgressa sororem,</div><div class="l">consilium voltu tegit, ac spem fronte serenat:</div><div class="l">“Inveni, germana, viam—gratare sorori—</div><div class="l">quae mihi reddat eum, vel eo me solvat amantem.</div><div class="l">Oceani finem iuxta solemque cadentem</div><div class="l">ultimus Aethiopum locus est, ubi maxumus Atlas</div><div class="l">axem humero torquet stellis ardentibus aptum:</div><div class="l">hinc mihi Massylae gentis monstrata sacerdos,</div><div class="l">Hesperidum templi custos, epulasque draconi</div><div class="l">quae dabat, et sacros servabat in arbore ramos,</div><div class="l">spargens umida mella soporiferumque papaver.</div><div class="l">Haec se carminibus promittit solvere mentes</div><div class="l">quas velit, ast aliis duras immittere curas,</div><div class="l">sistere aquam fluviis, et vertere sidera retro;</div><div class="l">nocturnosque movet Manis: mugire videbis</div><div class="l">sub pedibus terram, et descendere montibus ornos.</div><div class="l">Testor, cara, deos et te, germana, tuumque</div><div class="l">dulce caput, magicas invitam accingier artes.</div><div class="l">Tu secreta pyram tecto interiore sub auras</div><div class="l">erige, et arma viri, thalamo quae fixa reliquit</div><div class="l">impius, exuviasque omnis, lectumque iugalem,</div><div class="l">quo perii, superimponas: abolere nefandi</div><div class="l">cuncta viri monumenta iuvat, monstratque sacerdos.”</div><div class="l">Haec effata silet; pallor simul occupat ora.</div><div class="l">Non tamen Anna novis praetexere funera sacris</div><div class="l">germanam credit, nec tantos mente furores</div><div class="l">concipit, aut graviora timet, quam morte Sychaei:</div><div class="l">ergo iussa parat.</div><span class="">card 504</span><div class="l">At regina, pyra penetrali in sede sub auras</div><div class="l">erecta ingenti taedis atque ilice secta,</div><div class="l">intenditque locum sertis, et fronde coronat</div><div class="l">funerea; super exuvias ensemque relictum</div><div class="l">effigiemque toro locat, haud ignara futuri.</div><div class="l">Stant arae circum, et crines effusa sacerdos</div><div class="l">ter centum tonat ore deos, Erebumque Chaosque,</div><div class="l">tergeminamque Hecaten, tria virginis ora Dianae.</div><div class="l">Sparserat et latices simulatos fontis Averni,</div><div class="l">falcibus et messae ad lunam quaeruntur aënis</div><div class="l">pubentes herbae nigri cum lacte veneni;</div><div class="l">quaeritur et nascentis equi de fronte revolsus</div><div class="l">et matri praereptus amor.</div><div class="l">Ipsa mola manibusque piis altaria iuxta,</div><div class="l">unum exuta pedem vinclis, in veste recincta,</div><div class="l">testatur moritura deos et conscia fati</div><div class="l">sidera; tum, si quod non aequo foedere amantes</div><div class="l">curae numen habet iustumque memorque, precatur.</div><span class="">card 522</span><div class="l">Nox erat, et placidum carpebant fessa soporem</div><div class="l">corpora per terras, silvaeque et saeva quierant</div><div class="l">aequora: cum medio volvuntur sidera lapsu,</div><div class="l">cum tacet omnis ager, pecudes pictaeque volucres,</div><div class="l">quaeque lacus late liquidos, quaeque aspera dumis</div><div class="l">rura tenent, somno positae sub nocte silenti</div><div class="l"><span class="strikethrough">lenibant curas, et corda oblita laborum</span>.</div><div class="l">At non infelix animi Phoenissa, nec umquam</div><div class="l">Solvitur in somnos, oculisve aut pectore noctem</div><div class="l">accipit: ingeminant curae, rursusque resurgens</div><div class="l">saevit amor, magnoque irarum fluctuat aestu.</div><div class="l">Sic adeo insistit, secumque ita corde volutat:</div><div class="l">“En, quid ago? Rursusne procos inrisa priores</div><div class="l">experiar, Nomadumque petam conubia supplex,</div><div class="l">quos ego sim totiens iam dedignata maritos?</div><div class="l">Iliacas igitur classes atque ultima Teucrum</div><div class="l">iussa sequar? Quiane auxilio iuvat ante levatos,</div><div class="l">et bene apud memores veteris stat gratia facti?</div><div class="l">Quis me autem, fac velle, sinet, ratibusve superbis</div><div class="l">invisam accipiet? Nescis heu, perdita, necdum</div><div class="l">Laomedonteae sentis periuria gentis?</div><div class="l">Quid tum, sola fuga nautas comitabor ovantes,</div><div class="l">an Tyriis omnique manu stipata meorum</div><div class="l">inferar, et, quos Sidonia vix urbe revelli,</div><div class="l">rursus agam pelago, et ventis dare vela iubebo?</div><div class="l">Quin morere, ut merita es, ferroque averte dolorem.</div><div class="l">Tu lacrimis evicta meis, tu prima furentem</div><div class="l">his, germana, malis oneras atque obicis hosti.</div><div class="l">Non licuit thalami expertem sine crimine vitam</div><div class="l">degere, more ferae, tales nec tangere curas!</div><div class="l">Non servata fides cineri promissa Sychaeo!”</div><span class="">card 553</span><div class="l">Tantos illa suo rumpebat pectore questus.</div><div class="l">Aeneas celsa in puppi, iam certus eundi,</div><div class="l">carpebat somnos, rebus iam rite paratis.</div><div class="l">Huic se forma dei voltu redeuntis eodem</div><div class="l">obtulit in somnis, rursusque ita visa monere est—</div><div class="l">omnia Mercurio similis, vocemque coloremque</div><div class="l">et crinis flavos et membra decora iuventa:</div><div class="l">“Nate dea, potes hoc sub casu ducere somnos,</div><div class="l">nec, quae te circum stent deinde pericula, cernis,</div><div class="l">demens, nec Zephyros audis spirare secundos?</div><div class="l">Illa dolos dirumque nefas in pectore versat,</div><div class="l">certa mori, varioque irarum fluctuat aestu.</div><div class="l">Non fugis hinc praeceps, dum praecipitare potestas?</div><div class="l">Iam mare turbari trabibus, saevasque videbis</div><div class="l">conlucere faces, iam fervere litora flammis,</div><div class="l">si te his attigerit terris Aurora morantem.</div><div class="l">Heia age, rumpe moras. Varium et mutabile semper</div><div class="l">femina.” Sic fatus, nocti se immiscuit atrae.</div><span class="">card 571</span><div class="l">Tum vero Aeneas, subitis exterritus umbris,</div><div class="l">corripit e somno corpus, sociosque fatigat:</div><div class="l">“Praecipites vigilate, viri, et considite transtris;</div><div class="l">solvite vela citi. Deus aethere missus ab alto</div><div class="l">festinare fugam tortosque incidere funes</div><div class="l">ecce iterum stimulat. Sequimur te, sancte deorum,</div><div class="l">quisquis es, imperioque iterum paremus ovantes.</div><div class="l">Adsis o placidusque iuves, et sidera caelo</div><div class="l">dextra feras.” Dixit, vaginaque eripit ensem</div><div class="l">fulmineum, strictoque ferit retinacula ferro.</div><div class="l">Idem omnes simul ardor habet, rapiuntque ruuntque;</div><div class="l">litora deseruere; latet sub classibus aequor;</div><div class="l">adnixi torquent spumas et caerula verrunt.</div><span class="">card 584</span><div class="l">Et iam prima novo spargebat lumine terras</div><div class="l">Tithoni croceum linquens Aurora cubile.</div><div class="l">Regina e speculis ut primum albescere lucem</div><div class="l">vidit, et aequatis classem procedere velis,</div><div class="l">litoraque et vacuos sensit sine remige portus,</div><div class="l">terque quaterque manu pectus percussa decorum,</div><div class="l">flaventesque abscissa comas, “Pro Iuppiter, ibit</div><div class="l">hic” ait “et nostris inluserit advena regnis?</div><div class="l">Non arma expedient, totaque ex urbe sequentur,</div><div class="l">deripientque rates alii navalibus? Ite,</div><div class="l">ferte citi flammas, date vela, impellite remos!—</div><div class="l">Quid loquor, aut ubi sum? Quae mentem insania mutat?</div><div class="l">Infelix Dido, nunc te facta impia tangunt.</div><div class="l">Tum decuit, cum sceptra dabas.—En dextra fidesque,</div><div class="l">quem secum patrios aiunt portare Penates,</div><div class="l">quem subiisse umeris confectum aetate parentem!</div><div class="l">Non potui abreptum divellere corpus, et undis</div><div class="l">spargere? Non socios, non ipsum absumere ferro</div><div class="l">Ascanium, patriisque epulandum ponere mensis?—</div><div class="l">Verum anceps pugnae fuerat fortuna:—fuisset.</div><div class="l">Quem metui moritura? Faces in castra tulissem,</div><div class="l">implessemque foros flammis, natumque patremque</div><div class="l">cum genere extinxem, memet super ipsa dedissem.</div><div class="l">“Sol, qui terrarum flammis opera omnia lustras,</div><div class="l">tuque harum interpres curarum et conscia Iuno,</div><div class="l">nocturnisque Hecate triviis ululata per urbes,</div><div class="l">et Dirae ultrices, et di morientis Elissae,</div><div class="l">accipite haec, meritumque malis advertite numen,</div><div class="l">et nostras audite preces. Si tangere portus</div><div class="l">infandum caput ac terris adnare necesse est,</div><div class="l">et sic fata Iovis poscunt, hic terminus haeret:</div><div class="l">at bello audacis populi vexatus et armis,</div><div class="l">finibus extorris, complexu avulsus Iuli,</div><div class="l">auxilium imploret, videatque indigna suorum</div><div class="l">funera; nec, cum se sub leges pacis iniquae</div><div class="l">tradiderit, regno aut optata luce fruatur,</div><div class="l">sed cadat ante diem, mediaque inhumatus harena.</div><div class="l">Haec precor, hanc vocem extremam cum sanguine fundo.</div><div class="l">Tum vos, o Tyrii, stirpem et genus omne futurum</div><div class="l">exercete odiis, cinerique haec mittite nostro</div><div class="l">munera. Nullus amor populis, nec foedera sunto.</div><div class="l">Exoriare aliquis nostris ex ossibus ultor,</div><div class="l">qui face Dardanios ferroque sequare colonos,</div><div class="l">nunc, olim, quocumque dabunt se tempore vires.</div><div class="l">Litora litoribus contraria, fluctibus undas</div><div class="l">imprecor, arma armis; pugnent ipsique nepotesque.”</div><span class="">card 630</span><div class="l">Haec ait, et partis animum versabat in omnis,</div><div class="l">invisam quaerens quam primum abrumpere lucem.</div><div class="l">Tum breviter Barcen nutricem adfata Sychaei;</div><div class="l">namque suam patria antiqua cinis ater habebat:</div><div class="l">“Annam cara mihi nutrix huc siste sororem;</div><div class="l">dic corpus properet fluviali spargere lympha,</div><div class="l">et pecudes secum et monstrata piacula ducat:</div><div class="l">sic veniat; tuque ipsa pia tege tempora vitta.</div><div class="l">Sacra Iovi Stygio, quae rite incepta paravi,</div><div class="l">perficere est animus, finemque imponere curis,</div><div class="l">Dardaniique rogum capitis permittere flammae.”</div><div class="l">Sic ait: illa gradum studio celerabat anili.</div><div class="l">At trepida, et coeptis immanibus effera Dido,</div><div class="l">sanguineam volvens aciem, maculisque trementis</div><div class="l">interfusa genas, et pallida morte futura,</div><div class="l">interiora domus inrumpit limina, et altos</div><div class="l">conscendit furibunda rogos, ensemque recludit</div><div class="l">Dardanium, non hos quaesitum munus in usus.</div><div class="l">Hic, postquam Iliacas vestes notumque cubile</div><div class="l">conspexit, paulum lacrimis et mente morata,</div><div class="l">incubuitque toro, dixitque novissima verba:</div><div class="l">“Dulces exuviae, dum fata deusque sinebant,</div><div class="l">accipite hanc animam, meque his exsolvite curis.</div><div class="l">Vixi, et, quem dederat cursum fortuna, peregi,</div><div class="l">et nunc magna mei sub terras ibit imago.</div><div class="l">Urbem praeclaram statui; mea moenia vidi;</div><div class="l">ulta virum, poenas inimico a fratre recepi;</div><div class="l">felix, heu nimium felix, si litora tantum</div><div class="l">numquam Dardaniae tetigissent nostra carinae!”</div><span class="">card 659</span><div class="l">Dixit, et, os impressa toro, “Moriemur inultae,</div><div class="l">sed moriamur” ait. “Sic, sic iuvat ire sub umbras:</div><div class="l">Hauriat hunc oculis ignem crudelis ab alto</div><div class="l">Dardanus, et nostrae secum ferat omina mortis.”</div><div class="l">Dixerat; atque illam media inter talia ferro</div><div class="l">conlapsam aspiciunt comites, ensemque cruore</div><div class="l">spumantem, sparsasque manus. It clamor ad alta</div><div class="l">atria; concussam bacchatur Fama per urbem.</div><div class="l">Lamentis gemituque et femineo ululatu</div><div class="l">tecta fremunt; resonat magnis plangoribus aether,</div><div class="l">non aliter, quam si immissis ruat hostibus omnis</div><div class="l">Karthago aut antiqua Tyros, flammaeque furentes</div><div class="l">culmina perque hominum volvantur perque deorum.</div><div class="l">Audiit exanimis, trepidoque exterrita cursu</div><div class="l">unguibus ora soror foedans et pectora pugnis</div><div class="l">per medios ruit, ac morientem nomine clamat:</div><div class="l">“Hoc illud, germana, fuit? Me fraude petebas?</div><div class="l">Hoc rogus iste mihi, hoc ignes araeque parabant?</div><div class="l">Quid primum deserta querar? Comitemne sororem</div><div class="l">sprevisti moriens? Eadem me ad fata vocasses:</div><div class="l">idem ambas ferro dolor, atque eadem hora tulisset.</div><div class="l">His etiam struxi manibus, patriosque vocavi</div><div class="l">voce deos, sic te ut posita crudelis abessem?</div><div class="l">Exstinxti te meque, soror, populumque patresque</div><div class="l">Sidonios urbemque tuam. Date volnera lymphis</div><div class="l">abluam, et, extremus si quis super halitus errat,</div><div class="l">ore legam.” Sic fata, gradus evaserat altos,</div><div class="l">semianimemque sinu germanam amplexa fovebat</div><div class="l">cum gemitu, atque atros siccabat veste cruores.</div><div class="l">Illa, graves oculos conata attollere, rursus</div><div class="l">deficit; infixum stridit sub pectore vulnus.</div><div class="l">Ter sese attollens cubitoque adnixa levavit;</div><div class="l">ter revoluta toro est, oculisque errantibus alto</div><div class="l">quaesivit caelo lucem, ingemuitque reperta.</div><span class="">card 693</span><div class="l">Tum Iuno omnipotens, longum miserata dolorem</div><div class="l">difficilisque obitus, Irim demisit Olympo,</div><div class="l">quae luctantem animam nexosque resolveret artus.</div><div class="l">Nam quia nec fato, merita nec morte peribat,</div><div class="l">sed misera ante diem, subitoque accensa furore,</div><div class="l">nondum illi flavum Proserpina vertice crinem</div><div class="l">abstulerat, Stygioque caput damnaverat Orco.</div><div class="l">Ergo Iris croceis per caelum roscida pennis,</div><div class="l">mille trahens varios adverso sole colores,</div><div class="l">devolat, et supra caput adstitit: “Hunc ego Diti</div><div class="l">sacrum iussa fero, teque isto corpore solvo.”</div><div class="l">Sic ait, et dextra crinem secat: omnis et una</div><div class="l">dilapsus calor, atque in ventos vita recessit.</div></div><div class="textpart" id="index.xml-body.1_div.1_div.5"><h3><span class="headingNumber">1.5. </span></h3><span class="">card 1</span><div class="l">Interea medium Aeneas iam classe tenebat</div><div class="l">certus iter, fluctusque atros Aquilone secabat,</div><div class="l">moenia respiciens, quae iam infelicis Elissae</div><div class="l">conlucent flammis. Quae tantum accenderit ignem,</div><div class="l">causa latet; duri magno sed amore dolores</div><div class="l">polluto, notumque, furens quid femina possit,</div><div class="l">triste per augurium Teucrorum pectora ducunt.</div><div class="l">Ut pelagus tenuere rates, nec iam amplius ulla</div><div class="l">occurrit tellus, maria undique et undique caelum,</div><div class="l">olli caeruleus supra caput adstitit imber,</div><div class="l">noctem hiememque ferens, et inhorruit unda tenebris.</div><div class="l">Ipse gubernator puppi Palinurus ab alta:</div><div class="l">“Heu! quianam tanti cinxerunt aethera nimbi?</div><div class="l">Quidve, pater Neptune, paras?” Sic deinde locutus</div><div class="l">colligere arma iubet validisque incumbere remis,</div><div class="l">obliquatque sinus in ventum, ac talia fatur:</div><div class="l">“Magnanime Aenea, non, si mihi Iuppiter auctor</div><div class="l">spondeat, hoc sperem Italiam contingere caelo.</div><div class="l">Mutati transversa fremunt et vespere ab atro</div><div class="l">consurgunt venti, atque in nubem cogitur aër.</div><div class="l">Nec nos obniti contra, nec tendere tantum</div><div class="l">sufficimus. Superat quoniam Fortuna, sequamur,</div><div class="l">quoque vocat, vertamus iter. Nec litora longe</div><div class="l">fida reor fraterna Erycis portusque Sicanos,</div><div class="l">si modo rite memor servata remetior astra.”</div><div class="l">Tum pius Aeneas: “Equidem sic poscere ventos</div><div class="l">iamdudum et frustra cerno te tendere contra:</div><div class="l">Flecte viam velis. An sit mihi gratior ulla,</div><div class="l">quove magis fessas optem demittere naves,</div><div class="l">quam quae Dardanium tellus mihi servat Acesten,</div><div class="l">et patris Anchisae gremio complectitur ossa?”</div><div class="l">Haec ubi dicta, petunt portus, et vela secundi</div><div class="l">intendunt Zephyri; fertur cita gurgite classis,</div><div class="l">et tandem laeti notae advertuntur harenae.</div><span class="">card 35</span><div class="l">At procul ex celso miratus vertice montis</div><div class="l">adventum sociasque rates occurrit Acestes,</div><div class="l">horridus in iaculis et pelle Libystidis ursae,</div><div class="l">Troïa Criniso conceptum flumine mater</div><div class="l">quem genuit: veterum non immemor ille parentum</div><div class="l">gratatur reduces, et gaza laetus agresti</div><div class="l">excipit, ac fessos opibus solatur amicis.</div><span class="">card 42</span><div class="l">Postera cum primo stellas Oriente fugarat</div><div class="l">clara dies, socios in coetum litore ab omni</div><div class="l">advocat Aeneas, tumulique ex aggere fatur:</div><div class="l">“Dardanidae magni, genus alto a sanguine divom,</div><div class="l">annuus exactis completur mensibus orbis,</div><div class="l">ex quo reliquias divinique ossa parentis</div><div class="l">Condidimus terra maestasque sacravimus aras.</div><div class="l">Iamque dies, nisi fallor, adest, quem semper acerbum,</div><div class="l">semper honoratum—sic di voluistis—habebo.</div><div class="l">Hunc ego Gaetulis agerem si Syrtibus exsul,</div><div class="l">Argolicove mari deprensus et urbe Mycenae;</div><div class="l">annua vota tamen sollemnisque ordine pompas</div><div class="l">exsequerer, strueremque suis altaria donis.</div><div class="l">Nunc ultro ad cineres ipsius et ossa parentis,</div><div class="l">haud equidem sine mente, reor, sine numine divom,</div><div class="l">adsumus et portus delati intramus amicos.</div><div class="l">Ergo agite, et laetum cuncti celebremus honorem;</div><div class="l">poscamus ventos; atque haec me sacra quotannis</div><div class="l">urbe velit posita templis sibi ferre dicatis.</div><div class="l">Bina boum vobis Troia generatus Acestes</div><div class="l">dat numero capita in naves; adhibete Penates</div><div class="l">et patrios epulis et quos colit hospes Acestes.</div><div class="l">Praeterea, si nona diem mortalibus almum</div><div class="l">Aurora extulerit radiisque retexerit orbem,</div><div class="l">prima citae Teucris ponam certamina classis;</div><div class="l">quique pedum cursu valet, et qui viribus audax</div><div class="l">aut iaculo incedit melior levibusque sagittis,</div><div class="l">seu crudo fidit pugnam committere caestu,</div><div class="l">cuncti adsint, meritaeque exspectent praemia palmae.</div><div class="l">Ore favete omnes, et cingite tempora ramis.”</div><span class="">card 72</span><div class="l">Sic fatus, velat materna tempora myrto;</div><div class="l">hoc Elymus facit, hoc aevi maturus Acestes,</div><div class="l">hoc puer Ascanius, sequitur quos cetera pubes.</div><div class="l">Ille e concilio multis cum milibus ibat</div><div class="l">ad tumulum, magna medius comitante caterva.</div><div class="l">Hic duo rite mero libans carchesia Baccho</div><div class="l">fundit humi, duo lacte novo, duo sanguine sacro,</div><div class="l">purpureosque iacit flores, ac talia fatur:</div><div class="l">“Salve, sancte parens: iterum salvete, recepti</div><div class="l">nequiquam cineres, animaeque umbraeque paternae.</div><div class="l">Non licuit fines Italos fataliaque arva,</div><div class="l">nec tecum Ausonium (quicumque est) quaerere Thybrim.”</div><div class="l">Dixerat haec, adytis cum lubricus anguis ab imis</div><div class="l">septem ingens gyros, septena volumina traxit,</div><div class="l">amplexus placide tumulum lapsusque per aras,</div><div class="l">caeruleae cui terga notae, maculosus et auro</div><div class="l">squamam incendebat fulgor, ceu nubibus arcus</div><div class="l">mille iacit varios adverso sole colores.</div><div class="l">Obstipuit visu Aeneas. Ille agmine longo</div><div class="l">tandem inter pateras et levia pocula serpens</div><div class="l">libavitque dapes, rursusque innoxius imo</div><div class="l">successit tumulo, et depasta altaria liquit.</div><div class="l">Hoc magis inceptos genitori instaurat honores,</div><div class="l">incertus, geniumne loci famulumne parentis</div><div class="l">esse putet: caedit binas de more bidentes,</div><div class="l">totque sues, totidem nigrantis terga iuvencos;</div><div class="l">vinaque fundebat pateris, animamque vocabat</div><div class="l">Anchisae magni Manisque Acheronte remissos.</div><div class="l">Nec non et socii, quae cuique est copia, laeti</div><div class="l">dona ferunt, onerant aras, mactantque iuvencos;</div><div class="l">ordine aena locant alii, fusique per herbam</div><div class="l">subiciunt veribus prunas et viscera torrent.</div><span class="">card 104</span><div class="l">Exspectata dies aderat, nonamque serena</div><div class="l">Auroram Phaethontis equi iam luce vehebant,</div><div class="l">famaque finitimos et clari nomen Acestae</div><div class="l">excierat; laeto complerant litora coetu,</div><div class="l">visuri Aeneadas, pars et certare parati.</div><div class="l">Munera principio ante oculos circoque locantur</div><div class="l">in medio, sacri tripodes viridesque coronae,</div><div class="l">et palmae pretium victoribus, armaque et ostro</div><div class="l">perfusae vestes, argenti aurique talenta;</div><div class="l">et tuba commissos medio canit aggere ludos.</div><span class="">card 114</span><div class="l">Prima pares ineunt gravibus certamina remis</div><div class="l">quattuor ex omni delectae classe carinae.</div><div class="l">Velocem Mnestheus agit acri remige Pristim,</div><div class="l">mox Italus Mnestheus, genus a quo nomine Memmi;</div><div class="l">ingentemque Gyas ingenti mole Chimaeram,</div><div class="l">urbis opus, triplici pubes quam Dardana versu</div><div class="l">impellunt, terno consurgunt ordine remi;</div><div class="l">Sergestusque, domus tenet a quo Sergia nomen,</div><div class="l">Centauro invehitur magna, Scyllaque Cloanthus</div><div class="l">caerulea, genus unde tibi, Romane Cluenti.</div><span class="">card 124</span><div class="l">Est procul in pelago saxum spumantia contra</div><div class="l">litora, quod tumidis submersum tunditur olim</div><div class="l">fluctibus, hiberni condunt ubi sidera cori;</div><div class="l">tranquillo silet, immotaque attollitur unda</div><div class="l">campus, et apricis statio gratissima mergis.</div><div class="l">Hic viridem Aeneas frondenti ex ilice metam</div><div class="l">constituit signum nautis pater, unde reverti</div><div class="l">scirent, et longos ubi circumflectere cursus.</div><div class="l">Tum loca sorte legunt, ipsique in puppibus auro</div><div class="l">ductores longe effulgent ostroque decori;</div><div class="l">cetera populea velatur fronde iuventus,</div><div class="l">nudatosque umeros oleo perfilsa nitescit.</div><div class="l">Considunt transtris, intentaque brachia remis;</div><div class="l">intenti exspectant signum, exsultantiaque haurit</div><div class="l">corda pavor pulsans, laudumque arrecta cupido.</div><div class="l">Inde, ubi clara dedit sonitum tuba, finibus omnes,</div><div class="l">haud mora, prosiluere suis; ferit aethera clamor</div><div class="l">nauticus, adductis spumant freta versa lacertis.</div><div class="l">Infindunt pariter sulcos, totumque dehiscit</div><div class="l">convulsum remis rostrisque tridentibus aequor.</div><div class="l">Non tam praecipites biiugo certamine campum</div><div class="l">corripuere, ruuntque effusi carcere currus,</div><div class="l">nec sic immissis aurigae undantia lora</div><div class="l">concussere iugis pronique in verbera pendent.</div><div class="l">Tum plausu fremituque virum studiisque faventum</div><div class="l">consonat omne nemus, vocemque inclusa volutant</div><div class="l">litora, pulsati colles clamore resultant.</div><span class="">card 151</span><div class="l">Effugit ante alios primisque elabitur undis</div><div class="l">turbam inter fremitumque Gyas; quem deinde Cloanthus</div><div class="l">consequitur, melior remis, sed pondere pinus</div><div class="l">tarda tenet. Post hos aequo discrimine Pristis</div><div class="l">Centaurusque locum tendunt superare priorem;</div><div class="l">et nunc Pristis habet, nunc victam praeterit ingens</div><div class="l">Centaurus, nunc una ambae iunctisque feruntur</div><div class="l">frontibus, et longa sulcant vada salsa carina.</div><div class="l">Iamque propinquabant scopulo metamque tenebant,</div><div class="l">cum princeps medioque Gyas in gurgite victor</div><div class="l">rectorem navis compellat voce Menoeten:</div><div class="l">“Quo tantum mihi dexter abis? Huc dirige gressum;</div><div class="l">litus ama, et laevas stringat sine palmula cautes;</div><div class="l">altum alii teneant.” Dixit; sed caeca Menoetes</div><div class="l">saxa timens proram pelagi detorquet ad undas.</div><div class="l">“Quo diversus abis?” iterum “Pete saxa, Menoete!”</div><div class="l">cum clamore Gyas revocabat; et ecce Cloanthum</div><div class="l">respicit instantem tergo, et propiora tenentem.</div><div class="l">Ille inter navemque Gyae scopulosque sonantes</div><div class="l">radit iter laevum interior, subitoque priorem</div><div class="l">praeterit, et metis tenet aequora tuta relictis.</div><div class="l">Tum vero exarsit iuveni dolor ossibus ingens,</div><div class="l">nec lacrimis caruere genae, segnemque Menoeten,</div><div class="l">oblitus decorisque sui sociumque salutis,</div><div class="l">in mare praecipitem puppi deturbat ab alta;</div><div class="l">ipse gubernaclo rector subit, ipse magister,</div><div class="l">hortaturque viros, clavumque ad litora torquet.</div><div class="l">At gravis, ut fundo vix tandem redditus imo est,</div><div class="l">iam senior madidaque fluens in veste Menoetes</div><div class="l">summa petit scopuli siccaque in rupe resedit.</div><div class="l">Ilium et labentem Teucri et risere natantem,</div><div class="l">et salsos rident revomentem pectore fluctus.</div><span class="">card 183</span><div class="l">Hic laeta extremis spes est accensa duobus,</div><div class="l">Sergesto Mnestheique, Gyan superare morantem.</div><div class="l">Sergestus capit ante locum scopuloque propinquat,</div><div class="l">nec tota tamen ille prior praeeunte carina;</div><div class="l">parte prior, partem rostro premit aemula Pristis.</div><div class="l">At media socios incedens nave per ipsos</div><div class="l">hortatur Mnestheus: “Nunc, nunc insurgite remis,</div><div class="l">Hectorei socii, Troiae quos sorte suprema</div><div class="l">delegi comites; nunc illas promite vires,</div><div class="l">nunc animos, quibus in Gaetulis Syrtibus usi,</div><div class="l">Ionioque mari Maleaeque sequacibus undis.</div><div class="l">Non iam prima peto Mnestheus, neque vincere certo;</div><div class="l">quamquam O!—sed superent, quibus hoc, Neptune, dedisti;</div><div class="l">extremos pudeat rediisse; hoc vincite, cives,</div><div class="l">et prohibete nefas.” Olli certamine summo</div><div class="l">procumbunt; vastis tremit ictibus aerea puppis,</div><div class="l">subtrahiturque solum; tum creber anhelitus artus</div><div class="l">aridaque ora quatit, sudor fluit undique rivis.</div><div class="l">Attulit ipse viris optatum casus honorem.</div><div class="l">Namque furens animi dum proram ad saxa suburguet</div><div class="l">interior, spatioque subit Sergestus iniquo,</div><div class="l">infelix saxis in procurrentibus haesit.</div><div class="l">Concussae cautes, et acuto in murice remi</div><div class="l">obnixi crepuere, inlisaque prora pependit.</div><div class="l">Consurgunt nautae et magno clamore morantur,</div><div class="l">ferratasque trudes et acuta cuspide contos</div><div class="l">expediunt, fractosque legunt in gurgite remos.</div><div class="l">At laetus Mnestheus successuque acrior ipso</div><div class="l">agmine remorum celeri ventisque vocatis</div><div class="l">prona petit maria et pelago decurrit aperto.</div><div class="l">Qualis spelunca subito commota columba,</div><div class="l">cui domus et dulces latebroso in pumice nidi,</div><div class="l">fertur in ana volans, plausumque exterrita pennis</div><div class="l">dat tecto ingentem, mox aere lapsa quieto</div><div class="l">radit iter liquidum, celeres neque commovet alas:</div><div class="l">sic Mnestheus, sic ipsa fuga secat ultima Pristis</div><div class="l">aequora, sic illam fert impetus ipse volantem.</div><div class="l">Et primum in scopulo luctantem deserit alto</div><div class="l">Sergestum, brevibusque vadis frustraque vocantem</div><div class="l">auxilia, et fractis discentem currere remis</div><div class="l">Inde Gyan ipsamque ingenti mole Chimaeram</div><div class="l">consequitur; cedit, quoniam spoliata magistro est.</div><span class="">card 225</span><div class="l">Solus iamque ipso superest in fine Cloanthus:</div><div class="l">quem petit, et summis adnixus viribus urguet.</div><div class="l">Tum vero ingeminat clamor, cunctique sequentem</div><div class="l">instigant studiis, resonatque fragoribus aether.</div><div class="l">Hi proprium decus et partum indignantur honorem</div><div class="l">ni teneant, vitamque volunt pro laude pacisci;</div><div class="l">hos successus alit: possunt, quia posse videntur.</div><div class="l">Et fors aequatis cepissent praemia rostris,</div><div class="l">ni palmas ponto tendens utrasque Cloanthus</div><div class="l">fudissetque preces, divosque in vota vocasset:</div><div class="l">Di, quibus imperium est pelagi, quorum aequora curro,</div><div class="l">vobis laetus ego hoc candentem in litore taurum</div><div class="l">constituam ante aras, voti reus, extaque salsos</div><div class="l">porriciam in fluctus et vina liquentia fundam.”</div><div class="l">Dixit, eumque imis sub fluctibus audiit omnis</div><div class="l">Nereidum Phorcique chorus Panopeaque virgo,</div><div class="l">et pater ipse manu magna Portunus euntem</div><div class="l">impulit; illa Noto citius volucrique sagitta</div><div class="l">ad terram fugit, et portu se condidit alto.</div><span class="">card 244</span><div class="l">Tum satus Anchisa, cunctis ex more vocatis,</div><div class="l">victorem magna praeconis voce Cloanthum</div><div class="l">declarat viridique advelat tempora lauro,</div><div class="l">muneraque in naves ternos optare iuvencos,</div><div class="l">vinaque et argenti magnum dat ferre talentum.</div><div class="l">Ipsis praecipuos ductoribus addit honores:</div><div class="l">victori chlamydem auratam, quam plurima circum</div><div class="l">purpura maeandro duplici Meliboea cucurrit,</div><div class="l">intextusque puer frondosa regius Ida</div><div class="l">veloces iaculo cervos cursuque fatigat,</div><div class="l">acer, anhelanti similis, quem praepes ab Ida</div><div class="l">sublimem pedibus rapuit Iovis armiger uncis;</div><div class="l">longaevi palmas nequiquam ad sidera tendunt</div><div class="l">custodes, saevitque canum latratus in auras.</div><div class="l">At qui deinde locum tenuit virtute secundum,</div><div class="l">levibus huic hamis consertam auroque trilicem</div><div class="l">loricam, quam Demoleo detraxerat ipse</div><div class="l">victor apud rapidum Simoënta sub Ilio alto,</div><div class="l">donat habere viro, decus et tutamen in armis.</div><div class="l">Vix illam famuli Phegeus Sagarisque ferebant</div><div class="l">multiplicem, conixi umeris; indutus at olim</div><div class="l">Demoleos cursu palantes Troas agebat.</div><div class="l">Tertia dona facit geminos ex aere lebetas,</div><div class="l">cymbiaque argento perfecta atque aspera signis.</div><div class="l">Iamque adeo donati omnes opibusque superbi</div><div class="l">puniceis ibant evincti tempora taenis,</div><div class="l">cum saevo e scopulo multa vix arte revolsus,</div><div class="l">amissis remis atque ordine debilis uno,</div><div class="l">inrisam sine honore ratem Sergestus agebat.</div><div class="l">Qualis saepe viae deprensus in aggere serpens,</div><div class="l">aerea quem obliquum rota transiit, aut gravis ictu</div><div class="l">seminecem liquit saxo lacerumque viator;</div><div class="l">nequiquam longos fugiens dat corpore tortus,</div><div class="l">parte ferox, ardensque oculis, et sibila colla</div><div class="l">arduus attollens, pars volnere clauda retentat</div><div class="l">nexantem nodis seque in sua membra plicantem:</div><div class="l">tali remigio navis se tarda movebat;</div><div class="l">vela facit tamen, et velis subit ostia plenis.</div><div class="l">Sergestum Aeneas promisso munere donat,</div><div class="l">servatam ob navem laetus sociosque reductos.</div><div class="l">Olli serva datur, operum haud ignara Minervae,</div><div class="l">Cressa genus, Pholoë, geminique sub ubere nati.</div><span class="">card 286</span><div class="l">Hoc pius Aeneas misso certamine tendit</div><div class="l">gramineum in campum, quem collibus undique curvis</div><div class="l">cingebant silvae, mediaque in valle theatri</div><div class="l">circus erat; quo se multis cum milibus heros</div><div class="l">consessu medium tulit exstructoque resedit.</div><div class="l">Hic, qui forte velint rapido contendere cursu,</div><div class="l">imitat pretiis animos, et praemia ponit.</div><div class="l">Undique conveniunt leucri mixtique Sicani,</div><div class="l">Nisus et Euryalus primi,</div><div class="l">Euryalus forma insignis viridique iuventa,</div><div class="l">Nisus amore pio pueri; quos deinde secutus</div><div class="l">regius egregia Priami de stirpe Diores;</div><div class="l">hunc Salius simul et Patron, quorum alter Acarnan,</div><div class="l">alter ab Arcadio Tegeaeae sanguine gentis;</div><div class="l">tum duo Trinacrii iuvenes, Helymus Panopesque,</div><div class="l">adsueti silvis, comites senioris Acestae;</div><div class="l">multi praeterea, quos fama obscura recondit.</div><div class="l">Aeneas quibus in mediis sic deinde locutus:</div><div class="l">“Accipite haec animis, laetasque advertite mentes:</div><div class="l">nemo ex hoc numero mihi non donatus abibit.</div><div class="l">Gnosia bina dabo levato lucida ferro</div><div class="l">spicula caelatamque argento ferre bipennem;</div><div class="l">omnibus hic erit unus honos. Tres praemia primi</div><div class="l">accipient flavaque caput nectentur oliva.</div><div class="l">Primus equum phaleris insignem victor habeto;</div><div class="l">alter Amazoniam pharetram plenamque sagittis</div><div class="l">Threïciis, lato quam circum amplectitur auro</div><div class="l">balteus et tereti subnectit fibula gemma;</div><div class="l">tertius Argolica hac galea contentus abito.”</div><span class="">card 315</span><div class="l">Haec ubi dicta, locum capiunt, signoque repente</div><div class="l">corripiunt spatia audito, limenque relinquunt,</div><div class="l">effusi nimbo similes, simul ultima signant.</div><div class="l">Primus abit longeque ante omnia corpora Nisus</div><div class="l">emicat, et ventis et fulminis ocior alis;</div><div class="l">proximus huic, longo sed proxumus intervallo,</div><div class="l">insequitur Salius; spatio post deinde relicto</div><div class="l">tertius Euryalus:</div><div class="l">Euryalumque Helymus sequitur; quo deinde sub ipso</div><div class="l">ecce volat calcemque terit iam calce Diores,</div><div class="l">incumbens umero, spatia et si plura supersint,</div><div class="l">transeat elapsus prior, ambiguumque relinquat.</div><div class="l">Iamque fere spatio extremo fessique sub ipsam</div><div class="l">finem adventabant, levi cum sanguine Nisus</div><div class="l">labitur infelix, caesis ut forte iuvencis</div><div class="l">fusus humum viridisque super madefecerat herbas.</div><div class="l">Hic iuvenis iam victor ovans vestigia presso</div><div class="l">haud tenuit titubata solo, sed pronus in ipso</div><div class="l">concidit immundoque fimo sacroque cruore.</div><div class="l">Non tamen Euryali, non ille oblitus amorum;</div><div class="l">nam sese opposuit Salio per lubrica surgens;</div><div class="l">ille autem spissa iacuit revolutus harena.</div><div class="l">Emicat Euryalus, et munere victor amici</div><div class="l">prima tenet, plausuque volat fremituque secundo.</div><div class="l">Post Helymus subit, et nunc tertia palma Diores.</div><div class="l">Hic totum caveae consessum ingentis et ora</div><div class="l">prima patrum magnis Salius clamoribus implet,</div><div class="l">ereptumque dolo reddi sibi poscit honorem.</div><div class="l">Tutatur favor Euryalum, lacrimaeque decorae,</div><div class="l">gratior et pulchro veniens in corpore virtus.</div><div class="l">Adiuvat et magna proclamat voce Diores,</div><div class="l">qui subiit palmae, frustraque ad praemia venit</div><div class="l">ultima, si primi Salio reddentur honores.</div><span class="">card 348</span><div class="l">Tum pater Aeneas “Vestra” inquit “munera vobis</div><div class="l">certa manent, pueri, et palmam movet ordine nemo;</div><div class="l">me liceat casus misereri insontis amici.”</div><div class="l">Sic fatus, tergum Gaetuli immane leonis</div><div class="l">dat Salio, villis onerosum atque unguibus aureis.</div><div class="l">Hic Nisus, “Si tanta” inquit “sunt praemia victis,</div><div class="l">et te lapsorum miseret, quae munera Niso</div><div class="l">digna dabis, primam merui qui laude coronam,</div><div class="l">ni me, quae Salium, fortuna inimica tulisset?</div><div class="l">Et simul his dictis faciem ostentabat et udo</div><div class="l">turpia membra fimo. Risit pater optimus olli</div><div class="l">et clipeum efferri iussit, Didymaonis artem,</div><div class="l">Neptuni sacro Danais de poste refixum.</div><div class="l">Hoc iuvenem egregium praestanti munere donat;</div><span class="">card 362</span><div class="l">Post, ubi confecti cursus, et dona peregit:</div><div class="l">“Nunc, si cui virtus animusque in pectore praesens,</div><div class="l">adsit, et evinctis attollat brachia palmis.”</div><div class="l">Sic ait, et geminum pugnae proponit honorem,</div><div class="l">victori velatum auro vittisque iuvencum,</div><div class="l">ensem atque insignem galeam solacia victo.</div><div class="l">Nec mora: continuo vastis cum viribus effert</div><div class="l">ora Dares, magnoque virum se murmure tollit;</div><div class="l">solus qui Paridem solitus contendere contra,</div><div class="l">idemque ad tumulum, quo maximus occubat Hector,</div><div class="l">victorem Buten immani corpore, qui se</div><div class="l">Bebrycia veniens Amyci de gente ferebat,</div><div class="l">perculit, et fulva moribundum extendit harena.</div><div class="l">Talis prima Dares caput altum in proelia tollit,</div><div class="l">ostenditque umeros latos, alternaque iactat</div><div class="l">brachia protendens, et verberat ictibus auras.</div><div class="l">Quaeritur huic alius; nec quisquam ex agmine tanto</div><div class="l">audet adire virum manibusque inducere caestus.</div><div class="l">Ergo alacris, cunctosque putans excedere palma,</div><div class="l">Aeneae stetit aute pedes, nec plura moratus</div><div class="l">tum laeva taurum cornu tenet, atque ita fatur:</div><div class="l">“Nate dea, si nemo audet se credere pugnae,</div><div class="l">quae finis standi? Quo me decet usque teneri?</div><div class="l">Ducere dona iube.” Cuncti simul ore fremebant</div><div class="l">Dardanidae, reddique viro promissa iubebant.</div><span class="">card 387</span><div class="l">Hic gravis Entellum dictis castigat Acestes,</div><div class="l">proximus ut viridante toro consederat herbae:</div><div class="l">“Entelle, heroum quondam fortissime frustra,</div><div class="l">tantane tam patiens nullo certamine tolli</div><div class="l">dona sines? Ubi nunc nobis deus ille magister</div><div class="l">requiquam memoratus Eryx? Ubi fama per omnem</div><div class="l">Trinacriam, et spolia illa tuis pendentia tectis?”</div><div class="l">Ille sub haec: “Non laudis amor, nec gloria cessit</div><div class="l">pulsa metu; sed enim gelidus tardante senecta</div><div class="l">sanguis hebet, frigentque effetae in corpore vires.</div><div class="l">Si mihi, quae quondam fuerat, quaque improbus iste</div><div class="l">exsultat fidens, si nunc foret illa iuventas,</div><div class="l">haud equidem pretio inductus pulchroque iuvenco</div><div class="l">venissem, nec dona moror.” Sic deinde locutus</div><div class="l">in medium geminos immani pondere caestus</div><div class="l">proiecit, quibus acer Eryx in proelia suetus</div><div class="l">ferre manum, duroque intendere brachia tergo.</div><div class="l">Obstipuere animi: tantorum ingentia septem</div><div class="l">terga boum plumbo insuto ferroque rigebant.</div><div class="l">Ante omnes stupet ipse Dares, longeque recusat;</div><div class="l">magnanimusque Anchisiades et pondus et ipsa</div><div class="l">huc illuc vinclorum immensa volumina versat.</div><div class="l">Tum senior talis referebat pectore voces:</div><div class="l">“Quid, si quis caestus ipsius et Herculis arma</div><div class="l">vidisset, tristemque hoc ipso in litore pugnam?</div><div class="l">Haec germanus Eryx quondam tuus arma gerebat;—</div><div class="l">sanguine cernis adhuc sparsoque infecta cerebro;—</div><div class="l">his magnum Alciden contra stetit; his ego suetus,</div><div class="l">dum melior vires sanguis dabat, aemula necdum</div><div class="l">temporibus geminis canebat sparsa senectus.</div><div class="l">Sed si nostra Dares haec Troius arma recusat,</div><div class="l">idque pio sedet Aeneae, prohat auctor Acestes,</div><div class="l">aequemus pugnas. Erycis tibi terga remitto;</div><div class="l">solve metus; et tu Troianos exue caestus.”</div><span class="">card 421</span><div class="l">Haec fatus, duplicem ex umeris reiecit amictum</div><div class="l">et magnos membrorum artus, magna ossa lacertosque</div><div class="l">exuit, atque ingens media consistit harena.</div><div class="l">Tum satus Anchisa caestus pater extulit aequos,</div><div class="l">et paribus palmas amborum innexuit armis.</div><div class="l">Constitit in digitos extemplo arrectus uterque,</div><div class="l">brachiaque ad superas interritus extulit auras.</div><div class="l">Abduxere retro longe capita ardua ab ictu,</div><div class="l">immiscentque manus manibus, pugnamque lacessunt.</div><div class="l">Ille pedum melior motu, fretusque iuventa;</div><div class="l">hic membris et mole valens, sed tarda trementi</div><div class="l">genua labant, vastos quatit aeger anhelitus artus.</div><div class="l">Multa viri nequiquam inter se volnera iactant,</div><div class="l">multa cavo lateri ingeminant, et pectore vastos</div><div class="l">dant sonitus, erratque auris et tempora circum</div><div class="l">crebra manus, duro crepitant sub volnere malae.</div><div class="l">Stat gravis Entellus nisuque immotus eodem,</div><div class="l">corpore tela modo atque oculis vigilantibus exit.</div><div class="l">Ille, velut celsam oppugnat qui molibus urbem,</div><div class="l">aut montana sedet circum castella sub armis,</div><div class="l">nunc hos, nunc illos aditus, omnemque pererrat</div><div class="l">arte locum, et variis adsultibus inritus urguet.</div><div class="l">Ostendit dextram insurgens Entellus, et alte</div><div class="l">extulit: ille ictum venientem a vertice velox</div><div class="l">praevidit, celerique elapsus corpore cessit.</div><div class="l">Entellus vires in ventum effudit, et ultro</div><div class="l">ipse gravis graviterque ad terram pondere vasto</div><div class="l">concidit, ut quondam cava concidit aut Erymantho,</div><div class="l">aut Ida in magna, radicibus eruta pinus.</div><div class="l">Consurgunt studiis Teucri et Trinacria pubes;</div><div class="l">it clamor caelo, primusque accurrit Acestes,</div><div class="l">aequaevumque ab humo miserans attollit amicum.</div><div class="l">At non tardatus casu neque territus heros</div><div class="l">acrior ad pugnam redit ac vim suscitat ira.</div><div class="l">Tum pudor incendit vires et conscia virtus,</div><div class="l">praecipitemque Daren ardens agit aequore toto,</div><div class="l">nunc dextra ingeminans ictus, nunc ille sinistra;</div><div class="l">nec mora, nec requies: quam multa grandine nimbi</div><div class="l">culminibus crepitant, sic densis ictibus heros</div><div class="l">creber utraque manu pulsat versatque Dareta.</div><span class="">card 461</span><div class="l">Tum pater Aeneas procedere longius iras</div><div class="l">et saevire animis Entellum haud passus acerbis;</div><div class="l">sed finem imposuit pugnae, fessumque Dareta</div><div class="l">eripuit mulcens dictis, ac talia fatur:</div><div class="l">“Infelix, quae tanta animum dementia cepit?</div><div class="l">Non vires alias conversaque numina sentis?</div><div class="l">Cede deo.” Dixitque et proelia voce diremit.</div><div class="l">Ast illum fidi aequales, genua aegra trahentem,</div><div class="l">iactantemque utroque caput, crassumque cruorem</div><div class="l">ore eiectantem mixtosque in sanguine dentes,</div><div class="l">ducunt ad naves; galeamque ensemque vocati</div><div class="l">accipiunt; palmam Entello taurumque relinquunt.</div><div class="l">Hic victor, superans animis tauroque superbus:</div><div class="l">“Nate dea, vosque haec” inquit “cognoscite, Teucri,</div><div class="l">et mihi quae fuerint iuvenali in corpore vires,</div><div class="l">et qua servetis revocatum a morte Dareta.”</div><div class="l">Dixit, et adversi contra stetit ora iuvenci,</div><div class="l">qui donum adstabat pugnae, durosque reducta</div><div class="l">libravit dextra media inter cornua caestus,</div><div class="l">arduus, effractoque inlisit in ossa cerebro.</div><div class="l">sternitur exanimisque tremens procumbit humi bos.</div><div class="l">Ille super tales effundit pectore voces:</div><div class="l">“Hanc tibi, Eryx, meliorem animam pro morte Daretis</div><div class="l">persolvo; hic victor caestus artemque repono.”</div><span class="">card 485</span><div class="l">Protinus Aeneas celeri certare sagitta</div><div class="l">invitat qui forte velint, et praemia ponit,</div><div class="l">ingentique manu malum de nave Seresti</div><div class="l">erigit, et volucrem traiecto in fune columbam,</div><div class="l">quo tendant ferrum, malo suspendit ab alto.</div><div class="l">Convenere viri, deiectamque aerea sortem</div><div class="l">accepit galea; et primus clamore secundo</div><div class="l">Hyrtacidae ante omnes exit locus Hippocoöntis;</div><div class="l">quem modo navali Mnestheus certamine victor</div><div class="l">consequitur, viridi Mnestheus evinctus oliva.</div><div class="l">Tertius Eurytion, tuus, o clarissime, frater,</div><div class="l">Pandare, qui quondam, iussus confundere foedus,</div><div class="l">in medios telum torsisti primus Achivos.</div><div class="l">Extremus galeaque ima subsedit Acestes,</div><div class="l">ausus et ipse manu iuvenum temptare laborem.</div><div class="l">Tum validis flexos incurvant viribus arcus</div><div class="l">pro se quisque viri, et depromunt tela pharetris.</div><div class="l">Primaque per caelum, nervo stridente, sagitta</div><div class="l">Hyrtacidae iuvenis volucres diverberat auras;</div><div class="l">et venit, adversique infigitur arbore mali.</div><div class="l">Intremuit malus, timuitque exterrita pennis</div><div class="l">ales, et ingenti sonuerunt omnia plausu.</div><div class="l">Post acer Mnestheus adducto constitit arcu,</div><div class="l">alta petens, pariterque oculos telumque tetendit.</div><div class="l">Ast ipsam miserandus avem contingere ferro</div><div class="l">non valuit: nodos et vincula linea rupit,</div><div class="l">quis innexa pedem malo pendebat ab alto:</div><div class="l">illa notos atque alta volans in nubila fugit.</div><div class="l">Tum rapidus, iamdudum arcu contenta parato</div><div class="l">tela tenens, fratrem Eurytion in Pota vocavit,</div><div class="l">iam vacuo laetam caelo speculatus, et alis</div><div class="l">plaudentem nigra figit sub nube columbam.</div><div class="l">Decidit exanimis, vitamque reliquit in astris</div><div class="l">aetheriis, fixamque refert delapsa sagittam.</div><span class="">card 519</span><div class="l">Amissa solus palma superabat Acestes;</div><div class="l">qui tamen aerias telum contendit in auras,</div><div class="l">ostentans artemque pater arcumque sonantem.</div><div class="l">Hic oculis subito obicitur magnoque futurum</div><div class="l">augurio monstrum; docuit post exitus ingens,</div><div class="l">seraque terrifici cecinerunt omina vates.</div><div class="l">Namque volans liquidis in nubibus arsit harundo,</div><div class="l">signavitque viam flammis, tenuisque recessit</div><div class="l">consumpta in ventos, caelo ceu saepe refixa</div><div class="l">transcurrunt crinemque volantia sidera ducunt.</div><div class="l">Attonitis haesere animis, superosque precati</div><div class="l">Trinacrii Teucrique viri; nec maximus omen</div><div class="l">abnuit Aeneas; sed laetum amplexus Acesten</div><div class="l">muneribus cumulat magnis, ac talia fatur:</div><div class="l">“Sume, pater; nam te voluit rex magnus Olympi</div><div class="l">talibus auspiciis exsortem ducere honores.</div><div class="l">Ipsius Anchisae longaevi hoc munus habebis,</div><div class="l">cratera impressum signis, quem Thracius olim</div><div class="l">Anchisae genitori in magno munere Cisseus</div><div class="l">ferre sui dederat monumentum et pignus amoris.”</div><div class="l">Sic fatus cingit viridanti tempora lauro,</div><div class="l">et primum ante omnes victorem appellat Acesten.</div><div class="l">Nec bonus Eurytion praelato invidit honori,</div><div class="l">quamvis solus avem caelo deiecit ab alto.</div><div class="l">Proximus ingreditur donis, qui vincula rupit;</div><div class="l">extremus, volucri qui fixit arundine malum.</div><span class="">card 545</span><div class="l">At pater Aeneas, nondum certamine misso,</div><div class="l">custodem ad sese comitemque impubis Iuli</div><div class="l">Epytiden vocat, et fidam sic fatur ad aurem:</div><div class="l">“Vade age, et Ascanio, si iam puerile paratum</div><div class="l">agmen habet secum, cursusque instruxit equorum,</div><div class="l">ducat avo turmas, et sese ostendat in armis,</div><div class="l">dic” ait. Ipse omnem longo decedere circo</div><div class="l">infusum populum, et campos iubet esse patentes.</div><div class="l">Incedunt pueri, pariterque ante ora parentum</div><div class="l">frenatis lucent in equis, quos omnis euntes</div><div class="l">Trinacriae mirata fremit Troiaeque iuventus.</div><div class="l">omnibus in morem tonsa coma pressa corona;</div><div class="l">cornea bina ferunt praefixa hastilia ferro;</div><div class="l">pars levis umero pharetras; it pectore summo</div><div class="l">flexilis obtorti per collum circulus auri.</div><div class="l">Tres equitum numero turmae, ternique vagantur</div><div class="l">ductores: pueri bis seni quemque secuti</div><div class="l">agmine partito fulgent paribusque magistris.</div><div class="l">Una acies iuvenum, ducit quam parvus ovantem</div><div class="l">nomen avi referens Priamus,—tua clara, Polite,</div><div class="l">progenies, auctura Italos,—quem Thracius albis</div><div class="l">portat equus bicolor maculis, vestigia primi</div><div class="l">alba pedis frontemque ostentans arduus albam.</div><div class="l">Alter Atys, genus unde Atii duxere Latini,</div><div class="l">parvus Atys, pueroque puer dilectus Iulo.</div><div class="l">Extremus, formaque ante omnis pulcher, Iulus</div><div class="l">Sidonio est invectus equo, quem candida Dido</div><div class="l">esse sui dederat monumentum et pignus amoris.</div><div class="l">Cetera Trinacrii pubes senioris Acestae</div><div class="l">fertur equis.</div><span class="">card 575</span><div class="l">Excipiunt plausu pavidos, gaudentque tuentes</div><div class="l">Dardanidae, veterumque adgnoscunt ora parentum.</div><div class="l">Postquam omnem laeti consessum oculosque suorum</div><div class="l">lustravere in equis, signum clamore paratis</div><div class="l">Epytides longe dedit insonuitque flagello.</div><div class="l">Olli discurrere pares, atque agmina terni</div><div class="l">diductis solvere choris, rursusque vocati</div><div class="l">convertere vias infestaque tela tulere.</div><div class="l">Inde alios ineunt cursus aliosque recursus</div><div class="l">adversi spatiis, alternosque orbibus orbes</div><div class="l">impediunt, pugnaeque cient simulacra sub armis;</div><div class="l">et nunc terga fuga nudant, nunc spicula vertunt</div><div class="l">infensi, facta pariter nunc pace feruntur.</div><div class="l">Ut quondam Creta fertur Labyrinthus in alta</div><div class="l">parietibus textum caecis iter, ancipitemque</div><div class="l">mille viis habuisse dolum, qua signa sequendi</div><div class="l">falleret indeprensus et inremeabilis error;</div><div class="l">haud alio Teucrum nati vestigia cursu</div><div class="l">impediunt texuntque fugas et proelia ludo,</div><div class="l">delphinum similes, qui per maria umida nando</div><div class="l">Carpathium Libycumque secant, <span class="strikethrough">luduntque per undas.</span></div><div class="l">Hunc morem cursus atque haec certamina primus</div><div class="l">Ascanius, Longam muris cum cingeret Albam,</div><div class="l">rettulit, et priscos docuit celebrare Latinos,</div><div class="l">quo puer ipse modo, secum quo Troïa pubes;</div><div class="l">Albani docuere suos; hinc maxima porro</div><div class="l">accepit Roma, et patrium servavit honorem;</div><div class="l">Troiaque nunc pueri, Troianum dicitur agmen.</div><div class="l">Hac celebrata tenus sancto certamina patri.</div><span class="">card 604</span><div class="l">Hic primum fortuna fidem mutata novavit.</div><div class="l">Dum variis tumulo referunt sollemnia ludis,</div><div class="l">Irim de caelo misit Saturnia Iuno</div><div class="l">Iliacam ad classem, ventosque adspirat eunti,</div><div class="l">multa movens, necdum antiquum saturata dolorem.</div><div class="l">Illa, viam celerans per mille coloribus arcum,</div><div class="l">nulli visa cito decurrit tramite virgo.</div><div class="l">Conspicit ingentem concursum, et litora lustrat,</div><div class="l">desertosque videt portus classemque relictam.</div><div class="l">At procul in sola secretae Troades acta</div><div class="l">amissum Anchisen flebant, cunctaeque profundum</div><div class="l">pontum adspectabant flentes. “Heu tot vada fessis</div><div class="l">et tantum superesse maris!” vox omnibus una.</div><div class="l">Urbem orant; taedet pelagi perferre laborem.</div><div class="l">Ergo inter medias sese haud ignara nocendi</div><div class="l">conicit, et faciemque deae vestemque reponit;</div><div class="l">fit Beroë, Tmarii coniunx longaeva Dorycli,</div><div class="l">cui genus et quondam nomen natique fuissent;</div><div class="l">ac sic Dardanidum mediam se matribus infert:</div><span class="">card 623</span><div class="l">“O miserae, quas non manus” inquit “Achaïca bello</div><div class="l">traxerit ad letum patriae sub moenibus! O gens</div><div class="l">infelix, cui te exitio Fortuna reservat?</div><div class="l">Septuma post Troiae exscidium iam vertitur aestas,</div><div class="l">cum freta, cum terras omnes, tot inhospita saxa</div><div class="l">sideraque emensae ferimur, dum per mare magnum</div><div class="l">Italiam sequimur fugientem, et volvimur undis.</div><div class="l">Hic Erycis fines fraterni, atque hospes Acestes:</div><div class="l">quis prohibet muros iacere et dare civibus urbem?</div><div class="l">O patria et rapti nequiquam ex hoste Penates,</div><div class="l">nullane iam Troiae dicentur moenia? Nusquam</div><div class="l">Hectoreos amnes, Xanthum et Simoenta, videbo?</div><div class="l">Quin agite et mecum infaustas exurite puppes.</div><div class="l">Nam mihi Cassandrae per somnum vatis imago</div><div class="l">ardentes dare visa faces: “Hic quaerite Troiam;</div><div class="l">hic domus est” inquit “vobis.” Iam tempus agi res,</div><div class="l">uec tantis mora prodigiis. En quattuor arae</div><div class="l">Neptuno; deus ipse faces animumque ministrat.”</div><div class="l">Haec memorans, prima infensum vi corripit ignem,</div><div class="l">sublataque procul dextra conixa coruscat,</div><div class="l">et iacit: arrectae mentes stupefactaque corda</div><div class="l">Iliadum. Hic una e multis, quae maxima natu,</div><div class="l">Pyrgo, tot Priami natorum regia nutrix:</div><div class="l">“Non Beroë vobis, non haec Rhoeteïa, matres,</div><div class="l">est Dorycli coniunx; divini signa decoris</div><div class="l">ardentesque notate oculos; qui spiritus illi,</div><div class="l">qui voltus, vocisque sonus, vel gressus eunti.</div><div class="l">Ipsa egomet dudum Beroen digressa reliqui</div><div class="l">aegram, indignantem, tali quod sola careret</div><div class="l">munere, nec meritos Anchisae inferet honores.”</div><div class="l">Haec effata.</div><div class="l">At matres primo ancipites oculisque malignis</div><div class="l">ambiguae spectare rates miserum inter amorem</div><div class="l">praesentis terrae fatisque vocantia regna,</div><div class="l">cum dea se paribus per caelum sustulit alis,</div><div class="l">ingentemque fuga secuit sub nubibus arcum.</div><div class="l">Tum vero attonitae monstris actaeque furore</div><div class="l">conclamant, rapiuntque focis penetralibus ignem;</div><div class="l">pars spoliant aras, frondem ac virgulta facesque</div><div class="l">coniciunt. Furit immissis Volcanus habenis</div><div class="l">transtra per et remos et pictas abiete puppes.</div><span class="">card 664</span><div class="l">Nuntius Anchisae ad tumulum cuneosque theatri</div><div class="l">incensas perfert naves Eumelus, et ipsi</div><div class="l">respiciunt atram in nimbo volitare favillam.</div><div class="l">Primus et Ascanius, cursus ut laetus equestres</div><div class="l">ducebat, sic acer equo turbata petivit</div><div class="l">castra, nec exanimes possunt retinere magistri.</div><div class="l">“Quis furor iste novus? Quo nunc, quo tenditis” inquit,</div><div class="l">“heu, miserae cives? Non hostem inimicaque castra</div><div class="l">Argivum, vestras spes uritis. En, ego vester</div><div class="l">Ascanius!” Galeam ante pedes proiecit inanem,</div><div class="l">qua ludo indutus belli simulacra ciebat;</div><div class="l">accelerat simul Aeneas, simul agmina Teucrum.</div><div class="l">Ast illae diversa metu per litora passim</div><div class="l">diffugiunt, silvasque et sicubi concava furtim</div><div class="l">saxa petunt; piget incepti lucisque, suosque</div><div class="l">mutatae adgnoscunt, excussaque pectore Iuno est.</div><span class="">card 680</span><div class="l">Sed non idcirco flammae atque incendia vires</div><div class="l">indomitas posuere; udo sub robore vivit</div><div class="l">stuppa vomens tardum fumum, lentusque carinas</div><div class="l">est vapor, et toto descendit corpore pestis,</div><div class="l">nec vires heroum infusaque flumina prosunt.</div><div class="l">Tum pius Aeneas umeris abscindere vestem,</div><div class="l">auxilioque vocare deos, et tendere palmas:</div><div class="l">“Iuppiter omnipotens, si nondum exosus ad unum</div><div class="l">Troianos, si quid pietas antiqua labores</div><div class="l">respicit humanos, da flammam evadere classi</div><div class="l">nunc, Pater, et tenues Teucrum res eripe leto.</div><div class="l">Vel tu, quod superest infesto fulmine morti,</div><div class="l">si mereor, demitte, tuaque hic obrue dextra.”</div><div class="l">Vix haec ediderat, cum effusis imbribus atra</div><div class="l">tempestas sine more furit, tonitruque tremescunt</div><div class="l">ardua terrarum et campi; ruit aethere toto</div><div class="l">turbidus imber aqua densisque nigerrimus austris;</div><div class="l">implenturque super puppes; semiusta madescunt</div><div class="l">robora; restinctus donec vapor omnis, et omnes,</div><div class="l">quattuor amissis, servatae a peste carinae.</div><span class="">card 700</span><div class="l">At pater Aeneas, casu concussus acerbo,</div><div class="l">nunc huc ingentes, nunc illuc pectore curas</div><div class="l">mutabat versans, Siculisne resideret arvis,</div><div class="l">oblitus fatorum, Italasne capesseret oras.</div><div class="l">Tum senior Nautes, unum Tritonia Pallas</div><div class="l">quem docuit multaque insignem reddidit arte,</div><div class="l">haec responsa dabat, vel quae portenderet ira</div><div class="l">magna deum, vel quae fatorum posceret ordo;</div><div class="l">isque his Aenean solatus vocibus infit:</div><div class="l">“Nate dea, quo fata trahunt retrahuntque, sequamur;</div><div class="l">quidquid erit, superanda omnis fortuna ferendo est.</div><div class="l">Est tibi Dardanius divinae stirpis Acestes:</div><div class="l">hunc cape consiliis socium et coniunge volentem;</div><div class="l">huic trade, amissis superant qui navibus, et quos</div><div class="l">pertaesum magni incepti rerumque tuarum est;</div><div class="l">longaevosque senes ac fessas aequore matres,</div><div class="l">et quidquid tecum invalidum metuensque pericli est,</div><div class="l">delige, et his habeant terris sine moenia fessi:</div><div class="l">urbem appellabunt permisso nomine Acestam.”</div><span class="">card 719</span><div class="l">Talibus incensus dictis senioris amici,</div><div class="l">tum vero in curas animo diducitur omnes.</div><div class="l">Et nox atra polum bigis subvecta tenebat:</div><div class="l">visa dehinc caelo facies delapsa parentis</div><div class="l">Anchisae subito tales effundere voces:</div><div class="l">“Nate, mihi vita quondam, dum vita manebat,</div><div class="l">care magis, nate, Iliacis exercite fatis,</div><div class="l">imperio Iovis huc venio, qui classibus ignem</div><div class="l">depulit, et caelo tandem miseratus ab alto est.</div><div class="l">Consiliis pare, quae nunc pulcherrima Nautes</div><div class="l">dat senior; lectos iuvenes, fortissima corda,</div><div class="l">defer in Italiam; gens dura atque aspera cultu</div><div class="l">debellanda tibi Latio est. Ditis tamen ante</div><div class="l">infernas accede domos, et Averna per alta</div><div class="l">congressus pete, nate, meos. Non me impia namque</div><div class="l">Tartara habent, tristes umbrae, sed amoena piorum</div><div class="l">concilia Elysiumque colo. Huc casta Sibylla</div><div class="l">nigrarum multo pecudum te sanguine ducet:</div><div class="l">tum genus omne tuum, et quae dentur moenia, disces.</div><div class="l">Iamque vale: torquet medios Nox humida cursus,</div><div class="l">et me saevus equis Oriens adflavit anhelis.”</div><div class="l">Dixerat, et tenuis fugit, ceu fumus, in auras.</div><div class="l">Aeneas, “Quo deinde ruis, quo proripis?” inquit,</div><div class="l">“Quem fugis, aut quis te nostris complexibus arcet?”</div><div class="l">Haec memorans cinerem et sopitos suscitat ignes,</div><div class="l">Pergameumque Larem et canae penetralia Vestae</div><div class="l">farre pio et plena supplex veneratur acerra.</div><span class="">card 746</span><div class="l">Extemplo socios primumque arcessit Acesten,</div><div class="l">et Iovis imperium et cari praecepta parentis</div><div class="l">edocet, et quae nunc animo sententia constet.</div><div class="l">Haud mora consiliis, nec iussa recusat Acestes.</div><div class="l">Transcribunt urbi matres, populumque volentem</div><div class="l">deponunt, animos nil magnae laudis egentes.</div><div class="l">Ipsi transtra novant, flammisque ambesa reponunt</div><div class="l">robora navigiis, aptant remosque rudentesque,</div><div class="l">exigui numero, sed bello vivida virtus.</div><div class="l">Interea Aeneas urbem designat aratro</div><div class="l">sortiturque domos; hoc Ilium et haec loca Troiam</div><div class="l">esse iubet. Gaudet regno Troianus Acestes,</div><div class="l">indicitque forum et patribus dat iura vocatis.</div><div class="l">Tum vicina astris, Erycino in vertice sedes</div><div class="l">fundatur Veneri Idaliae, tumuloque sacerdos</div><div class="l">ac lucus late sacer additur Anchiseo.</div><span class="">card 762</span><div class="l">Iamque dies epulata novem gens omnis, et aris</div><div class="l">factus honos: placidi straverunt aequora venti,</div><div class="l">creber et adspirans rursus vocat Auster in altum.</div><div class="l">Exoritur procurva ingens per litora fletus;</div><div class="l">complexi inter se noctemque diemque morantur.</div><div class="l">Ipsae iam matres, ipsi, quibus aspera quondam</div><div class="l">visa maris facies et non tolerabile nomen,</div><div class="l">ire volunt, omnemque fugae perferre laborem.</div><div class="l">Quos bonus Aeneas dictis solatur amicis,</div><div class="l">et consanguineo lacrimans commendat Acestae.</div><div class="l">Tris Eryci vitulos et Tempestatibus agnam</div><div class="l">caedere deinde iubet, solvique ex ordine funem.</div><div class="l">Ipse, caput tonsae foliis evinctus olivae,</div><div class="l">stans procul in prora pateram tenet, extaque salsos</div><div class="l">proiicit in fluctus ac vina liquentia fundit.</div><div class="l">Prosequitur surgens a puppi ventus euntes.</div><div class="l">Certatim socii feriunt mare et aequora verrunt.</div><span class="">card 779</span><div class="l">At Venus interea Neptunum exercita curis</div><div class="l">adloquitur, talesque effundit pectore questus:</div><div class="l">Iunonis gravis ira nec exsaturabile pectus</div><div class="l">cogunt me, Neptune, preces descendere in omnes;</div><div class="l">quam nec longa dies, pietas nec mitigat ulla,</div><div class="l">nec Iovis imperio fatisque infracta quiescit.</div><div class="l">Non media de gente Phrygum exedisse nefandis</div><div class="l">urbem odiis satis est, nec poenam traxe per omnem:</div><div class="l">reliquias Troiae, cineres atque ossa peremptae</div><div class="l">insequitur: causas tanti sciat illa furoris.</div><div class="l">Ipse mihi nuper Libycis tu testis in undis</div><div class="l">quam molem subito excierit: maria omnia caelo</div><div class="l">miscuit, Aeoliis nequiquam freta procellis,</div><div class="l">in regnis hoc ausa tuis.</div><div class="l">Per scelus ecce etiam Troianis matribus actis</div><div class="l">exussit foede puppes, et classe subegit</div><div class="l">amissa socios ignotae linquere terrae.</div><div class="l">Quod superest, oro, liceat dare tuta per undas</div><div class="l">vela tibi, liceat Laurentem attingere Thybrim:</div><div class="l">si concessa peto, si dant ea moenia Parcae.”</div><span class="">card 799</span><div class="l">Tum Saturnius haec domitor maris edidit alti:</div><div class="l">“Fas omne est, Cytherea, meis te fidere regnis,</div><div class="l">unde genus ducis: merui quoque; saepe furores</div><div class="l">compressi, et rabiem tantam caelique marisque.</div><div class="l">Nec minor in terris, Xanthum Simoëntaque testor,</div><div class="l">Aeneae mihi cura tui. Cum Troia Achilles</div><div class="l">exanimata sequens impingeret agmina muris,</div><div class="l">milia multa daret leto, gemerentque repleti</div><div class="l">amnes, nec reperire viam atque evolvere posset</div><div class="l">in mare se Xanthus, Pelidae tunc ego forti</div><div class="l">congressum Aenean nec dis nec viribus aequis</div><div class="l">nube cava rapui, cuperem cum vertere ab imo</div><div class="l">structa meis manibus periurae moenia Troiae.</div><div class="l">Nunc quoque mens eadem perstat mihi: pelle timores.</div><div class="l">Tutus, quos optas, portus accedet Averni.</div><div class="l">Unus erit tantum, amissum quem gurgite quaeres;</div><div class="l">unum pro multis dabitur caput.”</div><div class="l">His ubi laeta deae permulsit pectora dictis,</div><div class="l">iungit equos auro genitor, spumantiaque addit</div><div class="l">frena feris, manibusque omnes effundit habenas.</div><div class="l">Caeruleo per summa levis volat aequora curru;</div><div class="l">subsidunt undae, tumidumque sub axe tonanti</div><div class="l">sternitur aequor aquis; fugiunt vasto aethere nimbi.</div><div class="l">Tum variae comitum facies, immania cete,</div><div class="l">et senior Glauci chorus, Inousque Palaemon,</div><div class="l">Tritonesque citi, Phorcique exercitus omnis;</div><div class="l">laeva tenent Thetis, et Melite, Panopeaque virgo,</div><div class="l">Nisaee, Spioque, Thaliaque, Cymodoceque.</div><span class="">card 827</span><div class="l">Hic patris Aeneae suspensam blanda vicissim</div><div class="l">gaudia pertemptant mentem: iubet ocius omnes</div><div class="l">attolli malos, intendi brachia velis.</div><div class="l">Una omnes fecere pedem pariterque sinistros,</div><div class="l">nunc dextros solvere sinus; una ardua torquent</div><div class="l">cornua detorquentque; ferunt sua flamina classem.</div><div class="l">Princeps ante omnes densum Palinurus agebat</div><div class="l">agmen; ad hunc alii cursum contendere iussi.</div><div class="l">Iamque fere mediam caeli Nox humida metam</div><div class="l">contigerat; placida laxabant membra quiete</div><div class="l">sub remis fusi per dura sedilia nautae:</div><div class="l">cum levis aetheriis delapsus Somnus ab astris</div><div class="l">aëra dimovit tenebrosum et dispulit umbras,</div><div class="l">te, Palinure, petens, tibi somnia tristia portans</div><div class="l">insonti; puppique deus consedit in alta,</div><div class="l">Phorbanti similis, funditque has ore loquelas:</div><div class="l">“Iaside Palinure, ferunt ipsa aequora classem;</div><div class="l">aequatae spirant aurae; datur hora quieti.</div><div class="l">Pone caput, fessosque oculos furare labori:</div><div class="l">ipse ego paulisper pro te tua munera inibo.”</div><div class="l">Cui vix attollens Palinurus lumina fatur:</div><div class="l">“Mene salis placidi voltum fluctusque quietos</div><div class="l">ignorare iubes? Mene huic confidere monstro?</div><div class="l">Aenean credam quid enim fallacibus auris</div><div class="l">et caelo, totiens deceptus fraude sereni?”</div><span class="">card 852</span><div class="l">Talia dicta dabat, clavumque affixus et haerens</div><div class="l">nusquam amittebat, oculosque sub astra tenebat.</div><div class="l">Ecce deus ramum Lethaeo rore madentem,</div><div class="l">vique soporatum Stygia, super utraque quassat</div><div class="l">tempora, cunctantique natantia lumina solvit.</div><div class="l">Vix primos inopina quies laxaverat artus,</div><div class="l">et super incumbens cum puppis parte revolsa,</div><div class="l">cumque gubernaclo, liquidas proiecit in undas</div><div class="l">praecipitem ac socios nequiquam saepe vocantem;</div><div class="l">ipse volans tenues se sustulit ales ad auras.</div><div class="l">Currit iter tutum non secius aequore classis,</div><div class="l">promissisque patris Neptuni interrita fertur.</div><div class="l">Iamque adeo scopulos Sirenum advecta subibat,</div><div class="l">difficiles quondam multorumque ossibus albos,</div><div class="l">tum rauca adsiduo longe sale saxa sonabant:</div><div class="l">cum pater amisso fluitantem errare magistro</div><div class="l">sensit, et ipse ratem nocturnis rexit in undis,</div><div class="l">multa gemens, casuque animum concussus amici</div><div class="l">“O nimium caelo et pelago confise sereno,</div><div class="l">nudus in ignota, Palinure, iacebis harena!”</div></div><div class="textpart" id="index.xml-body.1_div.1_div.6"><h3><span class="headingNumber">1.6. </span></h3><span class="">card 1</span><div class="l">Sic fatur lacrimans, classique immittit habenas,</div><div class="l">et tandem Euboïcis Cumarum adlabitur oris.</div><div class="l">Obvertunt pelago proras; tum dente tenaci</div><div class="l">ancora fundabat naves, et litora curvae</div><div class="l">praetexunt puppes. Iuvenum manus emicat ardens</div><div class="l">litus in Hesperium; quaerit pars semina flammae</div><div class="l">abstrusa in venis silicis, pars densa ferarum</div><div class="l">tecta rapit silvas, inventaque flumina monstrat.</div><div class="l">At pius Aeneas arces, quibus altus Apollo</div><div class="l">praesidet, horrendaeque procul secreta Sibyllae</div><div class="l">antrum immane petit, magnum cui mentem animumque</div><div class="l">Delius inspirat vates, aperitque futura.</div><div class="l">Iam subeunt Triviae lucos atque aurea tecta.</div><span class="">card 14</span><div class="l">Daedalus, ut fama est, fugiens Minoïa regna,</div><div class="l">praepetibus pennis ausus se credere caelo,</div><div class="l">insuetum per iter gelidas enavit ad Arctos,</div><div class="l">Chalcidicaque levis tandem super adstitit arce.</div><div class="l">Redditus his primum terris, tibi, Phoebe, sacravit</div><div class="l">remigium alarum, posuitque immania templa.</div><div class="l">In foribus letum Androgeo: tum pendere poenas</div><div class="l">Cecropidae iussi—miserum!—septena quotannis</div><div class="l">corpora natorum; stat ductis sortibus urna.</div><div class="l">Contra elata mari respondet Gnosia tellus:</div><div class="l">hic crudelis amor tauri, suppostaque furto</div><div class="l">Pasiphaë, mixtumque genus prolesque biformis</div><div class="l">Minotaurus inest, Veneris monumenta nefandae;</div><div class="l">hic labor ille domus et inextricabilis error;</div><div class="l">magnum reginae sed enim miseratus amorem</div><div class="l">Daedalus ipse dolos tecti ambagesque resolvit,</div><div class="l">caeca regens filo vestigia. Tu quoque magnam</div><div class="l">partem opere in tanto, sineret dolor, Icare, haberes.</div><div class="l">Bis conatus erat casus effingere in auro;</div><div class="l">bis patriae cecidere manus. Quin protinus omnia</div><div class="l">perlegerent oculis, ni iam praemissus Achates</div><div class="l">adforet, atque una Phoebi Triviaeque sacerdos,</div><div class="l">Deiphobe Glauci, fatur quae talia regi:</div><div class="l">“Non hoc ista sibi tempus spectacula poscit;</div><div class="l">nunc grege de intacto septem mactare iuvencos</div><div class="l">praestiterit, totidem lectas de more bidentes.”</div><div class="l">Talibus adfata Aenean (nec sacra morantur</div><div class="l">iussa viri), Teucros vocat alta in templa sacerdos.</div><span class="">card 42</span><div class="l">Excisum Euboicae latus ingens rupis in antrum,</div><div class="l">quo lati ducunt aditus centum, ostia centum;</div><div class="l">unde ruunt totidem voces, responsa Sibyllae.</div><div class="l">Ventum erat ad limen, cum virgo. “Poscere fata</div><div class="l">tempus” ait; “deus, ecce, deus!” Cui talia fanti</div><div class="l">ante fores subito non voltus, non color unus,</div><div class="l">non comptae mansere comae; sed pectus anhelum,</div><div class="l">et rabie fera corda tument; maiorque videri,</div><div class="l">nec mortale sonans, adflata est numine quando</div><div class="l">iam propiore dei. “Cessas in vota precesque,</div><div class="l">Tros” ait “Aenea? Cessas? Neque enim ante dehiscent</div><div class="l">attonitae magna ora domus.” Et talia fata</div><div class="l">conticuit. Gelidus Teucris per dura cucurrit</div><div class="l">ossa tremor, funditque preces rex pectore ab imo:</div><div class="l">“Phoebe, graves Troiae semper miserate labores,</div><div class="l">Dardana qui Paridis direxti tela manusque</div><div class="l">corpus in Aeacidae, magnas obeuntia terras</div><div class="l">tot maria intravi duce te, penitusque repostas</div><div class="l">Massylum gentes praetentaque Syrtibus arva,</div><div class="l">iam tandem Italiae fugientis prendimus oras;</div><div class="l">hac Troiana tenus fuerit Fortuna secuta.</div><div class="l">Vos quoque Pergameae iam fas est parcere genti,</div><div class="l">dique deaeque omnes quibus obstitit Ilium et ingens</div><div class="l">gloria Dardaniae. Tuque, O sanctissima vates,</div><div class="l">praescia venturi, da, non indebita posco</div><div class="l">regna meis fatis, Latio considere Teucros</div><div class="l">errantisque deos agitataque numina Troiae.</div><div class="l">Tum Phoebo et Triviae solido de marmore templum</div><div class="l">instituam, festosque dies de nomine Phoebi.</div><div class="l">Te quoque magna manent regnis penetralia nostris:</div><div class="l">hic ego namque tuas sortes arcanaque fata,</div><div class="l">dicta meae genti, ponam, lectosque sacrabo,</div><div class="l">alma, viros. Foliis tantum ne carmina manda,</div><div class="l">ne turbata volent rapidis ludibria ventis;</div><div class="l">ipsa canas oro.” Finem dedit ore loquendi.</div><span class="">card 77</span><div class="l">At, Phoebi nondum patiens, immanis in antro</div><div class="l">bacchatur vates, magnum si pectore possit</div><div class="l">excussisse deum; tanto magis ille fatigat</div><div class="l">os rabidum, fera corda domans, fingitque premendo.</div><div class="l">Ostia iamque domus patuere ingentia centum</div><div class="l">sponte sua, vatisque ferunt responsa per auras:</div><div class="l">“O tandem magnis pelagi defuncte periclis!</div><div class="l">Sed terrae graviora manent. In regna Lavini</div><div class="l">Dardanidae venient; mitte hanc de pectore curam;</div><div class="l">sed non et venisse volent. Bella, horrida bella,</div><div class="l">et Thybrim multo spumantem sanguine cerno.</div><div class="l">Non Simois tibi, nec Xanthus, nec Dorica castra</div><div class="l">defuerint; alius Latio iam partus Achilles,</div><div class="l">natus et ipse dea; nec Teucris addita Iuno</div><div class="l">usquam aberit; cum tu supplex in rebus egenis</div><div class="l">quas gentes Italum aut quas non oraveris urbes!</div><div class="l">Causa mali tanti coniunx iterum hospita Teucris</div><div class="l">externique iterum thalami.</div><div class="l">Tu ne cede malis, sed contra audentior ito,</div><div class="l">qua tua te Fortuna sinet. Via prima salutis,</div><div class="l">quod minime reris, Graia pandetur ab urbe.”</div><span class="">card 98</span><div class="l">Talibus ex adyto dictis Cumaea Sibylla</div><div class="l">horrendas canit ambages antroque remugit,</div><div class="l">obscuris vera involvens: ea frena furenti</div><div class="l">concutit, et stimulos sub pectore vertit Apollo.</div><div class="l">Ut primum cessit furor et rabida ora quierunt,</div><div class="l">incipit Aeneas heros: “Non ulla laborum,</div><div class="l">O virgo, nova mi facies inopinave surgit;</div><div class="l">omnia praecepi atque animo mecum ante peregi.</div><div class="l">Unum oro: quando hic inferni ianua regis</div><div class="l">dicitur, et tenebrosa palus Acheronte refuso,</div><div class="l">ire ad conspectum cari genitoris et ora</div><div class="l">contingat; doceas iter et sacra ostia pandas.</div><div class="l">Illum ego per flammas et mille sequentia tela</div><div class="l">eripui his umeris, medioque ex hoste recepi;</div><div class="l">ille meum comitatus iter, maria omnia mecum</div><div class="l">atque omnes pelagique minas caelique ferebat,</div><div class="l">invalidus, vires ultra sortemque senectae.</div><div class="l">Quin, ut te supplex peterem et tua limina adirem,</div><div class="l">idem orans mandata dabat. Gnatique patrisque,</div><div class="l">alma, precor, miserere;—potes namque omnia, nec te</div><div class="l">nequiquam lucis Hecate praefecit Avernis;—</div><div class="l">si potuit Manes arcessere coniugis Orpheus,</div><div class="l">Threïcia fretus cithara fidibusque canoris,</div><div class="l">si fratrem Pollux alterna morte redemit,</div><div class="l">itque reditque viam totiens. Quid Thesea, magnum</div><div class="l">quid memorem Alciden? Et mi genus ab Iove summo.”</div><span class="">card 124</span><div class="l">Talibus orabat dictis, arasque tenebat,</div><div class="l">cum sic orsa loqui vates: “Sate sanguine divom,</div><div class="l">Tros Anchisiade, facilis descensus Averno;</div><div class="l">noctes atque dies patet atri ianua Ditis;</div><div class="l">sed revocare gradum superasque evadere ad auras,</div><div class="l">hoc opus, hic labor est. Pauci, quos aequus amavit</div><div class="l">Iuppiter, aut ardens evexit ad aethera virtus,</div><div class="l">dis geniti potuere. Tenent media omnia silvae,</div><div class="l">Cocytusque sinu labens circumvenit atro.</div><div class="l">Quod si tantus amor menti, si tanta cupido est,</div><div class="l">bis Stygios innare lacus, bis nigra videre</div><div class="l">Tartara, et insano iuvat indulgere labori,</div><div class="l">accipe, quae peragenda prius. Latet arbore opaca</div><div class="l">aureus et foliis et lento vimine ramus,</div><div class="l">Iunoni infernae dictus sacer; hunc tegit omnis</div><div class="l">lucus, et obscuris claudunt convallibus umbrae.</div><div class="l">Sed non ante datur telluris operta subire,</div><div class="l">auricomos quam quis decerpserit arbore fetus.</div><div class="l">Hoc sibi pulchra suum ferri Proserpina munus</div><div class="l">instituit. Primo avulso non deficit alter</div><div class="l">aureus, et simili frondescit virga metallo.</div><div class="l">Ergo alte vestiga oculis, et rite repertum</div><div class="l">carpe manu; namque ipse volens facilisque sequetur,</div><div class="l">si te fata vocant; aliter non viribus ullis</div><div class="l">vincere, nec duro poteris convellere ferro.</div><div class="l">Praeterea iacet exanimum tibi corpus amici—</div><div class="l">heu nescis—totamque incestat funere classem,</div><div class="l">dum consulta petis nostroque in limine pendes.</div><div class="l">Sedibus hunc refer ante suis et conde sepulchro.</div><div class="l">Duc nigras pecudes; ea prima piacula sunto:</div><div class="l">sic demum lucos Stygis et regna invia vivis</div><div class="l">aspicies.” Dixit, pressoque obmutuit ore.</div><span class="">card 156</span><div class="l">Aeneas maesto defixus lumina voltu</div><div class="l">ingreditur, linquens antrum, caecosque volutat</div><div class="l">eventus animo secum. Cui fidus Achates</div><div class="l">it comes, et paribus curis vestigia figit.</div><div class="l">Multa inter sese vario sermone serebant,</div><div class="l">quem socium exanimem vates, quod corpus humandum</div><div class="l">diceret. Atque illi Misenum in litore sicco,</div><div class="l">ut venere, vident indigna morte peremptum,</div><div class="l">Misenum Aeoliden, quo non praestantior alter</div><div class="l">aere ciere viros, Martemque accendere cantu.</div><div class="l">Hectoris hic magni fuerat comes, Hectora circum</div><div class="l">et lituo pugnas insignis obibat et hasta:</div><div class="l">postquam illum vita victor spoliavit Achilles,</div><div class="l">Dardanio Aeneae sese fortissimus heros</div><div class="l">addiderat socium, non inferiora secutus.</div><div class="l">Sed tum, forte cava dum personat aequora concha,</div><div class="l">demens, et cantu vocat in certamina divos,</div><div class="l">aemulus exceptum Triton, si credere dignum est,</div><div class="l">inter saxa virum spumosa inmerserat unda.</div><div class="l">Ergo omnes magno circum clamore fremebant,</div><div class="l">praecipue pius Aeneas. Tum iussa Sibyllae,</div><div class="l">haud mora, festinant flentes, aramque sepulchri</div><div class="l">congerere arboribus caeloque educere certant.</div><div class="l">Itur in antiquam silvam, stabula alta ferarum;</div><div class="l">procumbunt piceae, sonat icta securibus ilex,</div><div class="l">fraxineaeque trabes cuneis et fissile robur</div><div class="l">scinditur, advolvunt ingentis montibus ornos.</div><span class="">card 183</span><div class="l">Nec non Aeneas opera inter talia primus</div><div class="l">hortatur socios, paribusque accingitur armis.</div><div class="l">Atque haec ipse suo tristi cum corde volutat,</div><div class="l">aspectans silvam inmensam, et sic voce precatur:</div><div class="l">“Si nunc se nobis ille aureus arbore ramus</div><div class="l">ostendat nemore in tanto, quando omnia vere</div><div class="l">heu nimium de te vates, Misene, locuta est.”</div><div class="l">Vix ea fatus erat, geminae cum forte columbae</div><div class="l">ipsa sub ora viri caelo venere volantes,</div><div class="l">et viridi sedere solo. Tum maximus heros</div><div class="l">maternas agnoscit aves, laetusque precatur:</div><div class="l">“Este duces, O, si qua via est, cursumque per auras</div><div class="l">dirigite in lucos, ubi pinguem dives opacat</div><div class="l">ramus humum. Tuque, O, dubiis ne defice rebus,</div><div class="l">diva parens.” Sic effatus vestigia pressit,</div><div class="l">observans quae signa ferant, quo tendere pergant.</div><div class="l">Pascentes illae tantum prodire volando,</div><div class="l">quantum acie possent oculi servare sequentum.</div><div class="l">Inde ubi venere ad fauces grave olentis Averni,</div><div class="l">tollunt se celeres, liquidumque per aëra lapsae</div><div class="l">sedibus optatis geminae super arbore sidunt,</div><div class="l">discolor unde auri per ramos aura refulsit.</div><div class="l">Quale solet silvis brumali frigore viscum</div><div class="l">fronde virere nova, quod non sua seminat arbos,</div><div class="l">et croceo fetu teretis circumdare truncos,</div><div class="l">talis erat species auri frondentis opaca</div><div class="l">ilice, sic leni crepitabat brattea vento.</div><div class="l">Corripit Aeneas extemplo avidusque refringit</div><div class="l">cunctantem, et vatis portat sub tecta Sibyllae.</div><span class="">card 212</span><div class="l">Nec minus interea Misenum in litore Teucri</div><div class="l">flebant, et cineri ingrato suprema ferebant.</div><div class="l">Principio pinguem taedis et robore secto</div><div class="l">ingentem struxere pyram, cui frondibus atris</div><div class="l">intexunt latera, et ferales ante cupresios</div><div class="l">constituunt, decorantque super fulgentibus armis.</div><div class="l">Pars calidos latices et aëna undantia flammis</div><div class="l">expediunt, corpusque lavant frigentis et unguunt.</div><div class="l">Fit gemitus. Tum membra toro defleta reponunt,</div><div class="l">purpureasque super vestes, velamina nota,</div><div class="l">coniciunt. Pars ingenti subiere feretro,</div><div class="l">triste ministerium, et subiectam more parentum</div><div class="l">aversi tenuere facem. Congesta cremantur</div><div class="l">turea dona, dapes, fuso crateres olivo.</div><div class="l">Postquam conlapsi cineres et flamma quievit</div><div class="l">reliquias vino et bibulam lavere favillam,</div><div class="l">ossaque lecta cado texit Corynaeus aëno.</div><div class="l">Idem ter socios pura circumtulit unda,</div><div class="l">spargens rore levi et ramo felicis olivae,</div><div class="l">lustravitque viros, dixitque novissima verba.</div><div class="l">At pius Aeneas ingenti mole sepulcrum</div><div class="l">imponit, suaque arma viro, remumque tubamque,</div><div class="l">monte sub aërio, qui nunc “Misenus” ab illo</div><div class="l">dicitur, aeternumque tenet per saecula nomen.</div><span class="">card 236</span><div class="l">His actis, propere exsequitur praecepta Sibyllae.</div><div class="l">Spelunca alta fuit vastoque immanis hiatu,</div><div class="l">scrupea, tuta lacu nigro nemorumque tenebris,</div><div class="l">quam super haud ullae poterant impune volantes</div><div class="l">tendere iter pennis—talis sese halitus atris</div><div class="l">faucibus effundens supera ad convexa ferebat:</div><div class="l"><span class="strikethrough">unde locum Grai dixerunt nomine Aornon.</span></div><div class="l">quattuor hic primum nigrantis terga iuvencos</div><div class="l">constituit, frontique invergit vina sacerdos;</div><div class="l">et summas carpens media inter cornua saetas</div><div class="l">ignibus imponit sacris, libamina prima,</div><div class="l">voce vocans Hecaten, Caeloque Ereboque potentem.</div><div class="l">Supponunt alii cultros, tepidumque cruorem</div><div class="l">suscipiunt pateris. Ipse atri velleris agnam</div><div class="l">Aeneas matri Eumenidum magnaeque sorori</div><div class="l">ense ferit, sterilemque tibi. Proserpina, vaccam.</div><div class="l">Tum Stygio regi nocturnas inchoat aras,</div><div class="l">et solida imponit taurorum viscera flammis,</div><div class="l">pingue superque oleum infundens ardentibus extis.</div><div class="l">Ecce autem, primi sub lumina solis et ortus,</div><div class="l">sub pedibus mugire solum, et iuga coepta moveri</div><div class="l">silvarum, visaeque canes ululare per umbram,</div><div class="l">adventante dea. “Procul O procul este, profani,”</div><div class="l">conclamat vates, “totoque absistite luco;</div><div class="l">tuque invade viam, vaginaque eripe ferrum:</div><div class="l">nunc animis opus, Aenea, nunc pectore firmo.”</div><div class="l">Tantum effata, furens antro se immisit aperto;</div><div class="l">ille ducem haud timidis vadentem passibus aequat.</div><span class="">card 264</span><div class="l">Di, quibus imperium est animarum, umbraeque silentes,</div><div class="l">et Chaos, et Phlegethon, loca nocte tacentia late,</div><div class="l">sit mihi fas audita loqui; sit numine vestro</div><div class="l">pandere res alta terra et caligine mersas!</div><span class="">card 268</span><div class="l">Ibant obscuri sola sub nocte per umbram,</div><div class="l">perque domos Ditis vacuas et inania regna:</div><div class="l">quale per incertam lunam sub luce maligna</div><div class="l">est iter in silvis, ubi caelum condidit umbra</div><div class="l">Iuppiter, et rebus nox abstulit atra colorem.</div><div class="l">Vestibulum ante ipsum, primisque in faucibus Orci</div><div class="l">Luctus et ultrices posuere cubilia Curae;</div><div class="l">pallentesque habitant Morbi, tristisque Senectus,</div><div class="l">et Metus, et malesuada Fames, ac turpis Egestas,</div><div class="l">terribiles visu formae: Letumque, Labosque;</div><div class="l">tum consanguineus Leti Sopor, et mala mentis</div><div class="l">Gaudia, mortiferumque adverso in limine Bellum,</div><div class="l">ferreique Eumenidum thalami, et Discordia demens,</div><div class="l">vipereum crinem vittis innexa cruentis.</div><span class="">card 282</span><div class="l">In medio ramos annosaque brachia pandit</div><div class="l">ulmus opaca, ingens, quam sedem Somnia volgo</div><div class="l">vana tenere ferunt, foliisque sub omnibus haerent.</div><div class="l">Multaque praeterea variarum monstra ferarum:</div><div class="l">Centauri in foribus stabulant, Scyllaeque biformes,</div><div class="l">et centumgeminus Briareus, ac belua Lernae</div><div class="l">horrendum stridens, flammisque armata Chimaera,</div><div class="l">Gorgones Harpyiaeque et forma tricorporis umbrae.</div><div class="l">Corripit hic subita trepidus formidine ferrum</div><div class="l">Aeneas, strictamque aciem venientibus offert,</div><div class="l">et, ni docta comes tenues sine corpore vitas</div><div class="l">admoneat volitare cava sub imagine formae,</div><div class="l">inruat, et frustra ferro diverberet umbras.</div><span class="">card 295</span><div class="l">Hinc via, Tartarei quae fert Acherontis ad undas.</div><div class="l">Turbidus hic caeno vastaque voragine gurges</div><div class="l">aestuat, atque omnem Cocyto eructat harenam.</div><div class="l">Portitor has horrendus aquas et flumina servat</div><div class="l">terribili squalore Charon, cui plurima mento</div><div class="l">canities inculta iacet; stant lumina flamma,</div><div class="l">sordidus ex umeris nodo dependet amictus.</div><div class="l">Ipse ratem conto subigit, velisque ministrat,</div><div class="l">et ferruginea subvectat corpora cymba,</div><div class="l">iam senior, sed cruda deo viridisque senectus.</div><div class="l">Huc omnis turba ad ripas effusa ruebat,</div><div class="l">matres atque viri, defunctaque corpora vita</div><div class="l">magnanimum heroum, pueri innuptaeque puellae,</div><div class="l">impositique rogis iuvenes ante ora parentum:</div><div class="l">quam multa in silvis autumni frigore primo</div><div class="l">lapsa cadunt folia, aut ad terram gurgite ab alto</div><div class="l">quam multae glomerantur aves, ubi frigidus annus</div><div class="l">trans pontum fugat, et terris immittit apricis.</div><div class="l">Stabant orantes primi transmittere cursum,</div><div class="l">tendebantque manus ripae ulterioris amore.</div><div class="l">Navita sed tristis nunc hos nunc accipit illos,</div><div class="l">ast alios longe submotos arcet harena.</div><div class="l">Aeneas, miratus enim motusque tumultu,</div><div class="l">“Dic” ait “O virgo, quid volt concursus ad amnem?</div><div class="l">Quidve petunt animae, vel quo discrimine ripas</div><div class="l">hae linquunt, illae remis vada livida verrunt?”</div><div class="l">Olli sic breviter fata est longaeva sacerdos:</div><div class="l">“Anchisa generate, deum certissima proles,</div><div class="l">Cocyti stagna alta vides Stygiamque paludem,</div><div class="l">di cuius iurare timent et fallere numen.</div><div class="l">Haec omnis, quam cernis, inops inhumataque turba est;</div><div class="l">portitor ille Charon; hi, quos vehit unda, sepulti.</div><div class="l">Nec ripas datur horrendas et rauca fluenta</div><div class="l">transportare prius quam sedibus ossa quierunt.</div><div class="l">Centum errant annos volitantque haec litora circum;</div><div class="l">tum demum admissi stagna exoptata revisunt.”</div><div class="l">Constitit Anchisa satus et vestigia pressit,</div><div class="l">multa putans, sortemque animo miseratus iniquam.</div><div class="l">Cernit ibi maestos et mortis honore carentes</div><div class="l">Leucaspim et Lyciae ductorem classis Oronten,</div><div class="l">quos, simul ab Troia ventosa per aequora vectos,</div><div class="l">obruit Auster, aqua involvens navemque virosque.</div><span class="">card 337</span><div class="l">Ecce gubernator sese Palinurus agebat,</div><div class="l">qui Libyco nuper cursu, dum sidera servat,</div><div class="l">exciderat puppi mediis effusus in undis.</div><div class="l">Hunc ubi vix multa maestum cognovit in umbra,</div><div class="l">sic prior adloquitur: “Quis te, Palinure, deorum</div><div class="l">eripuit nobis, medioque sub aequore mersit?</div><div class="l">Dic age. Namque mihi, fallax haud ante repertus,</div><div class="l">hoc uno responso animum delusit Apollo,</div><div class="l">qui fore te ponto incolumem, finesque canebat</div><div class="l">venturum Ausonios. En haec promissa fides est?”</div><div class="l">Ille autem: “Neque te Phoebi cortina fefellit,</div><div class="l">dux Anchisiade, nec me deus aequore mersit.</div><div class="l">Namque gubernaclum multa vi forte revolsum,</div><div class="l">cui datus haerebam custos cursusque regebam,</div><div class="l">praecipitans traxi mecum. Maria aspera iuro</div><div class="l">non ullum pro me tantum cepisse timorem,</div><div class="l">quam tua ne, spoliata armis, excussa magistro,</div><div class="l">deficeret tantis navis surgentibus undis.</div><div class="l">Tris Notus hibernas immensa per aequora noctes</div><div class="l">vexit me violentus aqua; vix lumine quarto</div><div class="l">prospexi Italiam summa sublimis ab unda.</div><div class="l">Paulatim adnabam terrae; iam tuta tenebam,</div><div class="l">ni gens crudelis madida cum veste gravatum</div><div class="l">prensantemque uncis manibus capita aspera montis</div><div class="l">ferro invasisset, praedamque ignara putasset.</div><div class="l">Nunc me fluctus habet, versantque in litore venti.</div><div class="l">Quod te per caeli iucundum lumen et auras,</div><div class="l">per genitorem oro, per spes surgentis Iuli,</div><div class="l">eripe me his, invicte, malis: aut tu mihi terram</div><div class="l">inice, namque potes, portusque require Velinos;</div><div class="l">aut tu, si qua via est, si quam tibi diva creatrix</div><div class="l">ostendit—neque enim, credo, sine numine divom</div><div class="l">flumina tanta paras Stygiamque innare paludem—</div><div class="l">da dextram misero, et tecum me tolle per undas,</div><div class="l">sedibus ut saltem placidis in morte quiescam.</div><div class="l">Talia fatus erat, coepit cum talia vates:</div><div class="l">“Unde haec, o Palinure, tibi tam dira cupido?</div><div class="l">Tu Stygias inhumatus aquas amnemque severum</div><div class="l">Eumenidum aspicies, ripamve iniussus adibis?</div><div class="l">Desine fata deum flecti sperare precando.</div><div class="l">Sed cape dicta memor, duri solatia casus.</div><div class="l">Nam tua finitimi, longe lateque per urbes</div><div class="l">prodigiis acti caelestibus, ossa piabunt,</div><div class="l">et statuent tumulum, et tumulo sollemnia mittent,</div><div class="l">aeternumque locus Palinuri nomen habebit.”</div><div class="l">His dictis curae emotae, pulsusque parumper</div><div class="l">corde dolor tristi: gaudet cognomine terrae.</div><span class="">card 384</span><div class="l">Ergo iter inceptum peragunt fluvioque propinquant.</div><div class="l">Navita quos iam inde ut Stygia prospexit ab unda</div><div class="l">per tacitum nemus ire pedemque advertere ripae,</div><div class="l">sic prior adgreditur dictis, atque increpat ultro:</div><div class="l">“Quisquis es, armatus qui nostra ad flumina tendis,</div><div class="l">fare age, quid venias, iam istinc, et comprime gressum.</div><div class="l">Umbrarum hic locus est, somni noctisque soporae;</div><div class="l">corpora viva nefas Stygia vectare carina.</div><div class="l">Nec vero Alciden me sum laetatus euntem</div><div class="l">accepisse lacu, nec Thesea Pirithoumque,</div><div class="l">dis quamquam geniti atque invicti viribus essent.</div><div class="l">Tartareum ille manu custodem in vincla petivit,</div><div class="l">ipsius a solio regis, traxitque trementem;</div><div class="l">hi dominam Ditis thalamo deducere adorti.”</div><div class="l">Quae contra breviter fata est Amphrysia vates:</div><div class="l">“Nullae hic insidiae tales; absiste moveri;</div><div class="l">nec vim tela ferunt; licet ingens ianitor antro</div><div class="l">aeternum latrans exsanguis terreat umbras,</div><div class="l">casta licet patrui servet Proserpina limen.</div><div class="l">Troius Aeneas, pietate insignis et armis,</div><div class="l">ad genitorem imas Erebi descendit ad umbras.</div><div class="l">Si te nulla movet tantae pietatis imago,</div><div class="l">at ramum hunc” (aperit ramum, qui veste latebat)</div><div class="l">“adgnoscas.” Tumida ex ira tum corda residunt.</div><div class="l">Nec plura his. Ille admirans venerabile donum</div><div class="l">fatalis virgae, longo post tempore visum,</div><div class="l">caeruleam advertit puppim, ripaeque propinquat.</div><div class="l">Inde alias animas, quae per iuga longa sedebant,</div><div class="l">deturbat, laxatque foros; simul accipit alveo</div><div class="l">ingentem Aenean. Gemuit sub pondere cymba</div><div class="l">sutilis, et multam accepit rimosa paludem.</div><div class="l">Tandem trans fluvium incolumis vatemque virumque</div><div class="l">informi limo glaucaque exponit in ulva.</div><span class="">card 417</span><div class="l">Cerberus haec ingens latratu regna trifauci</div><div class="l">personat, adverso recubans immanis in antro.</div><div class="l">Cui vates, horrere videns iam colla colubris,</div><div class="l">melle soporatam et medicatis frugibus offam</div><div class="l">obicit. Ille fame rabida tria guttura pandens</div><div class="l">corripit obiectam, atque immania terga resolvit</div><div class="l">fusus humi, totoque ingens extenditur antro.</div><div class="l">Occupat Aeneas aditum custode sepulto,</div><div class="l">evaditque celer ripam inremeabilis undae.</div><span class="">card 426</span><div class="l">Continuo auditae voces, vagitus et ingens,</div><div class="l">infantumque animae flentes in limine primo,</div><div class="l">quos dulcis vitae exsortes et ab ubere raptos</div><div class="l">abstulit atra dies et funere mersit acerbo;</div><div class="l">hos iuxta falso damnati crimine mortis.</div><div class="l">Nec vero hae sine sorte datae, sine iudice, sedes:</div><div class="l">quaesitor Minos urnam movet; ille silentum</div><div class="l">conciliumque vocat vitasque et crimina discit.</div><div class="l">Proxuma deinde tenent maesti loca, qui sibi letum</div><div class="l">insontes peperere manu, lucemque perosi</div><div class="l">proiecere animas. Quam vellent aethere in alto</div><div class="l">nunc et pauperiem et duros perferre labores!</div><div class="l">Fas obstat, tristisque palus inamabilis undae</div><div class="l">alligat, et noviens Styx interfusa coërcet.</div><div class="l">Nec procul hinc partem fusi monstrantur in omnem</div><div class="l">lugentes campi: sic illos nomine dicunt.</div><div class="l">Hic, quos durus amor crudeli tabe peredit,</div><div class="l">secreti celant calles et myrtea circum</div><div class="l">silva tegit; curae non ipsa in morte relinquunt.</div><div class="l">His Phaedram Procrimque locis, maestamque Eriphylen</div><div class="l">crudelis nati monstrantem volnera, cernit,</div><div class="l">Evadnenque et Pasiphaën; his Laodamia</div><div class="l">it comes, et iuvenis quondam, nunc femina, Caeneus,</div><div class="l">rursus et in veterem fato revoluta figuram.</div><div class="l">Inter quas Phoenissa recens a volnere Dido</div><div class="l">errabat silva in magna; quam Troius heros</div><div class="l">ut primum iuxta stetit adgnovitque per umbras</div><div class="l">obscuram, qualem primo qui surgere mense</div><div class="l">aut videt, aut vidisse putat per nubila lunam,</div><div class="l">demisit lacrimas, dulcique adfatus amore est:</div><div class="l">“Infelix Dido, verus mihi nuntius ergo</div><div class="l">venerat exstinctam, ferroque extrema secutam?</div><div class="l">Funeris heu tibi causa fui? Per sidera iuro,</div><div class="l">per superos, et si qua fides tellure sub ima est,</div><div class="l">invitus, regina, tuo de litore cessi.</div><div class="l">Sed me iussa deum, quae nunc has ire per umbras,</div><div class="l">per loca senta situ cogunt noctemque profundam,</div><div class="l">imperiis egere suis; nec credere quivi</div><div class="l">hunc tantum tibi me discessu ferre dolorem.</div><div class="l">Siste gradum, teque aspectu ne subtrahe nostro.</div><div class="l">Quem fugis? Extremum fato, quod te adloquor, hoc est.”</div><div class="l">Talibus Aeneas ardentem et torva tuentem</div><div class="l">lenibat dictis animum, lacrimasque ciebat.</div><div class="l">Illa solo fixos oculos aversa tenebat,</div><div class="l">nec magis incepto voltum sermone movetur,</div><div class="l">quam si dura silex aut stet Marpesia cautes.</div><div class="l">tandem corripuit sese, atque inimica refugit</div><div class="l">in nemus umbriferum, coniunx ubi pristinus illi</div><div class="l">respondet curis aequatque Sychaeus amorem.</div><div class="l">Nec minus Aeneas, casu concussus iniquo,</div><div class="l">prosequitur lacrimis longe, et miseratur euntem.</div><span class="">card 477</span><div class="l">Inde datum molitur iter. Iamque arva tenebant</div><div class="l">ultima, quae bello clari secreta frequentant.</div><div class="l">Hic illi occurrit Tydeus, hic inclutus armis</div><div class="l">Parthenopaeus et Adrasti pallentis imago;</div><div class="l">hic multum fleti ad superos belloque caduci</div><div class="l">Dardanidae, quos ille omnes longo ordine cernens</div><div class="l">ingemuit, Glaucumque Medontaque Thersilochumque,</div><div class="l">tris Antenoridas, Cererique sacrum Polyphoeten,</div><div class="l">Idaeumque, etiam currus, etiam arma tenentem.</div><div class="l">circumstant animae dextra laevaque frequentes;</div><div class="l">nec vidisse semel satis est; iuvat usque morari,</div><div class="l">et conferre gradum, et veniendi discere causas.</div><div class="l">At Danaum proceres Agamemnoniaeque phalanges</div><div class="l">ut videre virum fulgentiaque arma per umbras,</div><div class="l">ingenti trepidare metu; pars vertere terga,</div><div class="l">ceu quondam petiere rates; pars tollere vocem</div><div class="l">exiguam, inceptus clamor frustratur hiantes.</div><span class="">card 494</span><div class="l">Atque hic Priamiden laniatum corpore toto</div><div class="l">Deiphobum videt et lacerum crudeliter ora,</div><div class="l">ora manusque ambas, populataque tempora raptis</div><div class="l">auribus, et truncas inhonesto volnere nares.</div><div class="l">Vix adeo adgnovit pavitantem et dira tegentem</div><div class="l">supplicia, et notis compellat vocibus ultro:</div><div class="l">“Deiphobe armipotens, genus alto a sanguine Teucri</div><div class="l">quis tam crudeles optavit sumere poenas?</div><div class="l">Cui tantum de te licuit? Mihi fama suprema</div><div class="l">nocte tulit fessum vasta te caede Pelasgum</div><div class="l">procubuisse super confusae stragis acervum.</div><div class="l">Tunc egomet tumulum Rhoeteo litore inanem</div><div class="l">constitui, et magna Manes ter voce vocavi.</div><div class="l">Nomen et arma locum servant; te, amice, nequivi</div><div class="l">conspicere, et patria decedens ponere terra.”</div><div class="l">Ad quae Priamides: “Nihil O tibi amice relictum;</div><div class="l">omnia Deiphobo solvisti et funeris umbris.</div><div class="l">Sed me fata mea et scelus exitiale Lacaenae</div><div class="l">his mersere malis; illa haec monumenta reliquit.</div><div class="l">Namque ut supremam falsa inter gaudia noctem</div><div class="l">egerimus, nosti; et nimium meminisse necesse est.</div><div class="l">Cum fatalis equus saltu super ardua venit</div><div class="l">Pergama, et armatum peditem gravis attulit alvo,</div><div class="l">illa, chorum simulans, evantes orgia circum</div><div class="l">ducebat Phrygias; flammam media ipsa tenebat</div><div class="l">ingentem, et summa Danaos ex arce vocabat.</div><div class="l">Tum me, confectum curis somnoque gravatum,</div><div class="l">infelix habuit thalamus, pressitque iacentem</div><div class="l">dulcis et alta quies placidaeque simillima morti</div><div class="l">Egregia interea coniunx arma omnia tectis</div><div class="l">amovet, et fidum capiti subduxerat ensem;</div><div class="l">intra tecta vocat Menelaum, et limina pandit,</div><div class="l">scilicet id magnum sperans fore munus amanti,</div><div class="l">et famam exstingui veterum sic posse malorum.</div><div class="l">Quid moror? Inrumpunt thalamo; comes additur una</div><div class="l">hortator scelerum Aeolides. Di, talia Grais</div><div class="l">instaurate, pio si poenas ore reposco!</div><div class="l">Sed te qui vivum casus, age, fare vicissim,</div><div class="l">attulerint. Pelagine venis erroribus actus,</div><div class="l">an monitu divom? An quae te Fortuna fatigat,</div><div class="l">ut tristes sine sole domos, loca turbida, adires?”</div><span class="">card 535</span><div class="l">Hac vice sermonum roseïs Aurora quadrigis</div><div class="l">iam medium aetherio cursu traiecerat axem;</div><div class="l">et fors omne datum traherent per talia tempus;</div><div class="l">sed comes admonuit, breviterque adfata Sibylla est:</div><div class="l">“Nox ruit, Aenea; nos flendo ducimus horas.</div><div class="l">Hic locus est, partes ubi se via findit in ambas:</div><div class="l">dextera quae Ditis magni sub moenia tendit,</div><div class="l">hac iter Elysium nobis; at laeva malorum</div><div class="l">exercet poenas, et ad impia Tartara mittit.”</div><div class="l">Deiphobus contra: “Ne saevi, magna sacerdos;</div><div class="l">discedam, explebo numerum, reddarque tenebris.</div><div class="l">I decus, i, nostrum; melioribus utere fatis!”</div><div class="l">Tantum effatus, et in verbo vestigia torsit.</div><span class="">card 548</span><div class="l">Respicit Aeneas subito, et sub rupe sinistra</div><div class="l">moenia lata videt, triplici circumdata muro,</div><div class="l">quae rapidus flammis ambit torrentibus amnis,</div><div class="l">Tartareus Phlegethon, torquetque sonantia saxa.</div><div class="l">Porta adversa ingens, solidoque adamante columnae,</div><div class="l">vis ut nulla virum, non ipsi exscindere bello</div><div class="l">caelicolae valeant; stat ferrea turris ad auras,</div><div class="l">Tisiphoneque sedens, palla succincta cruenta,</div><div class="l">vestibulum exsomnis servat noctesque diesque,</div><div class="l">Hinc exaudiri gemitus, et saeva sonare</div><div class="l">verbera; tum stridor ferri, tractaeque catenae.</div><div class="l">Constitit Aeneas, strepitumque exterritus hausit.</div><div class="l">“Quae scelerum facies, O virgo, effare; quibusve</div><div class="l">urguentur poenis? Quis tantus plangor ad auras?”</div><div class="l">Tum vates sic orsa loqui: “Dux inclute Teucrum,</div><div class="l">nulli fas casto sceleratum insistere limen;</div><div class="l">sed me cum lucis Hecate praefecit Avernis,</div><div class="l">ipsa deum poenas docuit, perque omnia duxit.</div><div class="l">Gnosius haec Rhadamanthus habet, durissima regna,</div><div class="l">castigatque auditque dolos, subigitque fateri,</div><div class="l">quae quis apud superos, furto laetatus inani,</div><div class="l">distulit in seram commissa piacula mortem.</div><div class="l">Continuo sontes ultrix accincta flagello</div><div class="l">Tisiphone quatit insultans, torvosque sinistra</div><div class="l">intentans angues vocat agmina saeva sororum.</div><div class="l">Tum demum horrisono stridentes cardine sacrae</div><div class="l">panduntur portae. Cernis custodia qualis</div><div class="l">vestibulo sedeat, facies quae limina servet?</div><span class="">card 576</span><div class="l">Quinquaginta atris immanis hiatibus Hydra</div><div class="l">saevior intus habet sedem. Tum Tartarus ipse</div><div class="l">bis patet in praeceps tantum tenditque sub umbras,</div><div class="l">quantus ad aetherium caeli suspectus Olympum.</div><div class="l">Hic genus antiquum Terrae, Titania pubes,</div><div class="l">fulmine deiecti fundo volvuntur in imo.</div><div class="l">“Hic et Aloidas geminos immania vidi</div><div class="l">corpora, qui manibus magnum rescindere caelum</div><div class="l">adgressi, superisque Iovem detrudere regnis.</div><div class="l">Vidi et crudeles dantem Salmonea poenas,</div><div class="l">dum flammas Iovis et sonitus imitatur Olympi.</div><div class="l">Quattuor hic invectus equis et lampada quassans</div><div class="l">per Graium populos mediaeque per Elidis urbem</div><div class="l">ibat ovans, divomque sibi poscebat honorem,—</div><div class="l">demens, qui nimbos et non imitabile fulmen</div><div class="l">aere et cornipedum pulsu simularet equorum.</div><div class="l">At pater omnipotens densa inter nubila telum</div><div class="l">contorsit, non ille faces nec fumea taedis</div><div class="l">lumina, praecipitemque immani turbine adegit.</div><div class="l">Nec non et Tityon, Terrae omniparentis alumnum,</div><div class="l">cernere erat, per tota novem cui iugera corpus</div><div class="l">porrigitur, rostroque immanis voltur obunco</div><div class="l">immortale iecur tondens fecundaque poenis</div><div class="l">viscera, rimaturque epulis, habitatque sub alto</div><div class="l">pectore, nec fibris requies datur ulla renatis.</div><div class="l"><span class="strikethrough">Quid memorem Lapithas, Ixiona Pirithoumque?</span></div><div class="l">quos super atra silex iam iam lapsura cadentique</div><div class="l">imminet adsimilis; lucent genialibus altis</div><div class="l">aurea fulcra toris, epulaeque ante ora paratae</div><div class="l">regifico luxu; Furiarum maxima iuxta</div><div class="l">accubat, et manibus prohibet contingere mensas,</div><div class="l">exsurgitque facem attollens, atque intonat ore.</div><div class="l">“Hic, quibus invisi fratres, dum vita manebat,</div><div class="l">pulsatusve parens, et fraus innexa clienti,</div><div class="l">aut qui divitiis soli incubuere repertis,</div><div class="l">nec partem posuere suis (quae maxima turba est),</div><div class="l">quique ob adulterium caesi, quique arma secuti</div><div class="l">impia nec veriti dominorum fallere dextras,</div><div class="l">inclusi poenam exspectant. Ne quaere doceri</div><div class="l">quam poenam, aut quae forma viros fortunave mersit.</div><div class="l">Saxum ingens volvunt alii, radiisque rotarum</div><div class="l">districti pendent; sedet, aeternumque sedebit,</div><div class="l">infelix Theseus; Phlegyasque miserrimus omnis</div><div class="l">admonet, et magna testatur voce per umbras:</div><div class="l">“Discite iustitiam moniti, et non temnere divos.”</div><div class="l">Vendidit hic auro patriam, dominumque potentem</div><div class="l">imposuit; fixit leges pretio atque refixit;</div><div class="l">hic thalamum invasit natae vetitosque hymenaeos;</div><div class="l">ausi omnes immane nefas, ausoque potiti.</div><div class="l">Non, mihi si linguae centum sint oraque centum,</div><div class="l">ferrea vox, omnis scelerum comprendere formas,</div><div class="l">omnia poenarum percurrere nomina possim.”</div><span class="">card 628</span><div class="l">Haec ubi dicta dedit Phoebi longaeva sacerdos:</div><div class="l">“Sed iam age, carpe viam et susceptum perfice munus;</div><div class="l">adceleremus” ait; “Cyclopum educta caminis</div><div class="l">moenia conspicio atque adverso fornice portas,</div><div class="l">haec ubi nos praecepta iubent deponere dona.”</div><div class="l">Dixerat, et pariter, gressi per opaca viarum,</div><div class="l">corripiunt spatium medium, foribusque propinquant.</div><div class="l">Occupat Aeneas aditum, corpusque recenti</div><div class="l">spargit aqua, ramumque adverso in limine figit.</div><span class="">card 637</span><div class="l">His demum exactis, perfecto munere divae,</div><div class="l">devenere locos laetos et amoena virecta</div><div class="l">fortunatorum nemorum sedesque beatas.</div><div class="l">Largior hic campos aether et lumine vestit</div><div class="l">purpureo, solemque suum, sua sidera norunt.</div><div class="l">Pars in gramineis exercent membra palaestris,</div><div class="l">contendunt ludo et fulva luctantur harena;</div><div class="l">pars pedibus plaudunt choreas et carmina dicunt.</div><div class="l">Nec non Threïcius longa cum veste sacerdos</div><div class="l">obloquitur numeris septem discrimina vocum,</div><div class="l">iamque eadem digitis, iam pectine pulsat eburno.</div><div class="l">Hic genus antiquum Teucri, pulcherrima proles,</div><div class="l">magnanimi heroes, nati melioribus annis,</div><div class="l">Ilusque Assaracusque et Troiae Dardanus auctor.</div><div class="l">Arma procul currusque virum miratur inanes.</div><div class="l">Stant terra defixae hastae, passimque soluti</div><div class="l">per campum pascuntur equi. Quae gratia currum</div><div class="l">armorumque fuit vivis, quae cura nitentis</div><div class="l">pascere equos, eadem sequitur tellure repostos.</div><div class="l">Conspicit, ecce, alios dextra laevaque per herbam</div><div class="l">vescentis, laetumque choro paeana canentis</div><div class="l">inter odoratum lauri nemus, unde superne</div><div class="l">plurimus Eridani per silvam volvitur amnis.</div><div class="l">Hic manus ob patriam pugnando volnera passi,</div><div class="l">quique sacerdotes casti, dum vita manebat,</div><div class="l">quique pii vates et Phoebo digna locuti,</div><div class="l">inventas aut qui vitam excoluere per artes,</div><div class="l">quique sui memores alios fecere merendo,</div><div class="l">omnibus his nivea cinguntur tempora vitta.</div><div class="l">Quos circumfusos sic est adfata Sybilla,</div><div class="l">Musaeum ante omnes, medium nam plurima turba</div><div class="l">hunc habet, atque umeris exstantem suspicit altis:</div><div class="l">“Dicite, felices animae, tuque, optime vates,</div><div class="l">quae regio Anchisen, quis habet locus? Illius ergo</div><div class="l">venimus, et magnos Erebi transnavimus amnes.”</div><div class="l">Atque huic responsum paucis ita reddidit heros:</div><div class="l">“Nulli certa domus; lucis habitamus opacis,</div><div class="l">riparumque toros et prata recentia rivis</div><div class="l">incolimus. Sed vos, si fert ita corde voluntas,</div><div class="l">hoc superate iugum; et facili iam tramite sistam.”</div><div class="l">Dixit, et ante tulit gressum, camposque nitentis</div><div class="l">desuper ostentat; dehinc summa cacumina linquunt.</div><span class="">card 679</span><div class="l">At pater Anchises penitus convalle virenti</div><div class="l">inclusas animas superumque ad lumen ituras</div><div class="l">lustrabat studio recolens, omnemque suorum</div><div class="l">forte recensebat numerum carosque nepotes,</div><div class="l">fataque fortunasque virum moresque manusque.</div><div class="l">Isque ubi tendentem adversum per gramina videt</div><div class="l">Aenean, alacris palmas utrasque tetendit,</div><div class="l">effusaeque genis lacrimae, et vox excidit ore:</div><div class="l">“Venisti tandem, tuaque exspectata parenti</div><div class="l">vicit iter durum pietas? Datur ora tueri,</div><div class="l">nate, tua, et notas audire et reddere voces?</div><div class="l">Sic equidem ducebam animo rebarque futurum,</div><div class="l">tempora dinumerans” nec me mea cura fefellit.</div><div class="l">Quas ego te terras et quanta per aequora vectum</div><div class="l">accipio! quantis iactatum, nate, periclis!</div><div class="l">Quam metui, ne quid Libyae tibi regna nocerent!”</div><div class="l">Ille autem: “Tua me, genitor, tua tristis imago,</div><div class="l">saepius occurrens, haec limina tendere adegit:</div><div class="l">stant sale Tyrrheno classes. Da iungere dextram,</div><div class="l">da, genitor, teque amplexu ne subtrahe nostro.”</div><div class="l">Sic memorans, largo fletu simul ora rigabat.</div><div class="l">Ter conatus ibi collo dare brachia circum,</div><div class="l">ter frustra comprensa manus effugit imago,</div><div class="l"><span class="strikethrough">par levibus ventis volucrique simillima somno.</span></div><span class="">card 703</span><div class="l">Interea videt Aeneas in valle reducta</div><div class="l">seclusum nemus et virgulta sonantia silvis,</div><div class="l">Lethaeumque, domos placidas qui praenatat, amnem.</div><div class="l">Hunc circum innumerae gentes populique volabant;</div><div class="l">ac—velut in pratis ubi apes aestate serena</div><div class="l">floribus insidunt variis, et candida circum</div><div class="l">lilia funduntur—strepit omnis murmure campus.</div><div class="l">Horrescit visu subito, causasque requirit</div><div class="l">inscius Aeneas, quae sint ea flumina porro,</div><div class="l">quive viri tanto complerint agmine ripas.</div><div class="l">Tum pater Anchises: “Animae, quibus altera fato</div><div class="l">corpora debentur, Lethaei ad fluminis undam</div><div class="l">securos latices et longa oblivia potant.</div><div class="l"><span class="strikethrough">Has equidem memorare tibi atque ostendere coram,</span></div><div class="l">iampridem hanc prolem cupio enumerare meorum,</div><div class="l">quo magis Italia mecum laetere reperta.”</div><div class="l">“O pater, anne aliquas ad caelum hinc ire putandum est</div><div class="l">sublimis animas, iterumque ad tarda reverti</div><div class="l">corpora? Quae lucis miseris tam dira cupido?”</div><div class="l">“Dicam equidem, nec te suspensum, nate, tenebo”</div><div class="l">suscipit Anchises, atque ordine singula pandit.</div><span class="">card 724</span><div class="l">“Principio caelum ac terras camposque liquentis</div><div class="l">lucentemque globum Lunae Titaniaque astra</div><div class="l">spiritus intus alit, totamque infusa per artus</div><div class="l">mens agitat molem et magno se corpore miscet.</div><div class="l">Inde hominum pecudumque genus, vitaeque volantum,</div><div class="l">et quae marmoreo fert monstra sub aequore pontus.</div><div class="l">Igneus est ollis vigor et caelestis origo</div><div class="l">seminibus, quantum non noxia corpora tardant,</div><div class="l">terrenique hebetant artus moribundaque membra.</div><div class="l">Hinc metuunt cupiuntque, dolent gaudentque, neque auras</div><div class="l">dispiciunt clausae tenebris et carcere caeco.</div><div class="l">Quin et supremo cum lumine vita reliquit,</div><div class="l">non tamen omne malum miseris nec funditus omnes</div><div class="l">corporeae excedunt pestes, penitusque necesse est</div><div class="l">multa diu concreta modis inolescere miris.</div><div class="l">Ergo exercentur poenis, veterumque malorum</div><div class="l">supplicia expendunt: aliae panduntur inanes</div><div class="l">suspensae ad ventos; aliis sub gurgite vasto</div><div class="l">infectum eluitur scelus, aut exuritur igni;</div><div class="l">quisque suos patimur Manes; exinde per amplum</div><div class="l">mittimur Elysium, et pauci laeta arva tenemus;</div><div class="l">donec longa dies, perfecto temporis orbe,</div><div class="l">concretam exemit labem, purumque relinquit</div><div class="l">aetherium sensum atque auraï simplicis ignem.</div><div class="l">Has omnes, ubi mille rotam volvere per annos,</div><div class="l">Lethaeum ad fluvium deus evocat agmine magno,</div><div class="l">scilicet immemores supera ut convexa revisant,</div><div class="l">rursus et incipiant in corpora velle reverti.”</div><span class="">card 752</span><div class="l">Dixerat Anchises, natumque unaque Sibyllam</div><div class="l">conventus trahit in medios turbamque sonantem,</div><div class="l">et tumulum capit, unde omnes longo ordine possit</div><div class="l">adversos legere, et venientum discere vultus.</div><span class="">card 756</span><div class="l">“Nunc age, Dardaniam prolem quae deinde sequatur</div><div class="l">gloria, qui maneant Itala de gente nepotes,</div><div class="l">inlustris animas nostrumque in nomen ituras,</div><div class="l">expediam dictis, et te tua fata docebo.</div><div class="l">Ille, vides, pura iuvenis qui nititur hasta,</div><div class="l">proxuma sorte tenet lucis loca, primus ad auras</div><div class="l">aetherias Italo commixtus sanguine surget,</div><div class="l">silvius, Albanum nomen, tua postuma proles,</div><div class="l">quem tibi longaevo serum Lavinia coniunx</div><div class="l">educet silvis regem regumque parentem,</div><div class="l">unde genus Longa nostrum dominabitur Alba.</div><div class="l">“Proxumus ille Procas, Troianae gloria gentis,</div><div class="l">et Capys, et Numitor, et qui te nomine reddet</div><div class="l">Silvius Aeneas, pariter pietate vel armis</div><div class="l">egregius, si umquam regnandam acceperit Albam.</div><div class="l">Qui iuvenes! Quantas ostentant, aspice, vires,</div><div class="l">atque umbrata gerunt civili tempora quercu!</div><div class="l">Hi tibi Nomentum et Gabios urbemque Fidenam,</div><div class="l">hi Collatinas imponent montibus arces,</div><div class="l">Pometios Castrumque Inui Bolamque Coramque.</div><div class="l">Haec tum nomina erunt, nunc sunt sine nomine terrae.</div><div class="l">“Quin et avo comitem sese Mavortius addet</div><div class="l">Romulus, Assaraci quem sanguinis Ilia mater</div><div class="l">educet. Viden, ut geminae stant vertice cristae,</div><div class="l">et pater ipse suo superum iam signat honore?</div><div class="l">En, huius, nate, auspiciis illa incluta Roma</div><div class="l">imperium terris, animos aequabit Olympo,</div><div class="l">septemque una sibi muro circumdabit arces,</div><div class="l">felix prole virum: qualis Berecyntia mater</div><div class="l">invehitur curru Phrygias turrita per urbes,</div><div class="l">laeta deum partu, centum complexa nepotes,</div><div class="l">omnes caelicolas, omnes supera alta tenentes.</div><div class="l">“Huc geminas nunc flecte acies, hanc aspice gentem</div><div class="l">Romanosque tuos. Hic Caesar et omnis Iuli</div><div class="l">progenies magnum caeli ventura sub axem.</div><div class="l">Hic vir, hic est, tibi quem promitti saepius audis,</div><div class="l">Augustus Caesar, Divi genus, aurea condet</div><div class="l">saecula qui rursus Latio regnata per arva</div><div class="l">Saturno quondam, super et Garamantas et Indos</div><div class="l">proferet imperium: iacet extra sidera tellus,</div><div class="l">extra anni solisque vias, ubi caelifer Atlas</div><div class="l">axem umero torquet stellis ardentibus aptum.</div><div class="l">Huius in adventum iam nunc et Caspia regna</div><div class="l">responsis horrent divom et Maeotia tellus,</div><div class="l">et septemgemini turbant trepida ostia Nili.</div><span class="">card 801</span><div class="l">Nec vero Alcides tantum telluris obivit,</div><div class="l">fixerit aeripedem cervam licet, aut Erymanthi</div><div class="l">pacarit nemora, et Lernam tremefecerit arcu;</div><div class="l">nec, qui pampineis victor iuga flectit habenis,</div><div class="l">Liber, agens celso Nysae de vertice tigres.</div><div class="l">aut dubitamus adhuc virtute extendere vires,</div><div class="l">aut metus Ausonia prohibet consistere terra?</div><div class="l">“Quis procul ille autem ramis insignis olivae</div><div class="l">sacra ferens? Nosco crines incanaque menta</div><div class="l">regis Romani, primus qui legibus urbem</div><div class="l">fundabit, Curibus parvis et paupere terra</div><div class="l">missus in imperium magnum. Cui deinde subibit,</div><div class="l">otia qui rumpet patriae residesque movebit</div><div class="l">Tullus in arma viros et iam desueta triumphis</div><div class="l">agmina. Quem iuxta sequitur iactantior Ancus,</div><div class="l">nunc quoque iam nimium gaudens popularibus auris.</div><div class="l">Vis et Tarquinios reges, animamque superbam</div><div class="l">ultoris Bruti, fascesque videre receptos?</div><div class="l">Consulis imperium hic primus saevasque secures</div><div class="l">accipiet, natosque pater nova bella moventes</div><div class="l">ad poenam pulchra pro libertate vocabit.</div><div class="l">Infelix, utcumque ferent ea facta minores,</div><div class="l">vincet amor patriae laudumque immensa cupido.</div><div class="l">Quin Decios Drusosque procul saevumque securi</div><div class="l">aspice Torquatum et referentem signa Camillum.</div><div class="l">Illae autem, paribus quas fulgere cernis in armis,</div><div class="l">concordes animae nunc et dum nocte premuntur,</div><div class="l">heu quantum inter se bellum, si lumina vitae</div><div class="l">attigerint, quantas acies stragemque ciebunt!</div><div class="l">Aggeribus socer Alpinis atque arce Monoeci</div><div class="l">descendens, gener adversis instructus Eois.</div><div class="l">Ne, pueri, ne tanta animis adsuescite bella,</div><div class="l">neu patriae validas in viscera vertite vires;</div><div class="l">tuque prior, tu parce, genus qui ducis Olympo,</div><div class="l">proice tela manu, sanguis meus!—</div><div class="l">“Ille triumphata Capitolia ad alta Corintho</div><div class="l">victor aget currum, caesis insignis Achivis.</div><div class="l">Eruet ille Argos Agamemnoniasque Mycenas,</div><div class="l">ipsumque Aeaciden, genus armipotentis Achilli,</div><div class="l">ultus avos Troiae, templa et temerata Minervae.</div><div class="l">Quis te, magne Cato, tacitum, aut te, Cosse, relinquat?</div><div class="l">Quis Gracchi genus, aut geminos, duo fulmina belli,</div><div class="l">Scipiadas, cladem Libyae, parvoque potentem</div><div class="l">Fabricium vel te sulco Serrane, serentem?</div><div class="l">quo fessum rapitis, Fabii? Tu Maxumus ille es,</div><div class="l">unus qui nobis cunctando restituis rem.</div><div class="l">Excudent alii spirantia mollius aera,</div><div class="l">credo equidem, vivos ducent de marmore voltus,</div><div class="l">orabunt causas melius, caelique meatus</div><div class="l">describent radio, et surgentia sidera dicent:</div><div class="l">tu regere imperio populos, Romane, memento;</div><div class="l">hae tibi erunt artes; pacisque imponere morem,</div><div class="l">parcere subiectis, et debellare superbos.”</div><span class="">card 854</span><div class="l">Sic pater Anchises, atque haec mirantibus addit:</div><div class="l">“Aspice, ut insignis spoliis Marcellus opimis</div><div class="l">ingreditur, victorque viros supereminet omnes!</div><div class="l">Hic rem Romanam, magno turbante tumultu,</div><div class="l">sistet, eques sternet Poenos Gallumque rebellem,</div><div class="l">tertiaque arma patri suspendet capta Quirino.”</div><div class="l">Atque hic Aeneas; una namque ire videbat</div><div class="l">egregium forma iuvenem et fulgentibus armis,</div><div class="l">sed frons laeta parum, et deiecto lumina voltu:</div><div class="l">“Quis, pater, ille, virum qui sic comitatur euntem?</div><div class="l">Filius, anne aliquis magna de stirpe nepotum?</div><div class="l">Quis strepitus circa comitum! Quantum instar in ipso!</div><div class="l">Sed nox atra caput tristi circumvolat umbra.”</div><div class="l">Tum pater Anchises, lacrimis ingressus obortis:</div><div class="l">“O gnate, ingentem luctum ne quaere tuorum;</div><div class="l">ostendent terris hunc tantum fata, neque ultra</div><div class="l">esse sinent. Nimium vobis Romana propago</div><div class="l">visa potens, Superi, propria haec si dona fuissent.</div><div class="l">Quantos ille virum magnam Mavortis ad urbem</div><div class="l">campus aget gemitus, vel quae, Tiberine, videbis</div><div class="l">funera, cum tumulum praeterlabere recentem!</div><div class="l">Nec puer Iliaca quisquam de gente Latinos</div><div class="l">in tantum spe tollet avos, nec Romula quondam</div><div class="l">ullo se tantum tellus iactabit alumno.</div><div class="l">Heu pietas, heu prisca fides, invictaque bello</div><div class="l">dextera! Non illi se quisquam impune tulisset</div><div class="l">obvius armato, seu cum pedes iret in hostem,</div><div class="l">seu spumantis equi foderet calcaribus armos.</div><div class="l">Heu, miserande puer, si qua fata aspera rumpas,</div><div class="l">tu Marcellus eris. Manibus date lilia plenis,</div><div class="l">purpureos spargam flores, animamque nepotis</div><div class="l">his saltem adcumulem donis, et fungar inani</div><div class="l">munere”—Sic tota passim regione vagantur</div><div class="l">aëris in campis latis, atque omnia lustrant.</div><div class="l">Quae postquam Anchises natum per singula duxit,</div><div class="l">incenditque animum famae venientis amore,</div><div class="l">exin bella viro memorat quae deinde gerenda,</div><div class="l">Laurentisque docet populos urbemque Latini,</div><div class="l">et quo quemque modo fugiatque feratque laborem.</div><span class="">card 893</span><div class="l">Sunt geminae Somni portae, quarum altera fertur</div><div class="l">cornea, qua veris facilis datur exitus umbris;</div><div class="l">altera candenti perfecta nitens elephanto,</div><div class="l">sed falsa ad caelum mittunt insomnia Manes.</div><div class="l">His ubi tum natum Anchises unaque Sibyllam</div><div class="l">prosequitur dictis, portaque emittit eburna,</div><div class="l">ille viam secat ad naves sociosque revisit:</div><div class="l">tum se ad Caietae recto fert litore portum.</div><div class="l"><span class="strikethrough">Ancora de prora iacitur, stant litore puppes.</span></div></div><div class="textpart" id="index.xml-body.1_div.1_div.7"><h3><span class="headingNumber">1.7. </span></h3><span class="">card 1</span><div class="l">Tu quoque litoribus nostris, Aeneia nutrix,</div><div class="l">aeternam moriens famam, Caieta, dedisti;</div><div class="l">et nunc servat honos sedem tuus ossaque nomen</div><div class="l">Hesperia in magna, siqua est ea gloria, signat.</div><span class="">card 5</span><div class="l">At pius exsequiis Aeneas rite solutis,</div><div class="l">aggere composito tumuli, postquam alta quierunt</div><div class="l">aequora, tendit iter velis portumque relinquit.</div><div class="l">Adspirant aurae in noctem nec candida cursus</div><div class="l">Luna negat, splendet tremulo sub lumine pontus.</div><div class="l">Proxima Circaeae raduntur litora terrae,</div><div class="l">dives inaccessos ubi Solis filia lucos</div><div class="l">adsiduo resonat cantu tectisque superbis</div><div class="l">urit odoratam nocturna in lumina cedrum,</div><div class="l">arguto tenuis percurrens pectine telas.</div><div class="l">Hinc exaudiri gemitus iraeque leonum</div><div class="l">vincla recusantum et sera sub nocte rudentum,</div><div class="l">saetigerique sues atque in praesaepibus ursi</div><div class="l">saevire ac formae magnorum ululare luporum,</div><div class="l">quos hominum ex facie dea saeva potentibus herbis</div><div class="l">induerat Circe in voltus ac terga ferarum.</div><div class="l">Quae ne monstra pii paterentur talia Troes</div><div class="l">delati in portus neu litora dira subirent,</div><div class="l">Neptunus ventis implevit vela secundis</div><div class="l">atque fugam dedit et praeter vada fervida vexit.</div><span class="">card 25</span><div class="l">Iamque rubescebat radiis mare et aethere ab alto</div><div class="l">Aurora in roseis fulgebat lutea bigis:</div><div class="l">cum venti posuere omnisque repente resedit</div><div class="l">flatus et in lento luctantur marmore tonsae.</div><div class="l">Atque hic Aeneas ingentem ex aequore lucum</div><div class="l">prospicit. Hunc inter fluvio Tiberinus amoeno.</div><div class="l">verticibus rapidis et multa flavus arena</div><div class="l">in mare prorumpit. Variae circumque supraque</div><div class="l">adsuetae ripis volucres et fluminis alveo</div><div class="l">aethera mulcebant cantu lucoque volabant.</div><div class="l">flectere iter sociis terraeque advertere proras</div><div class="l">imperat et laetus fluvio succedit opaco.</div><span class="">card 37</span><div class="l">Nunc age, qui reges, Erato, quae tempora rerum,</div><div class="l">quis Latio antiquo fuerit status, advena classem</div><div class="l">cum primum Ausoniis exercitus appulit oris,</div><div class="l">expediam et primae revocabo exordia pugnae.</div><div class="l">tu vatem, tu, diva, mone. Dicam horrida bella,</div><div class="l">dicam acies actosque animis in funera reges</div><div class="l">Tyrrhenamque manum totamque sub arma coactam</div><div class="l">Hesperiam. Maior rerum mihi nascitur ordo,</div><div class="l">maius opus moveo.<span class="">para </span>Rex arva Latinus et urbes</div><div class="l">iam senior longa placidas in pace regebat.</div><div class="l">Hunc Fauno et nympha genitum Laurente Marica</div><div class="l">accipimus, Fauno Picus pater isque parentem</div><div class="l">te, Saturne, refert, tu sanguinis ultimus auctor.</div><div class="l">filius huic fato divom prolesque virilis</div><div class="l">nulla fuit primaque oriens erepta iuventa est.</div><div class="l">Sola domum et tantas servabat filia sedes,</div><div class="l">iam matura viro, iam plenis nubilis annis.</div><div class="l">Multi illam magno e Latio totaque petebant</div><div class="l">Ausonia. Petit ante alios pulcherrimus omnis</div><div class="l">Turnus, avis atavisque potens, quem regia coniunx</div><div class="l">adiungi generum miro properabat amore;</div><div class="l">sed variis portenta deum terroribus obstant.</div><div class="l">Laurus erat tecti medio in penetralibus altis,</div><div class="l">sacra comam multosque metu servata per annos,</div><div class="l">quam pater inventam, primas cum conderet arces,</div><div class="l">ipse ferebatur Phoebo sacrasse Latinus</div><div class="l">Laurentisque ab ea nomen posuisse colonis.</div><div class="l">Huius apes summum densae (mirabile dictu),</div><div class="l">stridore ingenti liquidum trans aethera vectae,</div><div class="l">obsedere apicem, ex pedibus per mutua nexis</div><div class="l">examen subitum ramo frondente pependit.</div><div class="l">Continuo vates: “Externum cernimus,” inquit,</div><div class="l">“adventare virum et partis petere agmen easdem</div><div class="l">partibus ex isdem et summa dominarier arce.”</div><div class="l">Praeterea, castis adolet dum altaria taedis</div><div class="l">et iuxta genitorem adstat Lavinia virgo,</div><div class="l">visa (nefas) longis comprendere crinibus ignem,</div><div class="l"><span class="strikethrough">atque omnem ornatum flamma crepitante cremari</span></div><div class="l">regalisque accensa comas, accensa coronam</div><div class="l">insignem gemmis, tum fumida lumine fulvo</div><div class="l">involvi ac totis Volcanum spargere tectis.</div><div class="l">Id vero horrendum ac visu mirabile ferri:</div><div class="l">namque fore inlustrem fama fatisque canebant</div><div class="l">ipsam, sed populo magnum portendere bellum.</div><span class="">card 81</span><div class="l">At rex sollicitus monstris oracula Fauni,</div><div class="l">fatidici; genitoris, adit lucosque sub alta</div><div class="l">consulit Albunea, nemorum quae maxima sacro</div><div class="l">fonte sonat saevamque exhalat opaca mephitim.</div><div class="l">Hinc Italae gentes omnisque Oenotria tellus</div><div class="l">in dubiis responsa petunt; huc dona sacerdos</div><div class="l">Cum tulit et caesarum ovium sub nocte silenti</div><div class="l">pellibus incubuit stratis somnosque petivit,</div><div class="l">multa modis simulacra videt volitantia miris</div><div class="l">et varias audit voces fruiturque deorum</div><div class="l">conloquio atque imis Acheronta adfatur Avernis.</div><div class="l">Hic et tum pater ipse petens responsa Latinus</div><div class="l">centum lanigeras mactabat rite bidentis</div><div class="l">atque harum effultus tergo stratisque iacebat</div><div class="l">velleribus: subita ex alto vox reddita luco est:</div><div class="l">“Ne pete conubiis natam sociare Latinis,</div><div class="l">O mea progenies, thalamis neu crede paratis:</div><div class="l">externi venient generi, qui sanguine nostrum</div><div class="l">nomen in astra ferant quorumque a stirpe nepotes</div><div class="l">omnia sub pedibus, qua Sol utrumque recurrens</div><div class="l">aspicit Oceanum, vertique regique videbunt.”</div><div class="l">Haec responsa patris Fauni monitusque silenti</div><div class="l">nocte datos non ipse suo premit ore Latinus,</div><div class="l">sed circum late volitans iam Fama per urbes</div><div class="l">Ausonias tulerat, cum Laomedontia pubes</div><div class="l">gramineo ripae religavit ab aggere classem.</div><span class="">card 107</span><div class="l">Aeneas primique duces et pulcher Iulus</div><div class="l">corpora sub ramis deponunt arboris altae</div><div class="l">instituuntque dapes et adorea liba per herbam</div><div class="l">subiciunt epulis (sic Iuppiter ipse monebat)</div><div class="l">et Cereale solum pomis agrestibus augent.</div><div class="l">Consumptis hic forte aliis ut vertere morsus</div><div class="l">exiguam in Cererem penuria adegit edendi</div><div class="l">et violare manu malisque audacibus orbem</div><div class="l">fatalis crusti patulis nec parcere quadris:</div><div class="l">“Heus ! etiam mensas consumimus,” inquit Iulus,</div><div class="l">nec plura adludens. Ea vox audita laborum</div><div class="l">prima tulit finem, primamque loquentis ab ore</div><div class="l">eripuit pater ac stupefactus numine pressit.</div><div class="l">Continuo: “Salve fatis mihi debita tellus</div><div class="l">vosque,” ait, “O fidi Troiae salvete penates:</div><div class="l">hic domus, haec patria est. Genitor mihi talia namque</div><div class="l">(nunc repeto) Anchises fatorum arcana reliquit:</div><div class="l">cum te, nate, fames ignota ad litora vectum</div><div class="l">accisis coget dapibus consumere mensas,</div><div class="l">tum sperare domos defessus ibique memento</div><div class="l">prima locare manu molirique aggere tecta.</div><div class="l">Haec erat illa fames; haec nos suprema manebat,</div><div class="l">exiliis positura modum.</div><div class="l">Quare agite et primo laeti cum lumine solis</div><div class="l">quae loca, quive habeant homines, ubi moenia gentis,</div><div class="l">vestigemus et a portu diversa petamus.</div><div class="l">Nunc pateras libate Iovi precibusque vocate</div><div class="l">Anchisen genitorem, et vina reponite mensis.”</div><span class="">card 135</span><div class="l">Sic deinde effatus frondenti tempora ramo</div><div class="l">implicat et geniumque loci primamque deorum</div><div class="l">Tellurem nymphasque et adhuc ignota precatur</div><div class="l">flumina, tum Noctem Noctisque orientia signa</div><div class="l">Idaeumque Iovem Phrygiamque ex ordine matrem</div><div class="l">invocat et duplicis caeloque ereboque parentis.</div><div class="l">Hic pater omnipotens ter caelo clarus ab alto</div><div class="l">intonuit radiisque ardentem lucis et auro</div><div class="l">ipse manu quatiens ostendit ab aethere nubem.</div><div class="l">Diditur hic subito Troiana per agmina rumor</div><div class="l">advenisse diem, quo debita moenia condant.</div><div class="l">Certatim instaurant epulas atque omine magno</div><div class="l">crateras laeti statuunt et vina coronant.</div><span class="">card 148</span><div class="l">Postera cum prima lustrabat lampade terras</div><div class="l">orta dies, urbem et finis et litora gentis</div><div class="l">diversi explorant: haec fontis stagna Numici,</div><div class="l">hunc Thybrim fluvium, hic fortis habitare Latinos.</div><div class="l">Tum satus Anchisa delectos ordine ab omni</div><div class="l">centum oratores augusta ad moenia regis</div><div class="l">ire iubet, ramis velatos Palladis omnis,</div><div class="l">donaque ferre viro pacemque exposcere Teucris.</div><div class="l">Haud mora, festinant iussi rapidisque feruntur</div><div class="l">passibus. Ipse humili designat moenia fossa</div><div class="l">moliturque locum primasque in litore sedes</div><div class="l">castrorum in morem pinnis atque aggere cingit.</div><div class="l">Iamque iter emensi turris ac tecta Latinorum</div><div class="l">ardua cernebant iuvenes muroque subibant.</div><div class="l">Ante urbem pueri et primaevo flore iuventus</div><div class="l">exercentur equis domitantque in pulvere currus</div><div class="l">aut acris tendunt arcus aut lenta lacertis</div><div class="l">spicula contorquent cursuque ictuque lacessunt:</div><div class="l">cum praevectus equo longaevi regis ad auris</div><div class="l">nuntius ingentis ignota in veste reportat</div><div class="l">advenisse viros. Ille intra tecta vocari</div><div class="l">imperat et solio medius consedit avito.</div><span class="">card 170</span><div class="l">Tectum augustum ingens. centum sublime columnis,</div><div class="l">urbe fuit summa, Laurentis regia Pici,</div><div class="l">horrendum silvis et religione parentum.</div><div class="l">Hic sceptra accipere et primos attollere fasces</div><div class="l">regibus omen erat, hoc illis curia templum,</div><div class="l">hae sacris sedes epulis, hic ariete caeso</div><div class="l">perpetuis soliti patres considere mensis.</div><div class="l">Quin etiam veterum effigies ex ordine avorum</div><div class="l">antiqua e cedro, Italusque paterque Sabinus</div><div class="l">vitisator, curvam servans sub imagine falcem,</div><div class="l">Saturnusque senex Ianique bifrontis imago</div><div class="l">vestibulo astabant, aliique ab origine reges</div><div class="l">Martiaque ob patriam pugnando volnera passi.</div><div class="l">Multaque praeterea sacris in postibus arma,</div><div class="l">captivi pendent currus curvaeque secures</div><div class="l">et cristae capitum et portarum ingentia claustra</div><div class="l">spiculaque clipeique ereptaque rostra carinis.</div><div class="l">Ipse Quirinali lituo parvaque sedebat</div><div class="l">succinctus trabea laevaque ancile gerebat</div><div class="l">Picus, equum domitor; quem capta cupidine coniunx</div><div class="l">aurea percussum virga versumque venenis</div><div class="l">fecit avem Circe sparsitque coloribus alas.</div><span class="">card 192</span><div class="l">Tali intus templo divom patriaque Latinus</div><div class="l">sede sedens Teucros ad sese in tecta vocavit,</div><div class="l">atque haec ingressis placido prior edidit ore:</div><div class="l">“Dicite, Dardanidae (neque enim nescimus et urbem</div><div class="l">et genus, auditique advertitis aequore cursum),</div><div class="l">quid petitis ? Quae causa rates aut cuius egentis</div><div class="l">litus ad Ausonium tot per vada caerula vexit?</div><div class="l">Sive errore viae seu tempestatibus acti,</div><div class="l">qualia multa mari nautae patiuntur in alto,</div><div class="l">fluminis intrastis ripas portuque sedetis,</div><div class="l">ne fugite hospitium neve ignorate Latinos</div><div class="l">Saturni gentem, haud vinclo nec legibus aequam,</div><div class="l">sponte sua veterisque dei se more tenentem.</div><div class="l">Atque equidem memini (fama est obscurior annis)</div><div class="l">Auruncos ita ferre senes, his ortus ut agris</div><div class="l">Dardanus Idaeas Phrygiae penetravit ad urbes</div><div class="l">Threiciamque Samum, quae nunc Samothracia fertur.</div><div class="l">Hinc illum, Corythi Tyrrhena ab sede profectum,</div><div class="l">aurea nunc solio stellantis regia caeli</div><div class="l">accipit et numerum divorum altaribus auget.”</div><span class="">card 212</span><div class="l">Dixerat, et dicta Ilioneus sic voce secutus:</div><div class="l">“Rex, genus egregium Fauni, nec fluctibus actos,</div><div class="l">atra subegit hiemps vestris succedere terris</div><div class="l">nec sidus regione viae litusve fefellit:</div><div class="l">consilio hanc omnes animisque volentibus urbem,</div><div class="l">adferimur, pulsi regnis, quae maxima quondam</div><div class="l">extremo veniens Sol aspiciebat Olympo.</div><div class="l">Ab Iove principium generis, Iove Dardana pubes</div><div class="l">gaudet avo, rex ipse Iovis de gente suprema,</div><div class="l">Troius Aeneas, tua nos ad limina misit.</div><div class="l">Quanta per Idaeos saevis effusa Mycenis</div><div class="l">tempestas ierit campos, quibus actus uterque</div><div class="l">Europae atque Asiae fatis concurrerit orbis,</div><div class="l">audiit et siquem tellus extrema refuso</div><div class="l">summovet oceano et siquem extenta plagarum</div><div class="l">quattuor in medio dirimit plaga solis iniqui.</div><div class="l">Diluvio ex illo tot vasta per aequora vecti</div><div class="l">dis sedem exiguam patriis litusque rogamus</div><div class="l">innocuum et cunctis undamque auramque patentem.</div><div class="l">Non erimus regno indecores, nec vestra feretur</div><div class="l">fama levis tantique abolescet gratia facti,</div><div class="l">nec Troiam Ausonios gremio excepisse pigebit.</div><div class="l">Fata per Aeneae iuro dextramque potentem</div><div class="l">sive fide seu quis bello est expertus et armis:</div><div class="l">multi nos populi, multae (ne temne, quod ultro</div><div class="l">praeferimus manibus vittas ac verba precantia)</div><div class="l">et petiere sibi et voluere adiungere gentes;</div><div class="l">sed nos fata deum vestras exquirere terras</div><div class="l">imperiis egere suis. Hinc Dardanus ortus;</div><div class="l">huc repetit iussisque ingentibus urguet Apollo</div><div class="l">Tyrrhenum ad Thybrim et fontis vada sacra Numici.</div><div class="l">Dat tibi praeterea fortunae parva prioris</div><div class="l">munera, reliquias Troia ex ardente receptas.</div><div class="l">Hoc pater Anchises auro libabat ad aras;</div><div class="l">hoc Priami gestamen erat, cum iura vocatis</div><div class="l">more daret populis, sceptrumque sacerque tiaras</div><div class="l">Iliadumque labor vestes.”</div><span class="">card 249</span><div class="l">Talibus Ilionei dictis defixa Latinus</div><div class="l">obtutu tenet ora soloque immobilis haeret</div><div class="l">intentos volvens oculos. Nec purpura regem</div><div class="l">picta movet nec sceptra movent Priameia tantum,</div><div class="l">quantum in conubio natae thalamoque moratur,</div><div class="l">et veteris Fauni voluit sub pectore sortem,</div><div class="l">hunc illum fatis externa ab sede profectum</div><div class="l">portendi generum paribusque in regna vocari</div><div class="l">auspiciis, huic progeniem virtute futuram</div><div class="l">egregiam et totum quae viribus occupet orbem.</div><div class="l">tandem laetus ait: “Di nostra incepta secundent</div><div class="l">auguriumque suum; dabitur, Troiane, quod optas,</div><div class="l">mullera nec sperno. Non vobis rege Latino</div><div class="l">divitis uber agri Troiaeve opulentia deerit.</div><div class="l">Ipse modo Aeneas, nostri si tanta cupido est,</div><div class="l">si iungi hospitio properat sociusque vocari,</div><div class="l">adveniat voltus neve exhorrescat amicos:</div><div class="l">illi pacis erit dextram tetigisse tyranni.</div><div class="l">vos contra regi mea nunc mandata referte.</div><div class="l">Est mihi nata, viro gentis quam iungere nostrae</div><div class="l">non patrio ex adyto sortes, non plurima caelo</div><div class="l">monstra sinunt: generos externis adfore ab oris,</div><div class="l">hoc Latio restare canunt, qui sanguine nostrum</div><div class="l">nomen in astra ferant. Hunc illum poscere fata</div><div class="l">et reor et, siquid veri mens augurat, opto.”</div><div class="l">haec effatus equos numero pater eligit omni</div><div class="l">(stabant ter centum nitidi in praesaepibus altis):</div><div class="l">omnibus extemplo Teucris iubet ordine duci</div><div class="l">instratos ostro alipedes pictisque tapetis;</div><div class="l">aurea pectoribus demissa monilia pendent,</div><div class="l">tecti auro fulvum mandunt sub dentibus aurum;</div><div class="l">absenti Aeneae currunt geminosque iugalis</div><div class="l">semine ab aetherio, spirantis naribus ignem,</div><div class="l">illorum de gente, patri quos daedala Circe</div><div class="l">supposita de matre nothos furata creavit.</div><div class="l">Talibus Aeneadae donis dictisque Latini</div><div class="l">sublimes in equis redeunt pacemque reportant.</div><span class="">card 286</span><div class="l">Ecce autem Inachiis sese referebat ab Argis</div><div class="l">saeva Iovis coniunx aurasque invecta tenebat,</div><div class="l">et laetum Aenean classemque ex aethere longe</div><div class="l">Dardaniam Siculo prospexit ab usque Pachyno.</div><div class="l">moliri iam tecta videt, iam fidere terrae,</div><div class="l">deseruisse rates: stetit acri fixa dolore.</div><div class="l">Tum quassans caput haec effundit pectore dicta:</div><div class="l">“Heu stirpem invisam et fatis contraria nostris</div><div class="l">fata Phrygum ! Num Sigeis occumbere campis,</div><div class="l">num capti potuere capi, num incensa cremavit</div><div class="l">Troia viros ? Medias acies mediosque per ignis</div><div class="l">invenere viam. At, credo, mea numina tandem</div><div class="l">fessa iacent odiis aut exsaturata quievi.</div><div class="l">Quin etiam patria excussos infesta per undas</div><div class="l">ausa sequi et profugis toto me opponere ponto !</div><div class="l">Absumptae in Teucros vires caelique marisque.</div><div class="l">Quid Syrtes aut Scylla mihi, quid vasta Charybdis</div><div class="l">profuit? Optato conduntur Thybridis alveo,</div><div class="l">securi pelagi atque mei. Mars perdere gentem</div><div class="l">immanem Lapithum valuit, concessit in iras</div><div class="l">ipse deum antiquam genitor Calydona Dianae,</div><div class="l">quod scelus aut Lapithis tantum aut Calydona merentem?</div><div class="l">Ast ego magna Iovis coniunx, nil linquere inausum</div><div class="l">quae potui infelix, quae memet in omnia verti,</div><div class="l">vincor ab Aenea. Quod si mea numina non sunt</div><div class="l">magna satis, dubitem haud equidem implorare quod usquam est:</div><div class="l">flectere si nequeo superos, Acheronta movebo.</div><div class="l">Non dabitur regnis, esto, prohibere Latinis,</div><div class="l">atque immota manet fatis Lavinia coniunx:</div><div class="l">at trahere atque moras tantis licet addere rebus,</div><div class="l">at licet amborum populos exscindere regum.</div><div class="l">Hac gener atque socer coeant mercede suorum:</div><div class="l">sanguine Troiano et Rutulo dotabere, virgo,</div><div class="l">et Bellona manet te pronuba. Nec face tantum</div><div class="l">Cisseis praegnans ignis enixa iugalis</div><div class="l">quin idem Veneri partus suus et Paris alter</div><div class="l">funestaeque iterum recidiva in Pergama taedae.”</div><span class="">card 323</span><div class="l">Haec ubi dicta dedit, terras Horrenda petivit:</div><div class="l">luctificam Allecto dirarum ab sede dearum</div><div class="l">infernisque ciet tenebris, cui tristia bella</div><div class="l">iraeque insidiaeque et crimina noxia cordi.</div><div class="l">Odit et ipse pater Pluton, odere sorores</div><div class="l">Tartareae monstrum: tot sese vertit in ora,</div><div class="l">tam saevae facies, tot pullulat atra colubris.</div><div class="l">Quam Iuno his acuit verbis ac talia fatur:</div><div class="l">“Hunc mihi da proprium, virgo sata Nocte, laborem,</div><div class="l">hanc operam, ne noster honos infractave cedat</div><div class="l">fama loco, neu conubiis ambire Latinum</div><div class="l">Aeneadae possint Italosve obsidere finis.</div><div class="l">Tu potes unanimos armare in proelia fratres</div><div class="l">atque odiis versare domos, tu verbera tectis</div><div class="l">funereasque inferre faces, tibi nomina mille,</div><div class="l">mille nocendi artes. Fecundum concute pectus,</div><div class="l">disice compositam pacem, sere crimina belli:</div><div class="l">arma velit poscatque simul rapiatque inventus.”</div><span class="">card 341</span><div class="l">Exin Gorgoneis Allecto infecta venenis</div><div class="l">principio Latium et Laurentis tecta tyranni</div><div class="l">celsa petit tacitumque obsedit limen Amatae,</div><div class="l">quam super adventu Teucrum Turnique hymenaeis</div><div class="l">femineae ardentem curaeque iraeque coquebant.</div><div class="l">Huic dea caeruleis unum de crinibus anguem</div><div class="l">conicit inque sinum praecordia ad intuma subdit,</div><div class="l">quo furibunda domum monstro permisceat omnem.</div><div class="l">Ille inter vestes et levia pectora lapsus</div><div class="l">volvitur attactu nullo fallitque furentem,</div><div class="l">vipeream inspirans animam: fit tortile collo</div><div class="l">aurum ingens coluber, fit longae taenia vittae</div><div class="l">innectitque comas, et membris lubricus errat.</div><div class="l">Ac dum prima lues udo sublapsa veneno</div><div class="l">pertemptat sensus atque ossibus implicat ignem</div><div class="l">necdum animus toto percepit pectore flammam,</div><div class="l">mollius et solito matrum de more locuta est,</div><div class="l">multa super nata lacrimans Phrygiisque hymenaeis:</div><div class="l">“Exsulibusne datur ducenda Lavinia Teucris,</div><div class="l">O genitor, nec te miseret gnataeque tuique ?</div><div class="l">Nec matris miseret, quam primo aquilone relinquet</div><div class="l">perfidus alta petens abducta virgine praedo?</div><div class="l">An non sic Phrygius penetrat Lacedaemona pastor</div><div class="l">Ledaeamque Helenam Troianas vexit ad urbes ?</div><div class="l">Quid tua sancta fides, quid cura antiqua tuorum</div><div class="l">et consanguineo totiens data dextera Turno?</div><div class="l">Si gener externa petitur de gente Latinis</div><div class="l">idque sedet Faunique premunt te iussa parentis,</div><div class="l">omnem equidem sceptris terram quae libera nostris</div><div class="l">dissidet, externam reor et sic dicere divos.</div><div class="l">Et Turno, si prima domus repetatur origo,</div><div class="l">Inachus Acrisiusque patres mediaeque Mycenae.”</div><span class="">card 373</span><div class="l">His ubi nequiquam dictis experta Latinum</div><div class="l">contra stare videt penitusque in viscera lapsum</div><div class="l">serpentis furiale malum totamque pererrat,</div><div class="l">tum vero infelix, ingentibus excita monstris,</div><div class="l">immensam sine more furit lymphata per urbem.</div><div class="l">Ceu quondam torto volitans sub verbere turbo,</div><div class="l">quem pueri magno in gyro vacua atria circum</div><div class="l">intenti ludo exercent; ille actus habena</div><div class="l">curvatis fertur spatiis; stupet inscia supra</div><div class="l">inpubesque manus, mirata volubile buxum;</div><div class="l">dant animos plagae: non cursu segnior illo</div><div class="l">per medias urbes agitur populosque feroces.</div><div class="l">Quin etiam in silvas, simulato numine Bacchi,</div><div class="l">maius adorta nefas maioremque orsa furorem</div><div class="l">evolat et natam frondosis montibus abdit,</div><div class="l">quo thalamum eripiat Teucris taedasque moretur,</div><div class="l">Euhoe Bacche, fremens, solum te virgine dignum</div><div class="l">vociferans, etenim mollis tibi sumere thyrsos,</div><div class="l">te lustrare choro, sacrum tibi pascere crinem.</div><div class="l">Fama volat, furiisque accensas pectore matres</div><div class="l">idem omnis simul ardor agit nova quaerere tecta:</div><div class="l">deseruere domos, ventis dant colla comasque,</div><div class="l">ast aliae tremulis ululatibus aethera complent,</div><div class="l">pampineasque gerunt incinctae pellibus hastas;</div><div class="l">ipsa inter medias flagrantem fervida pinum</div><div class="l">sustinet ac natae Turnique canit hymenaeos,</div><div class="l">sanguineam torquens aciem, torvumque repente</div><div class="l">clamat: “Io matres, audite, ubi quaeque, Latinae:</div><div class="l">Siqua piis animis manet infelicis Amatae</div><div class="l">gratia, si iuris materni cura remordet,</div><div class="l">solvite crinalis vittas, capite orgia mecum.”</div><div class="l">Talem inter silvas, inter deserta ferarum,</div><div class="l">reginam Allecto stimulis agit undique Bacchi.</div><span class="">card 406</span><div class="l">Postquam visa satis primos acuisse furores</div><div class="l">consiliumque omnemque domum vertisse Latini,</div><div class="l">protinus hinc fuscis tristis dea tollitur alis</div><div class="l">audacis Rutuli ad muros, quam dicitur urbem</div><div class="l">Acrisioneis Danae fundasse colonis,</div><div class="l">praecipiti delata noto. Locus Ardea quondam</div><div class="l">dictus avis, et nunc magnum manet Ardea nomen,</div><div class="l">sed fortuna fuit; tectis hic Turnus in altis</div><div class="l">iam mediam nigra carpebat nocte quietem.</div><div class="l">Allecto torvam faciem et furialia membra</div><div class="l">exuit, in vultus sese transformat anilis;</div><div class="l">et frontem obscenam rugis arat, induit albos</div><div class="l">cum vitta crinis, tum ramum innectit olivae;</div><div class="l">fit Calybe Iunonis anus templique sacerdos</div><div class="l">et iuveni ante oculos his se cum vocibus offert:</div><div class="l">“Turne, tot incassum fusos patiere labores</div><div class="l">et tua Dardaniis transcribi sceptra colonis?</div><div class="l">Rex tibi coniugium et quaesitas sanguine dotes</div><div class="l">abnegat, externusque in regnum quaeritur heres.</div><div class="l">I nunc, ingratis offer te, inrise, periclis;</div><div class="l">Tyrrhenas, i, sterne acies; tege pace Latinos.</div><div class="l">Haec adeo tibi me, placida cum nocte iaceres,</div><div class="l">ipsa palam fari omnipotens Saturnia iussit.</div><div class="l">Quare age et armari pubem portisque moveri</div><div class="l">laetus in arma para, et Phrygios qui flumine pulchro</div><div class="l">consedere duces pictasque exure carinas.</div><div class="l">Caelestum vis magna iubet. Rex ipse Latinus,</div><div class="l">ni dare coniugium et dicto parere fatetur,</div><div class="l">sentiat et tandem Turnum experiatur in armis.”</div><span class="">card 435</span><div class="l">Hic iuvenis vatem inridens sic orsa vicissim</div><div class="l">ore refert: “Classis invectas Thybridis undam</div><div class="l">non, ut rere, meas effugit nuntius auris.</div><div class="l">Ne tantos mihi finge metus; nec regia Iuno</div><div class="l">inmemor est nostri.</div><div class="l">Sed te victa situ verique effeta senectus,</div><div class="l">o mater, curis nequiquam exercet et arma</div><div class="l">regum inter falsa vatem formidine ludit.</div><div class="l">Cura tibi divom effigies et templa tueri:</div><div class="l">bella viri pacemque gerent, quis bella gerenda.”</div><span class="">card 445</span><div class="l">Talibus Allecto dictis exarsit in iras,</div><div class="l">at iuveni oranti subitus tremor occupat artus,</div><div class="l">deriguere oculi: tot Erinys sibilat hydris</div><div class="l">tantaque se facies aperit; tum flammea torquens</div><div class="l">lumina cunctantem et quaerentem dicere plura</div><div class="l">reppulit et geminos erexit crinibus anguis</div><div class="l">verberaque insonuit rabidoque haec addidit ore:</div><div class="l">“En ego victa situ, quam veri effeta senectus</div><div class="l">arma inter regum falsa formidine ludit.</div><div class="l">Respice ad haec: adsum dirarum ab sede sororum,</div><div class="l">bella manu letumque gero.”</div><div class="l">Sic effata facem iuveni coniecit et atro</div><div class="l">lumine fumantis fixit sub pectore taedas.</div><div class="l">Olli somnum ingens rumpit pavor, ossaque et artus</div><div class="l">perfundit toto proruptus corpore sudor;</div><div class="l">arma amens fremit, arma toro tectisque requirit;</div><div class="l">saevit amor ferri et scelerata insania belli,</div><div class="l">ira super: magno veluti cum flamma sonore</div><div class="l">virgea suggeritur costis undantis aëni</div><div class="l">exsultantque aestu latices, furit intus aquaï</div><div class="l">fumidus atque alte spumis exuberat amnis,</div><div class="l">nec iam se capit unda, volat vapor ater ad auras.</div><div class="l">Ergo iter ad regem polluta pace Latinum</div><div class="l">indicit primis iuvenum et iubet arma parari,</div><div class="l">tutari Italiam, detrudere finibus hostem:</div><div class="l">se satis ambobus Teucrisque venire Latinisque.</div><div class="l">Haec ubi dicta dedit divosque in vota vocavit,</div><div class="l">certatim sese Rutuli exhortantur in arma:</div><div class="l">hunc decus egregium formae movet atque iuventae,</div><div class="l">hunc atavi reges, hunc claris dextera factis.</div><span class="">card 475</span><div class="l">Dum Turnus Rutulos animis audacibus implet,</div><div class="l">Allecto in Teucros Stygiis se concitat alis,</div><div class="l">arte nova speculata locum, quo litore pulcher</div><div class="l">insidiis cursuque feras agitabat Iulus.</div><div class="l">Hic subitam canibus rabiem Cocytia virgo</div><div class="l">obicit et noto naris contingit odore,</div><div class="l">ut cervum ardentes agerent; quae prima laborum</div><div class="l">causa fuit belloque animos accendit agrestis.</div><div class="l">Cervus erat forma praestanti et cornibus ingens,</div><div class="l">Tyrrhidae pueri quem matris ab ubere raptum</div><div class="l">nutribant Tyrrhusque pater, cui regia parent</div><div class="l">armenta et late custodia credita campi.</div><div class="l">Adsuetum imperiis soror omni Silvia cura</div><div class="l">mollibus intexens ornabat cornua sertis</div><div class="l">pectebatque ferum puroque in fonte lavabat.</div><div class="l">Ille, manum patiens mensaeque adsuetus erili,</div><div class="l">errabat silvis rursusque ad limina nota</div><div class="l">ipse domum sera quamvis se nocte ferebat.</div><div class="l">Hunc procul errantem rabidae venantis Iuli</div><div class="l">commovere canes, fluvio cum forte secundo</div><div class="l">deflueret ripaque aestus viridante levaret.</div><div class="l">Ipse etiam, eximiae laudis succensus amore,</div><div class="l">Ascanius curvo direxit spicula cornu;</div><div class="l">nec dextrae erranti deus afuit, actaque multo</div><div class="l">perque uterum sonitu perque ilia venit harundo.</div><div class="l">Saucius at quadrupes nota intra tecta refugit</div><div class="l">successitque gemens stabulis questuque cruentus</div><div class="l">atque imploranti similis tectum omne replebat.</div><div class="l">Silvia prima soror, palmis percussa lacertos,</div><div class="l">auxilium vocat et duros conclamat agrestis.</div><div class="l">Olli, pestis enim tacitis latet aspera silvis,</div><div class="l">inprovisi adsunt, hic torre armatus obusto,</div><div class="l">stipitis hic gravidi nodis: quod cuique repertum</div><div class="l">rimanti, telum ira facit. Vocat agmina Tyrrhus,</div><div class="l">quadrifidam quercum cuneis ut forte coactis</div><div class="l">scindebat, rapta spirans immane securi.</div><span class="">card 511</span><div class="l">At saeva e speculis tempus dea nacta nocendi</div><div class="l">ardua tecta petit stabuli et de culmine summo</div><div class="l">pastorale canit signum cornuque recurvo</div><div class="l">Tartaream intendit vocem, qua protinus omne</div><div class="l">contremuit nemus et silvae insonuere profundae;</div><div class="l">audiit et Triviae longe lacus, audiit amnis</div><div class="l">sulfurea Nar albus aqua fontesque Velini,</div><div class="l">et trepidae matres pressere ad pectora natos.</div><div class="l">Tum vero ad vocem celeres, qua bucina signum</div><div class="l">dira dedit, raptis concurrunt undique telis</div><div class="l">indomiti agricolae; nec non et Troïa pubes</div><div class="l">Ascanio auxilium castris effundit apertis.</div><div class="l">Direxere acies. Non iam certamine agresti,</div><div class="l">stipitibus duris agitur sudibusve praeustis,</div><div class="l">sed ferro ancipiti decernunt atraque late</div><div class="l">horrescit strictis seges ensibus aeraque fulgent</div><div class="l">sole lacessita et lucem sub nubila iactant:</div><div class="l">fluctus uti primo coepit cum albescere vento,</div><div class="l">paulatim sese tollit mare et altius undas</div><div class="l">erigit, inde imo consurgit ad aethera fundo.</div><div class="l">Hic iuvenis primam ante aciem stridente sagitta,</div><div class="l">natorum Tyrrhi fuerat qui maximus, Almo,</div><div class="l">sternitur; haesit enim sub gutture volnus et udae</div><div class="l">vocis iter tenuemque inclusit sanguine vitam.</div><div class="l">Corpora multa virum circa seniorque Galaesus,</div><div class="l">dum paci medium se offert, iustissimus unus</div><div class="l">qui fuit Ausoniisque olim ditissimus arvis:</div><div class="l">quinque greges illi balantum, quina redibant</div><div class="l">armenta, et terram centum vertebat aratris.</div><span class="">card 540</span><div class="l">Atque ea per campos aequo dum Marte geruntur,</div><div class="l">promissi dea facta potens, ubi sanguine bellum</div><div class="l">imbuit et primae commisit funera pugnae,</div><div class="l">deserit Hesperiam et caeli convexa per auras</div><div class="l">Iunonem victrix adfatur voce superba:</div><div class="l">“En, perfecta tibi bello discordia tristi:</div><div class="l">dic in amicitiam coeant et foedera iungant.</div><div class="l">Quando quidem Ausonio respersi sanguine Teucros,</div><div class="l">hoc etiam his addam, tua si mihi certa voluntas:</div><div class="l">finitimas in bella feram rumoribus urbes</div><div class="l">accendamque animos insani Martis amore,</div><div class="l">undique ut auxilio veniunt; spargam arma per agros.”</div><div class="l">Tum contra Iuno; “Terrorum et fraudis abunde est;</div><div class="l">stant belli causae, pugnatur comminus armis,</div><div class="l">quae fors prima dedit sanguis novus imbuit arma.</div><div class="l">Talia coniugia et talis celebrent hymenaeos</div><div class="l">egregium Veneris genus et rex ipse Latinus.</div><div class="l">Te super aetherias errare licentius auras</div><div class="l">haud pater ille velit, summi regnator Olympi:</div><div class="l">cede locis; ego, siqua super fortuna laborum est,</div><div class="l">ipsa regam.” Talis dederat Saturnia voces.</div><div class="l">Illa autem attollit stridentis anguibus alas</div><div class="l">Cocytique petit sedem, supera ardua linquens.</div><div class="l">Est locus Italiae medio sub montibus altis,</div><div class="l">nobilis et fama multis memoratus in oris,</div><div class="l">Amsancti valles: densis hunc frondibus atrum</div><div class="l">urguet utrimque latus nemoris, medioque fragosus</div><div class="l">dat sonitum saxis et torto vertice torrens.</div><div class="l">Hic specus horrendum et saevi spiracula Ditis</div><div class="l">monstrantur, ruptoque ingens Acheronte vorago</div><div class="l">pestiferas aperit fauces, quis condita Erinys,</div><div class="l">invisum numen, terras caelumque levabat.</div><span class="">card 572</span><div class="l">Nec minus interea extremam Saturnia bello</div><div class="l">imponit regina manum. Ruit omnis in urbem</div><div class="l">pastorum ex acie numerus caesosque reportant</div><div class="l">Almonem puerum foedatique ora Galaesi</div><div class="l">implorantque deos obtestanturque Latinum.</div><div class="l">Turnus adest medioque in crimine caedis et igni</div><div class="l">terrorem ingeminat: Teucros in regna vocari,</div><div class="l">stirpem admisceri Phrygiam, se limine pelli.</div><div class="l">Tum quorum attonitae Baccho nemora avia matres</div><div class="l">insultant thiasis (neque enim leve nomen Amatae),</div><div class="l">undique collecti coeunt Martemque fatigant.</div><div class="l">Ilicet infandum cuncti contra omina bellum,</div><div class="l">contra fata deum perverso numine poscunt,</div><div class="l">certatim regis circumstant tecta Latini.</div><div class="l">Ille velut pelagi rupes immota resistit,</div><div class="l">ut pelagi rupes magno veniente fragore,</div><div class="l">quae sese multis circum latrantibus undis</div><div class="l">mole tenet; scopuli nequiquam et spumea circum</div><div class="l">saxa fremunt laterique inlisa refunditur alga.</div><div class="l">Verum ubi nulla datur caecum exsuperare potestas</div><div class="l">consilium et saevae nutu Iunonis eunt res,</div><div class="l">multa deos aurasque pater testatus inanis:</div><div class="l">“Frangimur heu fatis,” inquit, “ferimurque procella !</div><div class="l">Ipsi has sacrilego pendetis sanguine poenas,</div><div class="l">O miseri. Te, Turne, nefas, te triste manebit</div><div class="l">supplicium, votisque deos venerabere seris.</div><div class="l">Nam mihi parta quies, omnisque in limine portus;</div><div class="l">funere felici spolior.” Nec plura locutus</div><div class="l">saepsit se tectis rerumque reliquit habenas.</div><span class="">card 601</span><div class="l">Mos erat Hesperio in Latio, quem protinus urbes</div><div class="l">Albanae coluere sacrum nunc maxima rerum</div><div class="l">Roma colit, cum prima movent in proelia Martem,</div><div class="l">sive Getis inferre manu lacrimabile bellum</div><div class="l">Hyrcanisve Arabisve parant seu tendere ad Indos</div><div class="l">Auroramque sequi Parthosque reposcere signa.</div><div class="l">Sunt geminae belli portae (sic nomine dicunt)</div><div class="l">religione sacrae et saevi formidine Martis;</div><div class="l">centum aerei claudunt vectes aeternaque ferri</div><div class="l">robora, nec custos absistit limine Ianus:</div><div class="l">has, ubi certa sedet patribus sententia pugnae,</div><div class="l">ipse Quirinali trabea cinctuque Gabino</div><div class="l">insignis reserat stridentia limina consul,</div><div class="l">ipse vocat pugnas; sequitur tum cetera pubes,</div><div class="l">aereaque adsensu conspirant cornua rauco.</div><div class="l">Hoc et tum Aeneadis indicere bella Latinus</div><div class="l">more iubebatur tristisque recludere portas.</div><div class="l">Abstinuit tactu pater aversusque refugit</div><div class="l">foeda ministeria et caecis se condidit umbris.</div><div class="l">Tum regina deum caelo delapsa morantis</div><div class="l">impulit ipsa manu portas, et cardine verso</div><div class="l">belli ferratos rumpit Saturnia postes.</div><div class="l">Ardet inexcita Ausonia atque immobilis ante;</div><div class="l">Pars pedes ire parat campis, pars arduus altis</div><div class="l">pulverulentus equis furit; omnes arma requirunt.</div><div class="l">Pars levis clipeos et spicula lucida tergent</div><div class="l">arvina pingui subiguntque in cote secures;</div><div class="l">signaque ferre iuvat sonitusque audire tubarum.</div><div class="l">Quinque adeo magnae positis incudibus urbes</div><div class="l">tela novant, Atina potens Tiburque superbum,</div><div class="l">Ardea Crustumerique et turrigerae Antemnae.</div><div class="l">Tegmina tuta cavant capitum flectuntque salignas</div><div class="l">umbonum cratis; alii thoracas aenos</div><div class="l">aut levis ocreas lento ducunt argento;</div><div class="l">vomeris huc et falcis honos, huc omnis aratri</div><div class="l">cessit amor; recoquunt patrios fornacibus enses.</div><div class="l">Classica iamque sonant; it bello tessera signum.</div><div class="l">Hic galeam tectis trepidus rapit, ille frementis</div><div class="l">ad iuga cogit equos clipeumque auroque trilicem</div><div class="l">loricam induitur fidoque accingitur ense.</div><span class="">card 641</span><div class="l">Pandite nunc Helicona, deae, cantusque movete,</div><div class="l">qui bello exciti reges, quae quemque secutae</div><div class="l">complerint campos acies, quibus Itala iam tum</div><div class="l">floruerit terra alma viris, quibus arserit armis.</div><div class="l">Et meministis enim, divae, et memorare potestis:</div><div class="l">ad nos vix tenuis famae perlabitur aura.</div><span class="">card 647</span><div class="l">Primus init bellum Tyrrhenis asper ab oris</div><div class="l">contemptor divom Mezentius agminaque armat.</div><div class="l">Filius huic iuxta Lausus, quo pulchrior alter</div><div class="l">non fuit excepto Laurentis corpore Turni,</div><div class="l">Lausus, equum domitor debellatorque ferarum,</div><div class="l">ducit Agyllina nequiquam ex urbe secutos</div><div class="l">mille viros, dignus, patriis qui laetior esset</div><div class="l">imperiis et cui pater haud Mezentius esset.</div><span class="">card 655</span><div class="l">Post hos insignem palma per gramina currum</div><div class="l">victoresque ostentat equos satus Hercule pulchro</div><div class="l">pulcher Aventinus, clipeoque insigne paternum</div><div class="l">centum angues cinctamque gerit serpentibus hydram;</div><div class="l">collis Aventini silva quem Rhea sacerdos</div><div class="l">furtivum partu sub luminis edidit oras,</div><div class="l">mixta deo mulier, postquam Laurentia victor</div><div class="l">Geryone extincto Tirynthius attigit arva</div><div class="l">Tyrrhenoque boves in flumine lavit Hiberas.</div><div class="l">Pila manu saevosque gerunt in bella dolones</div><div class="l">et tereti pugnant mucrone veruque Sabello.</div><div class="l">Ipse pedes, tegumen torquens immane leonis,</div><div class="l">terribili impexum saetacum dentibus albis</div><div class="l">indutus capiti, sic regia tecta subibat,</div><div class="l">horridus, Herculeoque umeros innexus amictu.</div><span class="">card 670</span><div class="l">Tum gemini fratres Tiburtia moenia linquunt,</div><div class="l">fratris Tiburti dictam cognomine gentem,</div><div class="l">Catillusque acerque Coras, Argiva iuventus,</div><div class="l">et primam ante aciem densa inter tela feruntur:</div><div class="l">ceu duo nubigenae cum vertice montis ab alto</div><div class="l">descendunt centauri, Homolen Othrymque nivalem</div><div class="l">linquentes cursu rapido; dat euntibus ingens</div><div class="l">silva locum et magno cedunt virgulta fragore.</div><span class="">card 678</span><div class="l">Nec Praenestinae fundator defuit urbis,</div><div class="l">Volcano genitum pecora inter agrestia regem</div><div class="l">inventumque focis omnis quem credidit aetas</div><div class="l">Caeculus. Hunc late legio comitatur agrestis:</div><div class="l">quique altum Praeneste viri quique arva Gabinae</div><div class="l">Iunonis gelidumque Anienem et roscida rivis</div><div class="l">Hernica saxa colunt, quos dives Anagnia pascit,</div><div class="l">quos, Amasene pater. Non illis omnibus arma,</div><div class="l">nec clipei currusve sonant: pars maxima glandes</div><div class="l">liventis plumbi spargit, pars spicula gestat</div><div class="l">bina manu, fulvosque lupi de pelle galeros</div><div class="l">tegmen habent capiti, vestigia nuda sinistri</div><div class="l">instituere pedis, crudus tegit altera pero.</div><span class="">card 691</span><div class="l">At Messapus, equum domitor, Neptunia proles,</div><div class="l">quem neque fas igni cuiquam nec sternere ferro,</div><div class="l">iam pridem resides populos desuetaque bello</div><div class="l">agmina in arma vocat subito ferrumque retractat.</div><div class="l">Hi Fescenninas acies Aequosque Faliscos.</div><div class="l">Hi Soractis habent arces Flaviniaque arva</div><div class="l">et Cimini cum monte lacum lucosque Capenos.</div><div class="l">Ibant aequati numero regemque canebant,</div><div class="l">ceu quondam nivei liquida inter nubila cycni,</div><div class="l">cum sese e pastu referunt et longa canoros</div><div class="l">dant per colla modos, sonat amnis et Asia longe</div><div class="l">pulsa palus.</div><div class="l">Nec quisquam aeratas acies ex agmine tanto</div><div class="l">misceri putet, aeriam sed gorgite ab alto</div><div class="l">urgueri volucrum raucarum ad litora nubem.</div><span class="">card 705</span><div class="l">Ecce Sabinorum prisco de sanguine magnum</div><div class="l">agmen agens Clausus magnique ipse agminis instar,</div><div class="l">Claudia nunc a quo diffunditur et tribus et gens</div><div class="l">per Latium, postquam in partem data Roma Sabinis.</div><div class="l">Una ingens Amiterna cohors priscique Quirites,</div><div class="l">Ereti manus omnis oliviferaeque Mutuscae;</div><div class="l">qui Nomentum urbem, qui Rosea rura Velini,</div><div class="l">qui Tetricae horrentis rupes montemque Severum</div><div class="l">Casperiamque colunt Forulosque et flumen Himellae,</div><div class="l">qui Tiberim Fabarimque bibunt, quos frigida misit</div><div class="l">Nursia, et Hortinae classes populique Latini,</div><div class="l">quosque secans infaustum interluit Allia nomen:</div><div class="l">quam multi Libyco volvuntur marmore fluctus</div><div class="l">saevus ubi Orion hibernis conditur undis;</div><div class="l">vel cum sole novo densae torrentur aristae</div><div class="l">aut Hermi campo aut Lyciae flaventibus arvis.</div><div class="l">Scuta sonant pulsuque pedum conterrita tellus.</div><span class="">card 723</span><div class="l">Hinc Agamemnonius, Troiani nominis hostis,</div><div class="l">curru iungit Halaesus equos Turnoque ferocis</div><div class="l">mille rapit populos, vertunt felicia Baccho</div><div class="l">Massica qui rastris et quos de collibus altis</div><div class="l">Aurunci misere patres, Sidicinaque iuxta</div><div class="l">aequora quique Cales linquunt, amnisque vadosi</div><div class="l">accola Volturni, pariterque Saticulus asper</div><div class="l">Oscorumque manus. Teretes sunt aclydes illis</div><div class="l">tela, sed haec lento mos est aptare flagello;</div><div class="l">laevas caetra tegit, falcati comminus enses.</div><span class="">card 733</span><div class="l">Nec tu carminibus nostris indictus abibis,</div><div class="l">Oebale, quem generasse Telon Sebethide nympha</div><div class="l">fertur, Teleboum Capreas cum regna teneret,</div><div class="l">iam senior; patriis sed non et filius arvis</div><div class="l">contentus late iam tum dicione premebat</div><div class="l">Sarrastis populos et quae rigat aequora Sarnus</div><div class="l">quique Rufras Batulumque tenent atque arva Celemnae</div><div class="l">et quos maliferae despectant moenia Abellae,</div><div class="l">Teutonico ritu soliti torquere cateias,</div><div class="l">tegmina quis capitum raptus de subere cortex,</div><div class="l">aerataeque micant peltae, micat aereus ensis.</div><span class="">card 744</span><div class="l">Et te montosae misere in proelia Nersae,</div><div class="l">Ufens, insignem fama et felicibus armis;</div><div class="l">horrida praecipue cui gens adsuetaque multo</div><div class="l">venatu nemorum, duris Aequicula glaebis.</div><div class="l">Armati terram exercent, semperque recentis</div><div class="l">convectare iuvat praedas et vivere rapto.</div><span class="">card 750</span><div class="l">Quin et Marruvia venit de gente sacerdos,</div><div class="l">fronde super galeam et felici comptus oliva.</div><div class="l">Archippi regis missu, fortissimus Umbro,</div><div class="l">vipereo generi et graviter spirantibus hydris</div><div class="l">spargere qui somnos cantuque manuque solebat</div><div class="l">mulcebatque iras et morsus arte levabat.</div><div class="l">Sed non Dardaniae medicari cuspidis ictum</div><div class="l">evaluit, neque eum iuvere in volnera cantus</div><div class="l">somniferi et Marsis quaesitae montibus herbae.</div><div class="l">Te nemus Angitiae, vitrea te Fucinus unda,</div><div class="l">te liquidi flevere lacus.</div><span class="">card 761</span><div class="l">Ibat et Hippolyti proles pulcherrima bello,</div><div class="l">Virbius, insignem quem mater Aricia misit,</div><div class="l">eductum Egeriae lucis umentia circum</div><div class="l">litora, pinguis ubi et placabilis ara Dianae.</div><div class="l">Namque ferunt fama Hippolytum, postquam arte novercae</div><div class="l">occiderit patriasque explerit sanguine poenas</div><div class="l">turbatis distractus equis, ad sidera rursus</div><div class="l">aetheria et superas caeli venisse sub auras,</div><div class="l">Paeoniis revocatum herbis et amore Dianae.</div><div class="l">Tum pater omnipotens, aliquem indignatus ab umbris</div><div class="l">mortalem infernis ad lumina surgere vitae,</div><div class="l">ipse repertorem medicinae talis et artis</div><div class="l">fulmine Phoebigenam Stygias detrusit ad undas.</div><div class="l">At Trivia Hippolytum secretis alma recondit</div><div class="l">sedibus et nymphae Egeriae nemorique relegat,</div><div class="l">solus ubi in silvis Italis ignobilis aevom</div><div class="l">exigeret versoque ubi nomine Virbius esset.</div><div class="l">Unde etiam templo Triviae lucisque sacratis</div><div class="l">cornipedes arcentur equi, quod litore currum</div><div class="l">et iuvenem monstris pavidi effudere marinis.</div><div class="l">Filius ardentis haud setius aequore campi</div><div class="l">exercebat equos curruque in bella ruebat.</div><span class="">card 783</span><div class="l">Ipse inter primos praestanti corpore Turnus</div><div class="l">vertitur arma tenens et toto vertice supra est.</div><div class="l">Cui triplici crinita iuba galea alta Chimaeram</div><div class="l">sustinet, Aetnaeos efflantem faucibus ignis:</div><div class="l">tam magis illa fremens et tristibus effera flammis,</div><div class="l">quam magis effuso crudescunt sanguine pugnae.</div><div class="l">At levem clipeum sublatis cornibus Io</div><div class="l">auro insignibat, iam saetis obsita, iam bos</div><div class="l">(argumentum ingens), et custos virginis Argus</div><div class="l">caelataque amnem fundens pater Inachus urna.</div><div class="l">Insequitur nimbus peditum clipeataque totis</div><div class="l">agmina densentur campis, Argivaque pubes</div><div class="l">Auruncaeque manus, Rutuli veteresque Sicani</div><div class="l">et Sacranae acies et picti scuta Labici;</div><div class="l">qui saltus, Tiberine, tuos sacrumque Numici</div><div class="l">litus arant Rutulosque exercent vomere colles</div><div class="l">Circaeumque iugum, quis Iuppiter Anxurus arvis</div><div class="l">praesidet et viridi gaudens Feronia luco;</div><div class="l">qua Saturae iacet atra palus gelidusque per imas</div><div class="l">quaerit iter vallis atque in mare conditur Ufens.</div><span class="">card 803</span><div class="l">Hos super advenit Volsca de gente Camilla</div><div class="l">agmen agens equitum et florentis aere catervas,</div><div class="l">bellatrix, non illa colo calathisve Minervae</div><div class="l">femineas adsueta manus, sed proelia virgo</div><div class="l">dura pati cursuque pedum praevertere ventos.</div><div class="l">Illa vel intactae segetis per summa volaret</div><div class="l">gramina nec teneras cursu laesisset aristas,</div><div class="l">vel mare per medium fluctu suspensa tumenti</div><div class="l">ferret iter celeris nec tingueret aequore plantas.</div><div class="l">Illam omnis tectis agrisque effusa iuventus</div><div class="l">turbaque miratur matrum et prospectat euntem,</div><div class="l">attonitis inhians animis, ut regius ostro</div><div class="l">velet honos levis umeros, ut fibula crinem</div><div class="l">auro internectat, Lyciam ut gerat ipsa pharetram</div><div class="l">et pastoralem praefixa cuspide myrtum.</div></div><div class="textpart" id="index.xml-body.1_div.1_div.8"><h3><span class="headingNumber">1.8. </span></h3><span class="">card 1</span><div class="l">Ut belli signum Laurenti Turnus ab arce</div><div class="l">extulit et rauco strepuerunt cornua cantu,</div><div class="l">utque acris concussit equos utque impulit arma,</div><div class="l">extemplo turbati animi, simul omne tumultu</div><div class="l">coniurat trepido Latium saevitque iuventus</div><div class="l">effera. Ductores primi Messapus et Ufens</div><div class="l">contemptorque deum Mezentius undique cogunt</div><div class="l">auxilia et latos vastant cultoribus agros.</div><div class="l">mittitur et magni Venulus Diomedis ad urbem,</div><div class="l">qui petat auxilium et Latio consistere Teucros,</div><div class="l">advectum Aenean classi victosque penatis</div><div class="l">inferre et fatis regem se dicere posci</div><div class="l">edoceat multasque viro se adiungere gentis</div><div class="l">Dardanio et late Latio increbrescere nomen.</div><div class="l">Quid struat his coeptis, quem, si Fortuna sequatur,</div><div class="l">eventum pugnae cupiat, manifestius ipsi</div><div class="l">quam Turno regi aut regi apparere Latino.</div><span class="">card 18</span><div class="l">Talia per Latium. Quae Laomedontius heros</div><div class="l">cuncta videns magno curarum fluctuat aestu,</div><div class="l">atque animum nunc huc celerem, nunc dividit illuc.</div><div class="l">In partisque rapit varias perque omnia versat:</div><div class="l">sicut aquae tremulum labris ubi lumen aenis</div><div class="l">sole repercussum aut radiantis imagine lunae</div><div class="l">omnia pervolitat late loca iamque sub auras</div><div class="l">erigitur summique ferit lacuaria tecti.</div><div class="l">Nox erat, et terras animalia fessa per omnis</div><div class="l">alituum pecudumque genus sopor altus habebat:</div><div class="l">cum pater in ripa gelidique sub aetheris axe</div><div class="l">Aeneas, tristi turbatus pectora bello,</div><div class="l">procubuit seramque dedit per membra quietem.</div><div class="l">Huic deus ipse loci fluvio Tiberinus amoeno</div><div class="l">populeas inter senior se attollere frondes</div><div class="l">visus; eum tenuis glauco velabat amictu</div><div class="l">carbasus, et crinis umbrosa tegebat harundo,</div><div class="l">tum sic adfari et curas his demere dictis:</div><span class="">card 36</span><div class="l">“O sate gente deum, Troianam ex hostibus urbem</div><div class="l">qui revehis nobis aeternaque Pergama servas,</div><div class="l">exspectate solo Laurenti arvisque Latinis,</div><div class="l">hic tibi certa domus, certi, ne absiste, penates;</div><div class="l">neu belli terrere minis: tumor omnis et irae</div><div class="l">concessere deum.</div><div class="l"><span class="strikethrough">Iamque tibi, ne vana putes haec fingere somnum,</span></div><div class="l"><span class="strikethrough">litoreis ingens inventa sub ilicibus sus,</span></div><div class="l"><span class="strikethrough">triginta capitum fetus enixa, iacebit,</span></div><div class="l"><span class="strikethrough">alba, solo recubans, albi circum ubera nati.</span></div><div class="l"><span class="strikethrough">Hic locus urbis erit, requies ea certa laborum</span></div><div class="l"><span class="strikethrough">ex quo ter denis urbem redeuntibus annis</span></div><div class="l"><span class="strikethrough">Ascanius clari condet cognominis Albam.</span></div><div class="l"><span class="strikethrough">Haud incerta cano.</span> Nunc qua ratione quod instat</div><div class="l">expedias victor, paucis (adverte) docebo.</div><div class="l">Arcades his oris, genus a Pallante profectum,</div><div class="l">qui regem Euandrum comites, qui signa secuti,</div><div class="l">delegere locum et posuere in montibus urbem</div><div class="l">Pallantis proavi de nomine Pallanteum.</div><div class="l">Hi bellum adsidue ducunt cum gente Latina;</div><div class="l">hos castris adhibe socios et foedera iunge.</div><div class="l">Ipse ego te ripis et recto flumine ducam,</div><div class="l">adversum remis superes subvectus ut amnem.</div><div class="l">Surge age, nate dea, primisque cadentibus astris</div><div class="l">Iunoni fer rite preces iramque minasque</div><div class="l">supplicibus supera votis. Mihi victor honorem</div><div class="l">persolves. Ego sum pleno quem flumine cernis</div><div class="l">stringentem ripas et pinguia culta secantem,</div><div class="l">caeruleus Thybris, caelo gratissimus amnis.</div><div class="l">Hic mihi magna domus, celsis caput urbibus, exit.”</div><span class="">card 66</span><div class="l">Dixit, deinde lacu fluvius se condidit alto,</div><div class="l">ima petens; nox Aenean somnusque reliquit.</div><div class="l">Surgit et aetherii spectans orientia solis</div><div class="l">lumina rite cavis undam de flumine palmis</div><div class="l">sustinet ac talis effundit ad aethera voces:</div><div class="l">“Nymphae, Laurentes nymphae, genus amnibus unde est,</div><div class="l">tuque, o Thybri tuo genitor cum flumine sancto,</div><div class="l">accipite Aenean et tandem arcete periclis.</div><div class="l">Quo te cumque lacus miserantem incommoda nostra</div><div class="l">fonte tenet, quocumque solo pulcherrimus exis,</div><div class="l">semper honore meo, semper celebrabere donis</div><div class="l">corniger hesperidum fluvius regnator aquarum.</div><div class="l">Adsis o tantum et propius tua numina firmes.”</div><div class="l">sic memorat geminasque legit de classe biremis</div><div class="l">remigioque aptat, socios simul instruit armis.</div><span class="">card 81</span><div class="l">Ecce autem subitum atque oculis mirabile monstrum;</div><div class="l">candida per silvam cum fetu concolor albo</div><div class="l">procubuit viridique in litore conspicitur sus.</div><div class="l">Quam pius Aeneas tibi enim, tibi, maxuma Iuno,</div><div class="l">mactat sacra ferens et cum grege sistit ad aram.</div><div class="l">Thybris ea fluvium, quam longa est, nocte tumentem</div><div class="l">leniit, et tacita refluens ita substitit unda,</div><div class="l">mitis ut in morem stagni placidaeque paludis</div><div class="l">sterneret aequor aquis, remo ut luctamen abesset.</div><div class="l">Ergo iter inceptum celerant rumore secundo;</div><div class="l">labitur uncta vadis abies; mirantur et undae,</div><div class="l">miratur nemus insuetum fulgentia longe</div><div class="l">scuta virum fluvio pictasque innare carinas.</div><div class="l">Olli remigio noctemque diemque fatigant</div><div class="l">et longos superant flexus variisque teguntur</div><div class="l">arboribus viridisque secant placido aequore silvas.</div><div class="l">Sol medium caeli conscenderat igneus orbem,</div><div class="l">cum muros arcemque procul ac rara domorum</div><div class="l">tecta vident, quae nunc Romana potentia caelo</div><div class="l">aequavit, tum res inopes Euandrus habebat:</div><div class="l">ocius advertunt proras urbique propinquant.</div><span class="">card 102</span><div class="l">Forte die sollemnem illo rex Arcas honorem</div><div class="l">Amphitryoniadae magno divisque ferebat</div><div class="l">ante urbem in luco. Pallas huic filius una,</div><div class="l">una omnes iuvenum primi pauperque senatus</div><div class="l">tura dabant, tepidusque cruor fumabat ad aras.</div><div class="l">Ut celsas videre rates atque inter opacum</div><div class="l">adlabi nemus et tacitis incumbere remis,</div><div class="l">terrentur visu subito cunctique relictis</div><div class="l">consurgunt mensis. Audax quos rumpere Pallas</div><div class="l">sacra vetat raptoque volat telo obvius ipse</div><div class="l">et procul e tumulo: “Iuvenes, quae causa subegit</div><div class="l">ignotas temptare vias, quo tenditis?” inquit.</div><div class="l">“Qui genus? Unde domo? Pacemne huc fertis an arma?”</div><div class="l">Tum pater Aeneas puppi sic fatur ab alta</div><div class="l">paciferaeque manu ramum praetendit olivae:</div><div class="l">“Troiugenas ac tela vides inimica Latinis,</div><div class="l">quos illi bello profugos egere superbo.</div><div class="l">Euandrum petimus. Ferte haec et dicite lectos</div><div class="l">Dardaniae venisse duces socia arma rogantis.”</div><div class="l">Obstipuit tanto percussus nomine Pallas:</div><div class="l">“Egredere o quicumque es” ait “coramque parentem</div><div class="l">adloquere ac nostris succede penatibus hospes.”</div><div class="l">excepitque manu dextramque amplexus inhaesit.</div><div class="l">Progressi subeunt luco fluviumque relinquunt.</div><span class="">card 126</span><div class="l">Tum regem Aeneas dictis adfatur amicis:</div><div class="l">“Optume Graiugenum, cui me Fortuna precari</div><div class="l">et vitta comptos voluit praetendere ramos,</div><div class="l">non equidem extimui, Danaum quod ductor et Arcas</div><div class="l">quodque a stirpe fores geminis coniunctus Atridis;</div><div class="l">sed mea me virtus et sancta oracula divom</div><div class="l">cognatique patres, tua terris didita fama,</div><div class="l">coniunxere tibi et fatis egere volentem.</div><div class="l">Dardanus, Iliacae primus pater urbis et auctor,</div><div class="l">Electra, ut Grai perhibent. Atlantide cretus,</div><div class="l">advehitur Teucros; Electram maxumus Atlas</div><div class="l">edidit, aetherios umero qui sustinet orbes</div><div class="l">vobis Mercurius pater est, quem candida Maia</div><div class="l">Cyllenae gelido conceptum vertice fudit;</div><div class="l">at Maiam, auditis si quicquam credimus, Atlas,</div><div class="l">idem Atlas generat, caeli qui sidera tollit.</div><div class="l">Sic genus amborum scindit se sanguine ab uno.</div><div class="l">His fretus non legatos neque prima per artem</div><div class="l">temptamenta tui pepigi: me, me ipse meumque</div><div class="l">obieci caput et supplex ad limina veni.</div><div class="l">Gens eadem, quae te, crudeli Daunia bello</div><div class="l">insequitur; nos si pellant, nihil afore credunt,</div><div class="l">quin omnem Hesperiam penitus sua sub iuga mittant</div><div class="l">et mare quod supra teneant quodque adluit infra.</div><div class="l">Accipe daque fidem: sunt nobis fortia bello</div><div class="l">pectora, sunt animi et rebus spectata iuventus.”</div><span class="">card 152</span><div class="l">Dixerat Aeneas. Ille os oculosque loquentis</div><div class="l">iamdudum et totum lustrabat lumine corpus.</div><div class="l">Tum sic pauca refert: “Ut te, fortissime Teucrum,</div><div class="l">accipio agnoscoque libens! Ut verba parentis</div><div class="l">et vocem Anchisae magni voltumque recordor!</div><div class="l">Nam memini Hesionae visentem regna sororis</div><div class="l">Laomedontiaden Priamum, Salamina petentem,</div><div class="l">protinus Arcadiae gelidos invisere finis.</div><div class="l">Tum mihi prima genas vestibat flore iuventas,</div><div class="l">mirabarque duces Teucros, mirabar et ipsum</div><div class="l">Laomedontiaden, sed cunctis altior ibat</div><div class="l">Anchises: mihi mens iuvenali ardebat amore</div><div class="l">compellare virum et dextrae coniungere dextram.</div><div class="l">Accessi et cupidus Phenei sub moenia duxi.</div><div class="l">Ille mihi insignem pharetram Lyciasque sagittas</div><div class="l">discedens chlamydemque auro dedit intertextam</div><div class="l">frenaque bina meus quae nunc habet aurea Pallas.</div><div class="l">Ergo et quam petitis iuncta est mihi foedere dextra,</div><div class="l">et lux cum primum terris se crastina reddet,</div><div class="l">auxilio laetos dimittam opibusque iuvabo.</div><div class="l">Interea sacra haec, quando huc venistis amici,</div><div class="l">annua, quae differre nefas, celebrate faventes</div><div class="l">nobiscum et iam nunc sociorum adsuescite mensis.”</div><span class="">card 175</span><div class="l">Haec ubi dicta, dapes iubet et sublata reponi</div><div class="l">pocula gramineoque viros locat ipse sedili</div><div class="l">praecipuumque toro et villosi pelle leonis</div><div class="l">accipit Aenean solioque invitat acerno.</div><div class="l">Tum lecti iuvenes certatim araeque sacerdos</div><div class="l">viscera tosta ferunt taurorum onerantque canistris</div><div class="l">dona laboratae Cereris Bacchumque ministrant.</div><div class="l">Vescitur Aeneas simul et Troiana iuventus</div><div class="l">perpetui tergo bovis et lustralibus extis.</div><span class="">card 184</span><div class="l">Postquam exempta fames et amor compressus edendi,</div><div class="l">rex Euandrus ait: “Non haec sollemnia nobis,</div><div class="l">has ex more dapes, hanc tanti numinis aram</div><div class="l">vana superstitio veterumque ignara deorum</div><div class="l">inposuit: saevis, hospes Troiane, periclis</div><div class="l">servati facimus meritosque novamus honores.</div><div class="l">Iam primum saxis suspensam hanc aspice rupem,</div><div class="l">disiectae procul ut moles desertaque montis</div><div class="l">stat domus et scopuli ingentem traxere ruinam.</div><div class="l">Hic spelunca fuit, vasto summota recessu,</div><div class="l">semihominis Caci facies quam dira tenebat</div><div class="l">solis inaccessam radiis; semperque recenti</div><div class="l">caede tepebat humus, foribusque adfixa superbis</div><div class="l">ora virum tristi pendebant pallida tabo.</div><div class="l">Huic monstro Volcanus erat pater: illius atros</div><div class="l">ore vomens ignis magna se mole ferebat.</div><div class="l">Attulit et nobis aliquando optantibus aetas</div><div class="l">auxilium adventumque dei. Nam maximus ultor,</div><div class="l">tergemini nece Geryonae spoliisque superbus</div><div class="l">Alcides aderat taurosque hac victor agebat</div><div class="l">ingentis, vallemque boves amnemque tenebant.</div><div class="l">At furiis Caci mens effera, nequid inausum</div><div class="l">aut intractatum scelerisve dolive fuisset,</div><div class="l">quattuor a stabulis praestanti corpore tauros</div><div class="l">avertit, totidem forma superante iuvencas;</div><div class="l">atque hos, nequa forent pedibus vestigia rectis,</div><div class="l">cauda in speluncam tractos versisque viarum</div><div class="l">indiciis raptos saxo occultabat opaco:</div><div class="l">quaerenti nulla ad speluncam signa ferebant.</div><div class="l">Interea, cum iam stabulis saturata moveret</div><div class="l">Amphytrioniades armenta abitumque pararet,</div><div class="l">discessu mugire boves atque omne querelis</div><div class="l">impleri nemus et colles clamore relinqui.</div><div class="l">reddidit una boum vocem vastoque sub antro</div><div class="l">mugiit et Caci spem custodita fefellit.</div><span class="">card 219</span><div class="l">Hic vero Alcidae furiis exarserat atro</div><div class="l">felle dolor: rapit arma manu nodisque gravatum</div><div class="l">robur et aerii cursu petit ardua montis.</div><div class="l">Tum primum nostri Cacum videre timentem</div><div class="l">turbatumque oculis: fugit ilicet ocior Euro</div><div class="l">speluncamque petit, pedibus timor addidit alas.</div><div class="l">Ut sese inclusit ruptisque immane catenis</div><div class="l">deiecit saxum, ferro quod et arte paterna</div><div class="l">pendebat, fultosque emuniit obice postis,</div><div class="l">ecce furens animis aderat Tirynthius omnemque</div><div class="l">accessum lustrans huc ora ferebat et illuc,</div><div class="l">dentibus infrendens. Ter totum fervidus ira</div><div class="l">lustrat Aventini montem, ter saxea temptat</div><div class="l">limina nequiquam, ter fessus valle resedit.</div><div class="l">Stabat acuta silex, praecisis undique saxis</div><div class="l">speluncae dorso insurgens, altissima visu,</div><div class="l">dirarum nidis domus opportuna volucrum.</div><div class="l">Hanc, ut prona iugo laevum incumbebat in amnem,</div><div class="l">dexter in adversum nitens concussit et imis</div><div class="l">avolsam solvit radicibus; inde repente</div><div class="l">inpulit, inpulsu quo maximus intonat aether</div><div class="l">dissultant ripae refluitque exterritus amnis.</div><div class="l">At specus et Caci detecta apparuit ingens</div><div class="l">regia, et umbrosae penitus patuere cavernae:</div><div class="l">non secus ac siqua penitus vi terra dehiscens</div><div class="l">infernas reseret sedes et regna recludat</div><div class="l">pallida, dis invisa, superque immane barathrum</div><div class="l">cernatur, trepident inmisso lumine manes.</div><div class="l">Ergo insperata deprensum luce repente</div><div class="l">inclusumque cavo saxo atque insueta rudentem</div><div class="l">desuper Alcides telis premit omniaque arma</div><div class="l">advocat et ramis vastisque molaribus instat.</div><div class="l">Ille autem, neque enim fuga iam super ulla pericli,</div><div class="l">faucibus ingentem fumum (mirabile dictu)</div><div class="l">evomit involvitque domum caligine caeca,</div><div class="l">prospectum eripiens oculis, glomeratque sub antro</div><div class="l">fumiferam noctem commixtis igne tenebris.</div><div class="l">Non tulit Alcides animis seque ipse per ignem</div><div class="l">praecipiti iecit saltu, qua plurimus undam</div><div class="l">fumus agit nebulaque ingens specus aestuat atra.</div><div class="l">Hic Cacum in tenebris incendia vana vomentem</div><div class="l">corripit in nodum complexus et angit inhaerens</div><div class="l">elisos oculos et siccum sanguine guttur.</div><span class="">card 262</span><div class="l">Panditur extemplo foribus domus atra revolsis,</div><div class="l">abstractaeque boves abiurataeque rapinae</div><div class="l">caelo ostenduntur, pedibusque informe cadaver</div><div class="l">protrahitur. Nequeunt expleri corda tuendo</div><div class="l">terribilis oculos, voltum villosaque saetis</div><div class="l">pectora semiferi atque extinctos faucibus ignis.</div><div class="l">Ex illo celebratus honos, laetique minores</div><div class="l">servavere diem, primusque Potitius auctor</div><div class="l">et domus Herculei custos Pinaria sacri.</div><div class="l">Hanc aram luco statuit, quae maxuma semper</div><div class="l">dicetur nobis et erit quae maxuma semper.</div><div class="l">Quare agite, o iuvenes, tantarum in munere laudum</div><div class="l">cingite fronde comas et pocula porgite dextris</div><div class="l">communemque vocate deum et date vina volentes.”</div><div class="l">Dixerat, Herculea bicolor cum populus umbra</div><div class="l">velavitque comas foliisque innexa pependit</div><div class="l">et sacer implevit dextram scyphus. Ocius omnes</div><div class="l">in mensam laeti libant divosque precantur.</div><span class="">card 280</span><div class="l">Devexo interea propior fit Vesper Olympo,</div><div class="l">iamque sacerdotes primusque Potitius ibant,</div><div class="l">pellibus in morem cincti, flammasque ferebant.</div><div class="l">Instaurant epulas et mensae grata secundae</div><div class="l">dona ferunt cumulantque oneratis lancibus aras.</div><div class="l">tum Salii ad cantus incensa altaria circum</div><div class="l">populeis adsunt evincti tempora ramis,</div><div class="l">hic iuvenum chorus, ille senum; qui carmine laudes</div><div class="l">Herculeas et facta ferunt: ut prima novercae</div><div class="l">monstra manu geminosque premens eliserit angues,</div><div class="l">ut bello egregias idem disiecerit urbes,</div><div class="l">Troiamque Oechaliamque, ut duros mille labores</div><div class="l">rege sub Eurystheo fatis Iunonis iniquae</div><div class="l">pertulerit. “Tu nubigenas, invicte, bimembris</div><div class="l">Hylaeeumque Pholumque, manu, tu Cresia mactas</div><div class="l">prodigia et vastum Nemeae sub rupe leonem.</div><div class="l">Te Stygii tremuere lacus, te ianitor Orci</div><div class="l">ossa super recubans antro semesa cruento;</div><div class="l">nec te ullae facies, non terruit ipse Typhoeus,</div><div class="l">arduus arma tenens; non te rationis egentem</div><div class="l">Lernaeus turba capitum circumstetit anguis.</div><div class="l">Salve, vera Iovis proles, decus addite divis,</div><div class="l">et nos et tua dexter adi pede sacra secundo.”</div><div class="l">Talia carminibus celebrant; super omnia Caci</div><div class="l">speluncam adiciunt spirantemque ignibus ipsum.</div><div class="l">Consonat omne nemus strepitu collesque resultant.</div><span class="">card 306</span><div class="l">Exim se cuncti divinis rebus ad urbem</div><div class="l">perfectis referunt. Ibat rex obsitus aevo</div><div class="l">et comitem Aenean iuxta natumque tenebat</div><div class="l">ingrediens varioque viam sermone levabat.</div><div class="l">miratur facilisque oculos fert omnia circum</div><div class="l">Aeneas capiturque locis et singula laetus</div><div class="l">exquiritque auditque virum monimenta priorum.</div><div class="l">Tum rex Euandrus, Romanae conditor arcis:</div><div class="l">“Haec nemora indigenae fauni nymphaeque tenebant</div><div class="l">gensque virum truncis et duro robore nata,</div><div class="l">quis neque mos neque cultus erat, nec iungere tauros</div><div class="l">aut componere opes norant aut parcere parto,</div><div class="l">sed rami atque asper victu venatus alebat.</div><div class="l">Primus ab aetherio venit Saturnus Olympo,</div><div class="l">arma Iovis fugiens et regnis exsul ademptis.</div><div class="l">Is genus indocile ac dispersum montibus altis</div><div class="l">composuit legesque dedit Latiumque vocari</div><div class="l">maluit, his quoniam latuisset tutis in oris.</div><div class="l">Aurea quae perhibent illo sub rege fuere</div><div class="l">saecula. Sic placida populos in pace regebat,</div><div class="l">deterior donec paulatim ac decolor aetas</div><div class="l">et belli rabies et amor successit habendi.</div><div class="l">Tum manus Ausonia et gentes venere Sicanae,</div><div class="l">saepius et nomen posuit Saturnia tellus;</div><div class="l">tum reges asperque immani corpore Thybris,</div><div class="l">a quo post Itali fluvium cognomine Thybrim</div><div class="l">diximus, amisit verum vetus Albula nomen;</div><div class="l">me pulsum patria pelagique extrema sequentem</div><div class="l">Fortuna omnipotens et ineluctabile fatum</div><div class="l">his posuere locis matrisque egere tremenda</div><div class="l">Carmentis nymphae monita et deus auctor Apollo.</div><span class="">card 337</span><div class="l">Vix ea dicta: dehinc progressus monstrat et aram</div><div class="l">et Carmentalem Romani nomine portam</div><div class="l">quam memorant, nymphae priscum Carmentis honorem,</div><div class="l">vatis fatidicae, cecinit quae prima futuros</div><div class="l">Aeneadas magnos et nobile Pallanteum.</div><div class="l">Hinc lucum ingentem quem Romulus acer Asylum</div><div class="l">rettulit et gelida monstrat sub rupe Lupercal,</div><div class="l">Parrhasio dictum Panos de more Lycaei.</div><div class="l">Nec non et sacri monstrat nemus Argileti</div><div class="l">testaturque locum et letum docet hospitis Argi.</div><div class="l">Hinc ad Tarpeiam sedem et Capitolia ducit,</div><div class="l">aurea nunc, olim silvestribus horrida dumis.</div><div class="l">Iam tum religio pavidos terrebat agrestis</div><div class="l">dira loci, iam tum silvam saxumque tremebant.</div><div class="l">Hoc nemus, hunc,” inquit, “frondoso vertice collem</div><div class="l">(quis deus incertum est) habitat deus: Arcades ipsum</div><div class="l">credunt se vidisse Iovem, cum saepe nigrantem</div><div class="l">aegida concuteret dextra nimbosque cieret.</div><div class="l">Haec duo praeterea disiectis oppida muris,</div><div class="l">reliquias veterumque vides monimenta virorum.</div><div class="l">Hanc Ianus pater, hanc Saturnus condidit arcem:</div><div class="l">Ianiculum huic, illi fuerat Saturnia nomen.”</div><div class="l">Talibus inter se dictis ad tecta subibant</div><div class="l">pauperis Euandri passimque armenta videbant</div><div class="l">Romanoque foro et lautis mugire Carinis.</div><div class="l">Ut ventum ad sedes: “Haec,” inquit, “limina victor</div><div class="l">Alcides subiit, haec illum regia cepit.</div><div class="l">Aude, hospes, contemnere opes et te quoque dignum</div><div class="l">finge deo rebusque veni non asper egenis.”</div><div class="l">dixit et angusti subter fastigia tecti</div><div class="l">ingentem Aenean duxit stratisque locavit</div><div class="l">effultum foliis et pelle Libystidis ursae.</div><div class="l">Nox ruit et fuscis tellurem amplectitur alis.</div><span class="">card 370</span><div class="l">At Venus haud animo nequiquam exterrita mater</div><div class="l">Laurentumque minis et duro mota tumultu</div><div class="l">Volcanum adloquitur thalamoque haec coniugis aureo</div><div class="l">incipit et dictis divinum adspirat amorem:</div><div class="l">“Dum bello Argolici vastabant Pergama reges</div><div class="l">debita casurasque inimicis ignibus arces,</div><div class="l">non ullum auxilium miseris, non arma rogavi</div><div class="l">artis opisque tuae nec te, carissime coniunx,</div><div class="l">incassumve tuos volui exercere labores,</div><div class="l">quamvis et Priami deberem plurima natis</div><div class="l">et durum Aeneae flevissem saepe laborem.</div><div class="l">Nunc Iovis imperiis Rutulorum constitit oris:</div><div class="l">ergo eadem supplex venio et sanctum mihi numen</div><div class="l">arma rogo genetrix nato. Te filia Nerei,</div><div class="l">te potuit lacrimis Tithonia flectere coniunx.</div><div class="l">Aspice qui coeant populi, quae moenia clausis</div><div class="l">ferrum acuant portis in me exscidiumque meorum.”</div><div class="l">Dixerat et niveis hinc atque hinc diva lacertis</div><div class="l">cunctantem amplexu molli fovet. Ille repente</div><div class="l">accepit solitam flammam, notusque medullas</div><div class="l">intravit calor et labefacta per ossa cucurrit:</div><div class="l">non secus atque olim tonitru cum rupta corusco</div><div class="l">ignea rima micans percurrit lumine nimbos.</div><div class="l">Sensit laeta dolis et formae conscia coniunx.</div><div class="l">Tum pater aeterno fatur devinctus amore:</div><div class="l">“Quid causas petis ex alto? Fiducia cessit</div><div class="l">quo tibi, diva, mei? Similis si cura fuisset,</div><div class="l">tum quoque fas nobis Teucros armare fuisset:</div><div class="l">nec pater omnipotens Troiam nec fata vetabant</div><div class="l">stare decemque alios Priamum superesse per annos.</div><div class="l">Et nunc, si bellare paras atque haec tibi mens est,</div><div class="l">quidquid in arte mea possum promittere curae,</div><div class="l">quod fieri ferro liquidove potest electro,</div><div class="l">quantum ignes animaeque valent, absiste precando</div><div class="l">viribus indubitare tuis.” Ea verba locutus</div><div class="l">optatos dedit amplexus placidumque petivit</div><div class="l">coniugis infusus gremio per membra soporem.</div><span class="">card 407</span><div class="l">Inde ubi prima quies medio iam noctis abactae</div><div class="l">curriculo expulerat somnum, cum femina primum,</div><div class="l">cui tolerare colo vitam tenuique Minerva</div><div class="l">impositum, cinerem et sopitos suscitat ignes,</div><div class="l">noctem addens operi, famulasque ad lumina longo</div><div class="l">exercet penso, castum ut servare cubile</div><div class="l">coniugis et possit parvos educere natos:</div><div class="l">haud secus Ignipotens nec tempore segnior illo</div><div class="l">mollibus e stratis opera ad fabrilia surgit.</div><div class="l">Insula Sicanium iuxta latus Aeoliamque</div><div class="l">erigitur Liparen, fumantibus ardua saxis,</div><div class="l">quam subter specus et Cyclopum exesa caminis</div><div class="l">antra Aetnaea tonant validique incudibus ictus</div><div class="l">auditi referunt gemitus striduntque cavernis</div><div class="l">stricturae Chalybum et fornacibus ignis anhelat,</div><div class="l">Volcani domus et Volcania nomine tellus.</div><div class="l">Hoc tunc ignipotens caelo descendit ab alto.</div><span class="">card 424</span><div class="l">Ferrum exercebant vasto Cyclopes in antro,</div><div class="l">Brontesque Steropesque et nudus membra Pyragmon.</div><div class="l">His informatum manibus iam parte polita</div><div class="l">fulmen erat, toto genitor quae plurima caelo</div><div class="l">deicit in terras, pars inperfecta manebat.</div><div class="l">Tris imbris torti radios, tris nubis aquosae</div><div class="l">addiderant, rutili tris ignis et alitis austri:</div><div class="l">fulgores nunc horrificos sonitumque metumque</div><div class="l">miscebant operi flammisque sequacibus iras.</div><div class="l">Parte alia Marti currumque rotasque volucris</div><div class="l">instabant, quibus ille viros, quibus excitat urbes;</div><div class="l">aegidaque horriferam, turbatae Palladis arma,</div><div class="l">certatim squamis serpentum auroque polibant</div><div class="l">conexosque anguis ipsamque in pectore divae</div><div class="l">Gorgona, desecto vertentem lumina collo.</div><div class="l">“Tollite cuncta,” inquit, “coeptosque auferte labores,</div><div class="l">Aetnaei Cyclopes, et huc advertite mentem:</div><div class="l">arma acri facienda viro. Nunc viribus usus,</div><div class="l">nunc manibus rapidis, omni nunc arte magistra.</div><div class="l">Praecipitate moras.” Nec plura effatus; at illi</div><div class="l">ocius incubuere omnes pariterque laborem</div><div class="l">sortiti. Fluit aes rivis aurique metallum,</div><div class="l">volnificusque chalybs vasta fornace liquescit.</div><div class="l">Ingentum clipeum informant, unum omnia contra</div><div class="l">tela Latinorum, septenosque orbibus orbes</div><div class="l">impediunt. Alii ventosis follibus auras</div><div class="l">accipiunt redduntque, alii stridentia tingunt</div><div class="l">aera lacu. Gemit impositis incudibus antrum.</div><div class="l">Illi inter sese multa vi bracchia tollunt</div><div class="l">in numerum versantque tenaci forcipe massam.</div><span class="">card 454</span><div class="l">Haec pater Aeoliis properat dum Lemnius oris,</div><div class="l">Euandrum ex humili tecto lux suscitat alma</div><div class="l">et matutini volucrum sub culmine cantus.</div><div class="l">Consurgit senior tunicaque inducitur artus</div><div class="l">et Tyrrhena pedum circumdat vincula plantis;</div><div class="l">tum lateri atque umeris Tegeaeum subligat ensem,</div><div class="l">demissa ab laeva pantherae terga retorquens.</div><div class="l">Nec non et gemini custodes limine ab alto</div><div class="l">praecedunt gressumque canes comitantur erilem.</div><div class="l">Hospitis Aeneae sedem et secreta petebat</div><div class="l">sermonum memor et promissi muneris heros.</div><div class="l">Nec minus Aeneas se matutinus agebat.</div><div class="l">Filius huic Pallas, illi comes ibat Achates.</div><div class="l">Congressi iungunt dextras mediisque residunt</div><div class="l">aedibus et licito tandem sermone fruuntur.</div><div class="l">Rex prior haec:</div><span class="">card 470</span><div class="l">“Maxume Teucrorum ductor, quo sospite numquam</div><div class="l">res equidem Troiae victas aut regna fatebor,</div><div class="l">nobis ad belli auxilium pro nomine tanto</div><div class="l">exiguae vires: hinc Tusco claudimur amni,</div><div class="l">hinc Rutulus premit et murum circumsonat armis.</div><div class="l">Sed tibi ego ingentis populos opulentaque regnis</div><div class="l">iungere castra paro, quam fors inopina salutem</div><div class="l">ostentat: fatis huc te poscentibus adfers.</div><div class="l">Haud procul hinc saxo incolitur fundata vetusto</div><div class="l">urbis Agyllinae sedes, ubi Lydia quondam</div><div class="l">gens, bello praeclara, iugis insedit Etruscis.</div><div class="l">Hanc multos florentem annos rex deinde superbo</div><div class="l">imperio et saevis tenuit Mezentius armis.</div><div class="l">Quid memorem infandas caedes, quid facta tyranni</div><div class="l">effera? Di capiti ipsius generique reservent!</div><div class="l">Mortua quin etiam iungebat corpora vivis</div><div class="l">componens manibusque manus atque oribus ora,</div><div class="l">tormenti genus, et sanie taboque fluentis</div><div class="l">complexu in misero longa sic morte necabat.</div><div class="l">at fessi tandem cives infanda furentem</div><div class="l">armati circumsistunt ipsumque domumque,</div><div class="l">obtruncant socios, ignem ad fastigia iactant.</div><div class="l">Ille inter caedem Rutulorum elapsus in agros</div><div class="l">confugere et Turni defendier hospitis armis.</div><div class="l">Ergo omnis furiis surrexit Etruria iustis:</div><div class="l">regem ad supplicium praesenti Marte reposcunt.</div><div class="l">his ego te, Aenea, ductorem milibus addam.</div><div class="l">Toto namque fremunt condensae litore puppes</div><div class="l">Signaque ferre iubent; retinet longaevus haruspex</div><div class="l">fata canens, “O Maeoniae delecta iuventus,</div><div class="l">flos veterum virtusque virum, quos iustus in hostem</div><div class="l">fert dolor et merita accendit Mezentius ira,</div><div class="l">nulli fas Italo tantam subiungere gentem:</div><div class="l">externos optate duces”; tum Etrusca resedit</div><div class="l">hoc acies campo, monitis exterrita divom.</div><div class="l">Ipse oratores ad me regnique coronam</div><div class="l">cum sceptro misit mandatque insignia Tarchon,</div><div class="l">succedam castris Tyrrhenaque regna capessam.</div><div class="l">Sed mihi tarda gelu saeclisque effeta senectus</div><div class="l">invidet imperium seraeque ad fortia vires.</div><div class="l">natum exhortarer, ni mixtus matre Sabella</div><div class="l">hinc partem patriae traheret. Tu, cuius et annis</div><div class="l">et generi fatum indulgent, quem numina poscunt,</div><div class="l">ingredere, o Teucrum atque Italum fortissime ductor.</div><div class="l">hunc tibi praeterea, spes et solacia nostri,</div><div class="l">Pallanta adiungam; sub te tolerare magistro</div><div class="l">militiam et grave Martis opus, tua cernere facta</div><div class="l">adsuescat primis et te miretur ab annis.</div><div class="l">Arcadas huic equites bis centum, robora pubis</div><div class="l">lecta dabo totidemque suo tibi nomine Pallas.”</div><span class="">card 520</span><div class="l">Vix ea fatus erat, defixique ora tenebant</div><div class="l">Aeneas Anchisiades et fidus Achates</div><div class="l">multaque dura suo tristi cum corde putabant,</div><div class="l">ni signum caelo Cytherea dedisset aperto.</div><div class="l">Namque inproviso vibratus ab aethere fulgor</div><div class="l">cum sonitu venit, et ruere omnia visa repente</div><div class="l">Tyrrhenusque tubae mugire per aethera clangor.</div><div class="l">Suspiciunt, iterum atque iterum fragor increpat ingens:</div><div class="l">arma inter nubem caeli regione serena</div><div class="l">per sudum rutilare vident et pulsa tonare.</div><div class="l">Obstipuere animis alii, sed Troius heros</div><div class="l">agnovit sonitum et divae promissa parentis.</div><div class="l">Tum memorat: “Ne vero, hospes, ne quaere profecto,</div><div class="l">quem casum portenta ferant: ego poscor Olympo.</div><div class="l">Hoc signum cecinit missuram diva creatrix,</div><div class="l">si bellum ingrueret, Volcaniaque arma per auras</div><div class="l">laturam auxilio.</div><div class="l">Heu quantae miseris caedes Laurentibus instant;</div><div class="l">quas poenas mihi, Turne, dabis; quam multa sub undas</div><div class="l">scuta virum galeasque et fortia corpora volves,</div><div class="l">Thybri pater! Poscant acies et foedera rumpant.”</div><span class="">card 541</span><div class="l">Haec ubi dicta dedit, solio se tollit ab alto</div><div class="l">et primum Herculeis sopitas ignibus aras</div><div class="l">excitat hesternumque larem parvosque penatis</div><div class="l">laetus adit: mactant lectas de more bidentis</div><div class="l">Euandrus pariter, pariter Troiana iuventus.</div><div class="l">Post hinc ad navis graditur sociosque revisit.</div><div class="l">Quorum de numero qui sese in bella sequantur</div><div class="l">praestantis virtute legit; pars cetera prona</div><div class="l">fertur aqua segnisque secundo defluit amni,</div><div class="l">nuntia ventura Ascanio rerumque patrisque.</div><div class="l">Dantur equi Teucris Tyrrhena petentibus arva;</div><div class="l">ducunt exsortem Aeneae, quem fulva leonis</div><div class="l">pellis obit totum, praefulgens unguibus aureis.</div><span class="">card 554</span><div class="l">Fama volat parvam subito volgata per urbem,</div><div class="l">ocius ire equites Tyrrheni ad litora regis.</div><div class="l">vota metu duplicant matres, propiusque periclo</div><div class="l">it timor, et maior Martis iam apparet imago.</div><div class="l">tum pater Evandrus dextram complexus euntis</div><div class="l">haeret. inexpletus lacrimans, ac talia fatur:</div><div class="l">“O mihi praeteritos referat si Iuppiter annos,</div><div class="l">(qualis eram, cum primam aciem Praeneste sub ipsa</div><div class="l">stravi scutorumque incendi victor acervos</div><div class="l">et regem hac Erulum dextra sub Tartara misi,</div><div class="l">nascenti cui tris animas Feronia mater</div><div class="l">(horrendum dictu) dederat; terna arma movenda,</div><div class="l">ter Leto sternendus erat; cui tunc tamen omnis</div><div class="l">abstulit haec animas dextra et totidem exuit armis:</div><div class="l">non ego nunc dulci amplexu divellerer usquam,</div><div class="l">nate, tuo, neque finitimo Mezentius umquam</div><div class="l">huic capiti insultans tot ferro saeva dedisset</div><div class="l">funera, tam multis viduasset civibus urbem.</div><div class="l">At vos, o superi, et divom tu maxume rector</div><div class="l">Iuppiter, Arcadii, quaeso, miserescite regis</div><div class="l">et patrias audite preces. Si numina vestra</div><div class="l">incolumem Pallanta mihi, si fata reservant,</div><div class="l">si visurus eum vivo et venturus in unum:</div><div class="l">vitam oro, patior quemvis durare laborem.</div><div class="l">Sin aliquem infandum casum, Fortuna, minaris:</div><div class="l">nunc O nunc liceat crudelem abrumpere vitam,</div><div class="l">dum curae ambiguae, dum spes incerta futuri,</div><div class="l">dum te, care puer, mea sera et sola voluptas,</div><div class="l">complexu teneo, gravior neu nuntius auris</div><div class="l">volneret.” Haec genitor digressu dicta supremo</div><div class="l">fundebat: famuli conlapsum in tecta ferebant.</div><span class="">card 585</span><div class="l">Iamque adeo exierat portis equitatus apertis,</div><div class="l">Aeneas inter primos et fidus Achates,</div><div class="l">inde alii Troiae proceres, ipse agmine Pallas</div><div class="l">in medio chlamyde et pictis conspectus in armis:</div><div class="l">qualis ubi Oceani perfusus Lucifer unda,</div><div class="l">quem Venus ante alios astrorum diligit ignis,</div><div class="l">extulit os sacrum caelo tenebrasque resolvit.</div><div class="l">Stant pavidae in muris matres oculisque sequuntur</div><div class="l">pulveream nubem et fulgentis aere catervas.</div><div class="l">Olli per dumos, qua proxuma meta viarum,</div><div class="l">armati tendunt; it clamor, et agmine facto</div><div class="l">quadrupedante putrem sonitu quatit ungula campum.</div><div class="l">Est ingens gelidum lucus prope Caeritis amnem,</div><div class="l">religione patrum late sacer; undique colles</div><div class="l">inclusere cavi et nigra nemus abiete cingunt.</div><div class="l">Silvano fama est veteres sacrasse Pelasgos,</div><div class="l">arvorum pecorisque deo, lucumque diemque,</div><div class="l">qui primi finis aliquando habuere Latinos:</div><div class="l">haud procul hinc Tarcho et Tyrrheni tuta tenebant</div><div class="l">castra locis, celsoque omnis de colle videri</div><div class="l">iam poterat legio et latis tendebat in arvis.</div><div class="l">Huc pater Aeneas et bello lecta iuventus</div><div class="l">succedunt fessique et equos et corpora curant.</div><span class="">card 608</span><div class="l">At Venus aetherios inter dea candida nimbos</div><div class="l">dona ferens aderat; natumque in valle reducta</div><div class="l">ut procul egelido secretum flumine vidit,</div><div class="l">talibus adfata est dictis seque obtulit ultro:</div><div class="l">“En perfecta mei promissa coniugis arte</div><div class="l">munera, ne mox aut Laurentis, nate, superbos</div><div class="l">aut acrem dubites in proelia poscere Turnum:”</div><div class="l">Dixit et amplexus nati Cytherea petivit,</div><div class="l">arma sub adversa posuit radiantia quercu.</div><div class="l">Ille, deae donis et tanto laetus honore,</div><div class="l">expleri nequit atque oculos per singula volvit</div><div class="l">miraturque interque manus et bracchia versat</div><div class="l">terribilem cristis galeam flammasque vomentem</div><div class="l">fatiferumque ensem, loricam ex aere rigentem</div><div class="l">sanguineam ingentem, qualis cum caerula nubes</div><div class="l">solis inardescit radiis longeque refulget;</div><div class="l">tum levis ocreas electro auroque recocto</div><div class="l">hastamque et clipei non enarrabile textum.</div><div class="l">Illic res Italas Romanorumque triumphos</div><div class="l">haud vatum ignarus venturique inscius aevi</div><div class="l">fecerat ignipotens, illic genus omne futurae</div><div class="l">stirpis ab Ascanio. pugnataque in ordine bella.</div><span class="">card 630</span><div class="l">fecerat et viridi fetam Mavortis in antro</div><div class="l">procubuisse lupam, geminos huic ubera circum</div><div class="l">ludere pendentis pueros et lambere matrem</div><div class="l">impavidos, illam tereti cervice reflexa</div><div class="l">mulcere alternos et corpora fingere lingua.</div><div class="l">Nec procul hinc Romam et raptas sine more Sabinas</div><div class="l">consessu caveae magnis circensibus actis</div><div class="l">addiderat subitoque novum consurgere bellum</div><div class="l">Romulidis Tatioque seni Curibusque severis.</div><div class="l">Post idem inter se posito certamine reges</div><div class="l">armati Iovis ante aram paterasque tenentes</div><div class="l">stabant et caesa iungebant foedera porca.</div><div class="l">Haud procul inde citae Mettum in diversa quadrigae</div><div class="l">distulerant, at tu dictis, Albane, maneres,</div><div class="l">raptabatque viri mendacis viscera Tullus</div><div class="l">per silvam, et sparsi rorabant sanguine vepres.</div><div class="l">Nec non Tarquinium eiectum Porsenna iubebat</div><div class="l">accipere ingentique urbem obsidione premebat:</div><div class="l">Aeneadae in ferrum pro libertate ruebant.</div><div class="l">Illum indignanti similem similemque minanti</div><div class="l">aspiceres, pontem auderet quia vellere Cocles</div><div class="l">et fluvium vinclis innaret Cloelia ruptis.</div><div class="l">In summo custos Tarpeiae Manlius arcis</div><div class="l">stabat pro templo et Capitolia celsa tenebat,</div><div class="l">Romuleoque recens horrebat regia culmo.</div><div class="l">Atque hic auratis volitans argenteus anser</div><div class="l">porticibus Gallos in limine adesse canebat.</div><div class="l">Galli per dumos aderant arcemque tenebant,</div><div class="l">defensi tenebris et dono noctis opacae:</div><div class="l">aurea caesaries ollis atque aurea vestis,</div><div class="l">virgatis lucent sagulis, tum lactea colla</div><div class="l">auro innectuntur, duo quisque Alpina coruscant</div><div class="l">gaesa manu, scutis protecti corpora longis.</div><div class="l">Hic exsultantis Salios nudosque Lupercos</div><div class="l">lanigerosque apices et lapsa ancilia caelo</div><div class="l">extuderat, castae ducebant sacra per urbem</div><div class="l">pilentis matres in mollibus. Hinc procul addit</div><div class="l">Tartareas etiam sedes, alta ostia Ditis,</div><div class="l">et scelerum poenas et te, Catilina, minaci</div><div class="l">pendentem scopulo Furiarumque ora trementem,</div><div class="l">secretosque pios, his dantem iura Catonem.</div><span class="">card 671</span><div class="l">Haec inter tumidi late maris ibat imago</div><div class="l">aurea, sed fluctu spumabant caerula cano;</div><div class="l">et circum argento clari delphines in orbem</div><div class="l">aequora verrebant caudis aestumque secabant.</div><div class="l">In medio classis aeratas, Actia bella,</div><div class="l">cernere erat, totumque instructo Marte videres</div><div class="l">fervere Leucaten auroque effulgere fluctus.</div><div class="l">Hinc Augustus agens Italos in proelia Caesar</div><div class="l">cum patribus populoque, penatibus et magnis dis,</div><div class="l">stans celsa in puppi; geminas cui tempora flammas</div><div class="l">laeta vomunt patriumque aperitur vertice sidus.</div><div class="l">Parte alia ventis et dis Agrippa secundis</div><div class="l">arduus agmen agens; cui, belli insigne superbum,</div><div class="l">tempora navali fulgent rostrata corona.</div><div class="l">Hinc ope barbarica variisque Antonius armis,</div><div class="l">victor ab Aurorae populis et litore rubro,</div><div class="l">Aegyptum viresque Orientis et ultima secum</div><div class="l">Bactra vehit, sequiturque (nefas) Aegyptia coniunx.</div><div class="l">Una omnes ruere, ac totum spumare reductis</div><div class="l">convolsum remis rostrisque tridentibus aequor.</div><div class="l">alta petunt: pelago credas innare revolsas</div><div class="l">Cycladas aut montis concurrere montibus altos,</div><div class="l">tanta mole viri turritis puppibus instant.</div><div class="l">stuppea flamma manu telisque volatile ferrum</div><div class="l">spargitur, arva nova Neptunia caede rubescunt.</div><div class="l">Regina in mediis patrio vocat agmina sistro</div><div class="l">necdum etiam geminos a tergo respicit anguis.</div><div class="l">omnigenumque deum monstra et latrator Anubis</div><div class="l">contra Neptunum et Venerem contraque Minervam</div><div class="l">tela tenent. Saevit medio in certamine Mavors</div><div class="l">caelatus ferro tristesque ex aethere Dirae,</div><div class="l">et scissa gaudens vadit Discordia palla,</div><div class="l">quam cum sanguineo sequitur Bellona flagello.</div><div class="l">Actius haec cernens arcum tendebat Apollo</div><div class="l">desuper: omnis eo terrore Aegyptus et Indi,</div><div class="l">omnis Arabs, omnes vertebant terga Sabaei.</div><div class="l">Ipsa videbatur ventis regina vocatis</div><div class="l">vela dare et laxos iam iamque inmittere funis.</div><div class="l">Illam inter caedes pallentem morte futura</div><div class="l">fecerat Ignipotens undis et Iapyge ferri,</div><div class="l">contra autem magno maerentem corpore Nilum</div><div class="l">pandentemque sinus et tota veste vocantem</div><div class="l">caeruleum in gremium latebrosaque flumina victos.</div><div class="l">At Caesar, triplici invectus Romana triumpho</div><div class="l">moenia, dis Italis votum inmortale sacrabat,</div><div class="l">maxuma tercentum totam delubra per urbem.</div><div class="l">Laetitia ludisque viae plausuque fremebant;</div><div class="l">omnibus in templis matrum chorus, omnibus arae;</div><div class="l">ante aras terram caesi stravere iuvenci.</div><div class="l">Ipse, sedens niveo candentis limine Phoebi,</div><div class="l">dona recognoscit populorum aptatque superbis</div><div class="l">postibus; incedunt victae longo ordine gentes,</div><div class="l">quam variae linguis, habitu tam vestis et armis.</div><div class="l">Hic Nomadum genus et discinctos Mulciber Afros,</div><div class="l">hic Lelegas Carasque sagittiferosque Gelonos</div><div class="l">finxerat; Euphrates ibat iam mollior undis,</div><div class="l">extremique hominum Morini, Rhenusque bicornis,</div><div class="l">indomitique Dahae, et pontem indignatus Araxes.</div><span class="">card 729</span><div class="l">Talia per clipeum Volcani, dona parentis,</div><div class="l">miratur rerumque ignarus imagine gaudet,</div><div class="l">attollens umero famamque et fata nepotum.</div></div><div class="textpart" id="index.xml-body.1_div.1_div.9"><h3><span class="headingNumber">1.9. </span></h3><span class="">card 1</span><div class="l">Atque ea diversa penitus dum parte geruntur,</div><div class="l">Irim de caelo misit Saturnia Iuno</div><div class="l">audacem ad Turnum. Luco tum forte parentis</div><div class="l">Pilumni Turnus sacrata valle sedebat.</div><div class="l">Ad quem sic roseo Thaumantias ore locuta est:</div><div class="l">“Turne, quod optanti divom promittere nemo</div><div class="l">auderet, volvenda dies en attulit ultro.</div><div class="l">Aeneas urbe et sociis et classe relicta</div><div class="l">sceptra Palatini sedemque petit Euandri.</div><div class="l">Nec satis: extremas Corythi penetravit ad urbes</div><div class="l">Lydorumque manum collectos armat agrestis.</div><div class="l">Quid dubitas? Nunc tempus equos, nunc poscere currus.</div><div class="l">Rumpe moras omnis et turbata arripe castra.”</div><div class="l">Dixit et in caelum paribus se sustulit alis</div><div class="l">ingentemque fuga secuit sub nubibus arcum.</div><div class="l">Adgnovit iuvenis duplicisque ad sidera palmas</div><div class="l">sustulit ac tali fugientem est voce secutus:</div><div class="l">“Iri, decus caeli, quis te mihi nubibus actam</div><div class="l">detulit in terras? Unde haec tam clara repente</div><div class="l">tempestas? Medium video discedere caelum</div><div class="l">palantisque polo stellas. Sequor omina tanta,</div><div class="l">quisquis in arma vocas.” Et sic effatus ad undam</div><div class="l">processit summoque hausit de gurgite lymphas,</div><div class="l">multa deos orans, oneravitque aethera votis.</div><span class="">card 25</span><div class="l">Iamque omnis campis exercitus ibat apertis,</div><div class="l">dives equum, dives pictaï vestis et auri;</div><div class="l">Messapus primas acies, postrema coercent</div><div class="l">Tyrrhidae iuvenes, medio dux agmine Turnus,</div><div class="l"><span class="strikethrough">vertitur arma tenens et toto vertice supra est.</span></div><div class="l">Ceu septem surgens sedatis amnibus altus</div><div class="l">per tacitum Ganges aut pingui flumine Nilus</div><div class="l">cum refluit campis et iam se condidit alveo.</div><div class="l">Hic subitam nigro glomerari pulvere nubem</div><div class="l">prospiciunt Teucri ac tenebras insurgere campis.</div><div class="l">Primus ab adversa conclamat mole Caicus:</div><div class="l">“Quis globus, o cives, caligine volvitur atra?</div><div class="l">Ferte citi ferrum, date tela, ascendite muros,</div><div class="l">hostis adest, heia!” Ingenti clamore per omnis</div><div class="l">condunt se Teucri portas et moenia complent.</div><div class="l">Namque ita discedens praeceperat optumus armis</div><div class="l">Aeneas: siqua interea fortuna fuisset,</div><div class="l">neu struere auderent aciem neu credere campo;</div><div class="l">castra modo et tutos servarent aggere muros.</div><div class="l">Ergo etsi conferre manum pudor iraque monstrat,</div><div class="l">obiciunt portas tamen et praecepta facessunt</div><div class="l">armatique cavis expectant turribus hostem.</div><span class="">card 47</span><div class="l">Turnus ut ante volans tardum praecesserat agmen</div><div class="l">viginti lectis equitum comitatus, et urbi</div><div class="l">improvisus adest; maculis quem Thracius albis</div><div class="l">portat equus cristaque tegit galea aurea rubra.</div><div class="l">“Ecquis erit, mecum, iuvenes, qui primus in hostem?</div><div class="l">En,” ait et iaculum attorquens emittit in auras,</div><div class="l">principium pugnae, et campo sese arduus infert.</div><div class="l">Clamore excipiunt socii fremituque sequuntur</div><div class="l">horrisono: Teucrum mirantur inertia corda,</div><div class="l">non aequo dare se campo, non obvia ferre</div><div class="l">arma viros, sed castra fovere. Huc turbidus atque huc</div><div class="l">lustrat equo muros aditumque per avia quaerit.</div><div class="l">Ac veluti pleno lupus insidiatus ovili</div><div class="l">cum fremit ad caulas, ventos perpessus et imbris,</div><div class="l">nocte super media; tuti sub matribus agni</div><div class="l">balatum exercent, ille asper et improbus ira</div><div class="l">saevit in absentis, collecta fatigat edendi</div><div class="l">ex longo rabies et siccae sanguine fauces:</div><div class="l">haud aliter Rutulo muros et castra tuenti</div><div class="l">ignescunt irae, duris dolor ossibus ardet.</div><div class="l">Qua temptet ratione aditus et quae via clausos</div><div class="l">excutiat Teucros vallo atque effundat in aequum?</div><div class="l">Classem, quae lateri castrorum adiuncta latebat,</div><div class="l">aggeribus saeptam circum et fluvialibus undis,</div><div class="l">invadit sociosque incendia poscit ovantis</div><div class="l">atque manum pinu flagranti fervidus implet.</div><div class="l">Tum vero incumbunt, urget praesentia Turni,</div><div class="l">atque omnis facibus pubes accingitur atris.</div><div class="l">Diripuere focos; piceum fert fumida lumen</div><div class="l">taeda et commixtam Volcanus ad astra favillam.</div><span class="">card 77</span><div class="l">Quis deus, o musae, tam saeva incendia Teucris</div><div class="l">avertit? Tantos ratibus quis depulit ignes?</div><div class="l">Dicite. Prisca fides facto, sed fama perennis.</div><div class="l">Tempore quo primum Phrygia formabat in Ida</div><div class="l">Aeneas classem et pelagi petere alta parabat,</div><div class="l">ipsa deum fertur genetrix Berecyntia magnum</div><div class="l">vocibus his adfata Iovem: “Da, nate, petenti,</div><div class="l">quod tua cara parens domito te poscit Olympo.</div><div class="l"><span class="strikethrough">Pinea silva mihi, multos dilecta per annos</span></div><div class="l">lucus in arce fuit summa, quo sacra ferebant,</div><div class="l">nigranti picea trabibusque obscurus acernis:</div><div class="l">has ego Dardanio iuveni, cum classis egeret,</div><div class="l">laeta dedi; nunc sollicitam timor anxius angit.</div><div class="l">Solve metus atque hoc precibus sine posse parentem:</div><div class="l">ne cursu quassatae ullo neu turbine venti</div><div class="l">vincantur, prosit nostris in montibus ortas.”</div><div class="l">Filius huic contra, torquet qui sidera mundi:</div><div class="l">“O genetrix, quo fata vocas, aut quid petis istis?</div><div class="l">Mortaline manu factae immortale carinae</div><div class="l">fas habeant certusque incerta pericula lustret</div><div class="l">Aeneas? Cui tanta deo permissa potestas?</div><div class="l">Immo ubi defunctae finem portusque tenebunt</div><div class="l">Ausonios olim, quaecumque evaserit undis</div><div class="l">Dardaniumque ducem Laurentia vexerit arva,</div><div class="l">mortalem eripiam formam magnique iubebo</div><div class="l">aequoris esse deas, qualis Nereia Doto</div><div class="l">et Galatea secant spumantem pectore pontum.</div><div class="l">Dixerat idque ratum Stygii per flumina fratris,</div><div class="l">per pice torrentis atraque voragine ripas</div><div class="l">adnuit et totum nutu tremefecit Olympum.</div><span class="">card 107</span><div class="l">Ergo aderat promissa dies et tempora Parcae</div><div class="l">debita complerant, cum Turni iniuria Matrem</div><div class="l">admonuit ratibus sacris depellere taedas.</div><div class="l">Hic primum nova lux oculis offulsit et ingens</div><div class="l">visus ab Aurora caelum transcurrere nimbus</div><div class="l">Idaeique chori; tum vox horrenda per auras</div><div class="l">excidit et Troum Rutulorumque agmina complet:</div><div class="l">“Ne trepidate meas, Teucri, defendere navis</div><div class="l">neve armate manus: maria ante exurere Turno</div><div class="l">quam sacras dabitur pinus. Vos ite solutae,</div><div class="l">ite deae pelagi: genetrix iubet.” Et sua quaeque</div><div class="l">continuo puppes abrumpunt vincula ripis</div><div class="l">delphinumque modo demersis aequora rostris</div><div class="l">ima petunt. Hinc virgineae (mirabile monstrum)</div><div class="l">quot prius aeratae steterant ad litora prorae</div><div class="l">reddunt se totidem facies pontoque feruntur.</div><span class="">card 123</span><div class="l">Obstipuere animis Rutuli, conterritus ipse</div><div class="l">turbatis Messapus equis, cunctatur et amnis</div><div class="l">rauca sonans revocatque pedem Tiberinus ab alto.</div><div class="l">At non audaci Turno fiducia cessit;</div><div class="l">ultro animos tollit dictis atque increpat ultro:</div><div class="l">Troianos haec monstra petunt, his Iuppiter ipse</div><div class="l">auxilium solitum eripuit, non tela neque ignes</div><div class="l">exspectans Rutulos. Ergo maria invia Teucris</div><div class="l">nec spes ulla fugae: rerum pars altera adempta est.</div><div class="l">Terra autem in nostris manibus, tot milia gentes</div><div class="l">arma ferunt Italae. Nil me fatalia terrent,</div><div class="l">siqua Phryges prae se iactant, responsa deorum:</div><div class="l">sat fatis Venerique datum, tetigere quod arva</div><div class="l">fertilis Ausoniae Troes. Sunt et mea contra</div><div class="l">fata mihi, ferro sceleratam exscindere gentem,</div><div class="l">coniuge praerepta: nec solos tangit Atridas</div><div class="l">iste dolor solisque licet capere arma Mycenis.</div><div class="l">Sed periisse semel satis est: peccare fuisset</div><div class="l">ante satis penitus modo non genus omne perosos</div><div class="l">femineum. Quibus haec medii fiducia valli</div><div class="l">fossarumque morae, leti discrimina parva,</div><div class="l">dant animos. At non viderunt moenia Troiae</div><div class="l">Neptuni fabricata manu considere in ignis?</div><div class="l">“Sed vos, o lecti, ferro qui scindere vallum</div><div class="l">apparat et mecum invadit trepidantia castra.”</div><div class="l">Non armis mihi Volcani, non mille carinis</div><div class="l">est opus in Teucros; addant se protinus omnes</div><div class="l">Etrusci socios, tenebras et inertia furta</div><div class="l">Palladii caesis summae custodibus arcis</div><div class="l">ne timeant, nec equi caeca condemur in alvo:</div><div class="l">luce palam certum est igni circumdare muros.</div><div class="l">Haud sibi cum Danais rem faxo et pube Pelasga</div><div class="l">esse ferant, decumum quos distulit Hector in annum.</div><div class="l">Nunc adeo, melior quoniam pars acta diei,</div><div class="l">quod superest, laeti bene gestis corpora rebus</div><div class="l">procurate, viri, et pugnam sperate parari.”</div><div class="l">Interea vigilum excubiis obsidere portas</div><div class="l">cura datur Messapo et moenia cingere flammis.</div><div class="l">Bis septem Rutuli, muros qui milite servent,</div><div class="l">delecti; ast illos centeni quemque sequuntur</div><div class="l">purpurei cristis iuvenes auroque corusci.</div><div class="l">Discurrunt variantque vices fusique per herbam</div><div class="l">indulgent vino et vertunt crateras aenos.</div><div class="l">Conlucent ignes, noctem custodia ducit</div><div class="l">insomnem ludo.</div><span class="">card 168</span><div class="l">Haec super e vallo prospectant Troes et armis</div><div class="l">alta tenent, nec non trepidi formidine portas</div><div class="l">explorant pontisque et propugnacula iungunt,</div><div class="l">tela gerunt. Instat Mnestheus acerque Serestus,</div><div class="l">quos pater Aeneas, siquando adversa vocarent,</div><div class="l">rectores iuvenum et rerum dedit esse magistros.</div><div class="l">Omnis per muros legio, sortita periclum,</div><div class="l">excubat exercetque vices, quod cuique tuendum est.</div><span class="">card 176</span><div class="l">Nisus erat portae custos, acerrimus armis,</div><div class="l">Hyrtacides, comitem Aeneae quem miserat Ida</div><div class="l">venatrix iaculo celerem levibusque sagittis;</div><div class="l">it iuxta comes Euryalus, quo pulchrior alter</div><div class="l">non fuit Aeneadum Troiana neque induit arma,</div><div class="l">ora puer prima signans intonsa iuventa.</div><div class="l">His amor unus erat, pariterque in bella ruebant:</div><div class="l">tum quoque communi portam statione tenebant.</div><div class="l">Nisus ait: “Dine hunc ardorem mentibus addunt,</div><div class="l">Euryale, an sua cuique deus fit dira cupido?</div><div class="l">Aut pugnam aut aliquid iamdudum invadere magnum</div><div class="l">mens agitat mihi nec placida contenta quietest.</div><div class="l">Cernis, quae Rutulos habeat fiducia rerum.</div><div class="l">Lumina rara micant; somno vinoque soluti</div><div class="l">procubuere; silent late loca: percipe porro,</div><div class="l">quid dubitem et quae nunc animo sententia surgat.</div><div class="l">Aenean acciri omnes, populusque patresque,</div><div class="l">exposcunt mittique viros, qui certa reportent.</div><div class="l">Si tibi quae posco promittunt (nam mihi facti</div><div class="l">fama sat est), tumulo videor reperire sub illo</div><div class="l">posse viam ad muros et moenia Pallantea.”</div><div class="l">Obstipuit magno laudum percussus amore</div><div class="l">Euryalus; simul his ardentem adfatur amicum:</div><div class="l">“Mene igitur socium summis adiungere rebus,</div><div class="l">Nise, fugis? Solum te in tanta pericula mittam?</div><div class="l">Non ita me genitor, bellis adsuetus Opheltes,</div><div class="l">Argolicum terrorem inter Troiaeque labores</div><div class="l">sublatum erudiit, nec tecum talia gessi,</div><div class="l">magnanimum Aenean et fata extrema secutus:</div><div class="l">est hic, est animus lucis contemptor et istum</div><div class="l">qui vita bene credat emi, quo tendis, honorem.”</div><div class="l">Nisus ad haec: “Equidem de te nil tale verebar</div><div class="l">nec fas, non, ita me referat tibi magnus ovantem</div><div class="l">Iuppiter aut quicumque oculis haec aspicit aequis.</div><div class="l">Sed siquis, quae multa vides discrimine tali,</div><div class="l">siquis in adversum rapiat casusve deusve,</div><div class="l">te superesse velim; tua vita dignior aetas.</div><div class="l">Sit qui me raptum pugna pretiove redemptum</div><div class="l">mandet humo solita aut siqua id Fortuna vetabit,</div><div class="l">absenti ferat inferias decoretque sepulchro.</div><div class="l">Neu matri miserae tanti sim causa doloris,</div><div class="l">quae te sola, puer, multis e matribus ausa</div><div class="l">persequitur magni nec moenia curat Acestae,”</div><div class="l">Ille autem: “Causas nequiquam nectis inanis,</div><div class="l">nec mea iam mutata loco sententia cedit:</div><div class="l">adceleremus,” ait. Vigiles simul excitat, illi</div><div class="l">succedunt servantque vices: statione relicta</div><div class="l">ipse comes Niso graditur, regemque requirunt.</div><span class="">card 224</span><div class="l">Cetera per terras omnis animalia somno</div><div class="l">laxabant curas et corda oblita laborum:</div><div class="l">ductores Teucrum primi et delecta iuventus</div><div class="l">consilium summis regni de rebus habebant,</div><div class="l">quid facerent quisve Aeneae iam nuntius esset.</div><div class="l">Stant longis adnixi hastis, et scuta tenentes,</div><div class="l">castrorum et campi medio. Tum Nisus et una</div><div class="l">Euryalus confestim alacres admittier orant:</div><div class="l">rem magnam, pretiumque morae fore. Primus Iulus</div><div class="l">accepit trepidos ac Nisum dicere iussit.</div><div class="l">Tum sic Hyrtacides: “Audite O mentibus aequis,</div><div class="l">Aeneadae, neve haec nostris spectentur ab annis,</div><div class="l">quae ferimus. Rutuli somno vinoque soluti</div><div class="l">conticuere; locum insidiis conspeximus ipsi,</div><div class="l">qui patet in bivio portae, quae proxuma ponto;</div><div class="l">interrupti ignes, aterque ad sidera fumus</div><div class="l">erigitur: si fortuna permittitis uti</div><div class="l">quaesitum Aenean et moenia Pallantea,</div><div class="l">mox hic cum spoliis ingenti caede peracta</div><div class="l">adfore cernetis. Nec nos via fallit euntis:</div><div class="l">vidimus obscuris primam sub vallibus urbem</div><div class="l">venatu adsiduo et totum cognovimus amnem.”</div><span class="">card 246</span><div class="l">Hic annis gravis atque animi maturus Aletes:</div><div class="l">“Di patrii, quorum semper sub numine Troia est,</div><div class="l">non tamen omnino Teucros delere paratis,</div><div class="l">cum talis animos iuvenum et tam certa tulistis</div><div class="l">pectora.” Sic memorans umeros dextrasque tenebat</div><div class="l">amborum et voltum lacrimis atque ora rigabat.</div><div class="l">“Quae vobis, quae digna, viri, pro laudibus istis</div><div class="l">praemia posse rear solvi? Pulcherrima primum</div><div class="l">di moresque dabunt vestri; tum cetera reddet</div><div class="l">actutum pius Aeneas atque integer aevi</div><div class="l">Ascanius, meriti tanti non immemor umquam.”</div><div class="l">“Immo ego vos, cui sola salus genitore reducto,”</div><div class="l">excipit Ascanius,” per magnos, Nise, penatis</div><div class="l">Assaracique larem et canae penetralia Vestae</div><div class="l">obtestor; quaecumque mihi fortuna fidesque est,</div><div class="l">in vestris pono gremiis: revocate parentem,</div><div class="l">reddite conspectum; nihil illo triste recepto.</div><div class="l">Bina dabo argento perfecta atque aspera signis</div><div class="l">pocula, devicta genitor quae cepit Arisba,</div><div class="l">et tripodas geminos, auri duo magna talenta,</div><div class="l">cratera antiquum, quem dat Sidonia Dido.</div><div class="l">Si vero capere Italiam sceptrisque potiri</div><div class="l">contigerit victori et praedae dicere sortem,</div><div class="l">vidisti quo Turnus equo, quibus ibat in armis</div><div class="l">aureus: ipsum illum, clipeum cristasque rubentis</div><div class="l">excipiam sorti, iam nunc tua praemia, Nise.</div><div class="l">Praeterea bis sex genitor lectissima matrum</div><div class="l">corpora captivosque dabit suaque omnibus arma,</div><div class="l">insuper his campi quod rex habet ipse Latinus.</div><div class="l">Te vero, mea quem spatiis propioribus aetas</div><div class="l">insequitur, venerande puer, iam pectore toto</div><div class="l">accipio et comitem casus complector in omnis.</div><div class="l">Nulla meis sine te quaeretur gloria rebus;</div><div class="l">seu pacem seu bella geram, tibi maxima rerum</div><div class="l">verborumque fides.” Contra quem talia fatur</div><div class="l">Euryalus: “Me nulla dies tam fortibus ausis</div><div class="l">dissimilem arguerit; tantum, fortuna secunda</div><div class="l">aut adversa cadat. Sed te super omnia dona</div><div class="l">unum oro, genetrix Priami de gente vetusta</div><div class="l">est mihi, quam miseram tenuit non Ilia tellus</div><div class="l">mecum excedentem, non moenia regis Acestae.</div><div class="l">Hanc ego nunc ignaram huius quodcumque pericli est</div><div class="l">inque salutatam linquo: nox et tua testis</div><div class="l">dextera, quod nequeam lacrumas perferre parentis</div><div class="l">at tu, oro, solare inopem et succurre relictae.</div><div class="l">Hanc sine me spem ferre tui: audentior ibo</div><div class="l">in casus omnis.” Percussa mente dedere</div><div class="l">Dardanidae lacrimas; ante omnis pulcher Iulus,</div><div class="l">atque animum patriae strinxit pietatis imago.</div><div class="l">Tum sic effatur:</div><div class="l">“Sponde digna tuis ingentibus omnia coeptis.</div><div class="l">Namque erit ista mihi genetrix nomenque Creusae</div><div class="l">solum defuerit, nec partum gratia talem</div><div class="l">parva manet. Casus factum quicumque sequentur,</div><div class="l">per caput hoc iuro, per quod pater ante solebat:</div><div class="l">quae tibi polliceor reduci rebusque secundis,</div><div class="l">haec eadem matrique tuae generique manebunt.”</div><div class="l">Sic ait inlacrimans; umero simul exuit ensem</div><div class="l">auratum, mira quem fecerat arte Lycaon</div><div class="l">Gnosius atque habilem vagina aptarat eburna.</div><div class="l">Dat Niso Mnestheus pellem horrentisque leonis</div><div class="l">exuvias; galeam fidus permutat Aletes.</div><div class="l">Protinus armati incedunt; quos omnis euntis</div><div class="l">primorum manus ad portas iuvenumque senumque</div><div class="l">prosequitur votis. Nec non et pulcher Iulus,</div><div class="l">ante annos animumque gerens curamque virilem,</div><div class="l">multa patri mandata dabat portanda: sed aurae</div><div class="l">omnia discerpunt et nubibus inrita donant.</div><span class="">card 314</span><div class="l">Egressi superant fossas noctisque per umbram</div><div class="l">castra inimica petunt, multis tamen ante futuri</div><div class="l">exitio. Passim somno vinoque per herbam</div><div class="l">corpora fusa vident, arrectos litore currus,</div><div class="l">inter lora rotasque viros, simul arma iacere,</div><div class="l">vina simul. Prior Hyrtacides sic ore locutus:</div><div class="l">“Euryale, audendum dextra; nunc ipsa vocat res.</div><div class="l">Hac iter est. Tu, ne qua manus se attollere nobis</div><div class="l">a tergo possit, custodi et consule longe;</div><div class="l">haec ego vasta dabo et lato te limite ducam.</div><div class="l">Sic memorat vocemque premit; simul ense superbum</div><div class="l">Rhamnetem adgreditur, qui forte tapetibus altis</div><div class="l">exstructus toto proflabat pectore somnum.</div><div class="l">Rex idem et regi Turno gratissimus augur,</div><div class="l">sed non augurio potuit depellere pestem.</div><div class="l">Tris iuxta famulos temere inter tela iacentis</div><div class="l">armigerumque Remi premit aurigamque sub ipsis</div><div class="l">nanctus equis ferroque secat pendentia colla;</div><div class="l">tum caput ipsi aufert domino truncumque relinquit</div><div class="l">sanguine singultantem; atro tepefacta cruore</div><div class="l">terra torique madent. Nec non Lamyrumque Lamumque</div><div class="l">et iuvenem Serranum, illa qui plurima nocte</div><div class="l">luserat, insignis facie, multoque iacebat</div><div class="l">membra deo victus: felix, si protinus illum</div><div class="l">aequasset nocti ludum in lucemque tulisset.</div><div class="l">Impastus ceu plena leo per ovilia turbans</div><div class="l">(suadet enim vesana fames) manditque trahitque</div><div class="l">molle pecus mutumque metu, fremit ore cruento:</div><div class="l">nec minor Euryali caedes; incensus et ipse</div><div class="l">perfurit ac multam in medio sine nomine plebem,</div><div class="l">Fadumque Herbesumque subit Rhoetumque Abarimque,</div><div class="l">ignaros, Rhoetum vigilantem et cuncta videntem,</div><div class="l">sed magnum metuens se post cratera tegebat;</div><div class="l">pectore in adverso totum cui comminus ensem</div><div class="l">condidit adsurgenti et multa morte recepit.</div><div class="l">Purpuream vomit ille animam et cum sanguine mixta</div><div class="l">vina refert moriens; hic furto fervidus instat.</div><div class="l">Iamque ad Messapi socios tendebat; ibi ignem</div><div class="l">deficere extremum et religatos rite videbat</div><div class="l">carpere gramen equos: breviter cum talia Nisus.</div><div class="l">sensit enim nimia caede atque cupidine ferri:</div><div class="l">“Absistamus,” ait, “nam lux inimica propinquat.</div><div class="l">Poenarum exhaustum satis est, via facta per hostis.”</div><div class="l">Multa virum solido argento perfecta relinquunt</div><div class="l">armaque craterasque simul pulchrosque tapetas.</div><div class="l">Euryalus phaleras Rhamnetis et aurea bullis</div><div class="l">cingula, Tiburti Remulo ditissimus olim</div><div class="l">quae mittit dona hospitio cum iungeret absens</div><div class="l">Caedicus, ille suo moriens dat habere nepoti,</div><div class="l"><span class="strikethrough">post mortem bello Rutuli pugnaque potiti</span></div><div class="l">haec rapit atque umeris nequiquam fortibus aptat.</div><div class="l">Tum galeam Messapi habilem cristisque decoram</div><div class="l">induit. Excedunt castris et tuta capessunt.</div><span class="">card 367</span><div class="l">Interea praemissi equites ex urbe Latina,</div><div class="l">cetera dum legio campis instructa moratur,</div><div class="l">ibant et Turno regi responsa ferebant,</div><div class="l">tercentum, scutati omnes, Volcente magistro.</div><div class="l">Iamque propinquabant castris murosque subibant,</div><div class="l">cum procul hos laevo flectentis limite cernunt</div><div class="l">et galea Euryalum sublustri noctis in umbra</div><div class="l">prodidit immemorem radiisque adversa refulsit.</div><div class="l">Haud temere est visum. Conclamat ab agmine Volcens</div><div class="l">“State, viri. Quae causa viae? Quive estis in armis?</div><div class="l">Quove tenetis iter?” Nihil illi tendere contra,</div><div class="l">sed celerare fugam in silvas et fidere nocti.</div><div class="l">Obiciunt equites sese ad divortia nota</div><div class="l">hinc atque hinc omnemque abitum custode coronant.</div><div class="l">Silva fuit late dumis atque ilice nigra</div><div class="l">horrida, quam densi complerant undique sentes;</div><div class="l">rara per occultos lucebat semita calles.</div><div class="l">Euryalum tenebrae ramorum onerosaque praeda</div><div class="l">impediunt fallitque timor regione viarum;</div><div class="l">Nisus abit, iamque imprudens evaserat hostis</div><div class="l">atque locos, qui post Albae de nomine dicti</div><div class="l">Albani, tum rex stabula alta Latinus habebat,</div><div class="l">ut stetit et frustra absentem respexit amicum.</div><div class="l">“Euryale infelix, qua te regione reliqui?</div><div class="l">Quave sequar, rursus perplexum iter omne revolvens</div><div class="l">fallacis silvae?” Simul et vestigia retro</div><div class="l">observata legit dumisque silentibus errat.</div><div class="l">Audit equos, audit strepitus et signa sequentum.</div><div class="l">Nec longum in medio tempus, cum clamor ad auris</div><div class="l">pervenit ac videt Euryalum, quem iam manus omnis</div><div class="l">fraude loci et noctis, subito turbante tumultu,</div><div class="l">oppressum rapit et conantem plurima frustra.</div><div class="l">Quid faciat? Qua vi iuvenem, quibus audeat armis</div><div class="l">eripere? An sese medios moriturus in enses</div><div class="l">inferat et pulchram properet per volnera mortem?</div><div class="l">Ocius adducto torquens hastile lacerto,</div><div class="l">suspiciens altam Lunam sic voce precatur:</div><div class="l">“Tu, dea, tu praesens nostro succurre labori,</div><div class="l">astrorum decus et nemorum Latonia custos</div><div class="l">Siqua tuis umquam pro me pater Hyrtacus aris</div><div class="l">dona tulit, siqua ipse meis venatibus auxi</div><div class="l">suspendive tholo aut sacra ad fastigia fixi:</div><div class="l">hunc sine me turbare globum et rege tela per auras.”</div><div class="l">Dixerat, et toto conixus corpore ferrum</div><div class="l">conicit: hasta volans noctis diverberat umbras</div><div class="l">et venit aversi in tergum Sulmonis ibique</div><div class="l">frangitur ac fisso transit praecordia ligno.</div><div class="l">Volvitur ille vomens calidum de pectore flumen</div><div class="l">frigidus et longis singultibus ilia pulsat.</div><div class="l">Diversi circumspiciunt. Hoc acrior idem</div><div class="l">ecce aliud summa telum librabat ab aure.</div><div class="l">Dum trepidant, it hasta Tago per tempus utrumque</div><div class="l">stridens traiectoque haesit tepefacta cerebro.</div><span class="">card 420</span><div class="l">Saevit atrox Volcens nec teli conspicit usquam</div><div class="l">auctorem nec quo se ardens inmittere possit.</div><div class="l">“Tu tamen interea calido mihi sanguine poenas</div><div class="l">persolves amborum,” inquit; simul ense recluso</div><div class="l">ibat in Euryalum. Tum vero exterritus, amens</div><div class="l">conclamat Nisus, nec se celare tenebris</div><div class="l">amplius aut tantum potuit perferre dolorem.</div><div class="l">Me me, adsum qui feci, in me convertite ferrum,</div><div class="l">O Rutuli, mea fraus omnis; nihil iste nec ausus</div><div class="l">nec potuit, caelum hoc et conscia sidera testor,</div><div class="l">tantum infelicem nimium dilexit amicum.”</div><div class="l">Talia dicta dabat; sed viribus ensis adactus</div><div class="l">transabiit costas et candida pectora rumpit.</div><div class="l">Volvitur Euryalus leto, pulchrosque per artus</div><div class="l">it cruor, inque umeros cervix conlapsa recumbit:</div><div class="l">purpureus veluti cum flos succisus aratro</div><div class="l">languescit moriens lassove papavera collo</div><div class="l">demisere caput, pluvia cum forte gravantur.</div><div class="l">At Nisus ruit in medios solumque per omnis</div><div class="l">Volcentem petit in solo Volcente moratur.</div><div class="l">Quem circum glomerati hostes hinc comminus atque hinc</div><div class="l">proturbant. Instat non setius ac rotat ensem</div><div class="l">fulmineum, donec Rutuli clamantis in ore</div><div class="l">condidit adverso et moriens animam abstulit hosti.</div><div class="l">Tum super exanimum sese proiecit amicum</div><div class="l">confossus placidaque ibi demum morte quievit.</div><span class="">card 446</span><div class="l">Fortunati ambo! Siquid mea carmina possunt,</div><div class="l">nulla dies umquam memori vos eximet aevo,</div><div class="l">dum domus Aeneae Capitoli immobile saxum</div><div class="l">accolet imperiumque pater Romanus habebit.</div><span class="">card 450</span><div class="l">Victores praeda Rutuli spoliisque potiti</div><div class="l">Volcentem exanimum flentes in castra ferebant.</div><div class="l">Nec minor in castris luctus Rhamnete reperto</div><div class="l">exsangui et primis una tot caede peremptis,</div><div class="l">Serranoque Numaque. Ingens concursus ad ipsa</div><div class="l">corpora seminecisque viros tepidaque recentem</div><div class="l">caede locum et plenos spumanti sanguine rivos.</div><div class="l">Agnoscunt spolia inter se galeamque nitentem</div><div class="l">Messapi et multo phaleras sudore receptas.</div><span class="">card 459</span><div class="l">Et iam prima novo spargebat lumine terras</div><div class="l">Tithoni croceum linquens Aurora cubile:</div><div class="l">iam sole infuso, iam rebus luce retectis</div><div class="l">Turnus in arma viros, armis circumdatus ipse,</div><div class="l">suscitat, aeratasque acies in proelia cogit</div><div class="l">quisque suas variisque acuunt rumoribus iras.</div><div class="l">Quin ipsa arrectis (visu miserabile) in hastis</div><div class="l">praefigunt capita et multo clamore sequuntur</div><div class="l">Euryali et Nisi.</div><div class="l">Aeneadae duri murorum in parte sinistra</div><div class="l">opposuere aciem, nam dextera cingitur amni,</div><div class="l">ingentisque tenent fossas et turribus altis</div><div class="l">stant maesti; simul ora virum praefixa movebant,</div><div class="l">nota nimis miseris atroque fluentia tabo.</div><span class="">card 473</span><div class="l">Interea pavidam volitans pennata per urbem</div><div class="l">nuntia Fama ruit matrisque adlabitur auris</div><div class="l">Euryali. At subitus miserae calor ossa reliquit,</div><div class="l">excussi manibus radii revolutaque pensa.</div><div class="l">Evolat infelix et femineo ululatu,</div><div class="l">scissa comam, muros amens atque agmina cursu</div><div class="l">prima petit, non illa virum, non illa pericli</div><div class="l">telorumque memor; caelum dehinc questibus implet:</div><div class="l">“Hunc ego te, Euryale, aspicio? Tune illa senectae</div><div class="l">sera meae requies, potuisti linquere solam,</div><div class="l">crudelis? Nec te, sub tanta pericula missum,</div><div class="l">adfari extremum miserae data copia matri?</div><div class="l">Heu, terra ignota canibus data praeda Latinis</div><div class="l">alitibusque iaces, nec te, tua funera mater</div><div class="l">produxi pressive oculos aut volnera lavi,</div><div class="l">veste tegens, tibi quam noctes festina diesque</div><div class="l">urgebam et tela curas solabar anilis.</div><div class="l">Quo sequar, aut quae nunc artus avolsaque membra</div><div class="l">et funus lacerum tellus habet? Hoc mihi de te,</div><div class="l">nate, refers? Hoc sum terraque marique secuta?</div><div class="l">Figite me, siqua est pietas, in me omnia tela</div><div class="l">conicite, o Rutuli, me primam absumite ferro:</div><div class="l">aut tu, magne pater divom, miserere tuoque</div><div class="l">invisum hoc detrude caput sub Tartara telo,</div><div class="l">quando aliter nequeo crudelem abrumpere vitam.”</div><div class="l">Hoc fletu concussi animi, maestusque per omnis</div><div class="l">it gemitus: torpent infractae ad proelia vires.</div><div class="l">Illam incendentem luctus Idaeus et Actor</div><div class="l">Illionei monitu et multum lacrimantis Iuli</div><div class="l">corripiunt interque manus sub tecta reponunt.</div><span class="">card 503</span><div class="l">At tuba terribilem sonitum procul aere canoro</div><div class="l">increpuit; sequitur clamor caelumque remugit.</div><div class="l">Adcelerant acta pariter testudine Volsci</div><div class="l">et fossas implere parant ac vellere vallum.</div><div class="l">Quaerunt pars aditum et scalis ascendere muros,</div><div class="l">qua rara est acies interlucetque corona</div><div class="l">non tam spissa viris. Telorum effundere contra</div><div class="l">omne genus Teucri ac duris detrudere contis,</div><div class="l">adsueti longo muros defendere bello.</div><div class="l">Saxa quoque infesto volvebant pondere, siqua</div><div class="l">possent tectam aciem perrumpere: cum tamen omnis</div><div class="l">ferre iuvat subter densa testudine casus;</div><div class="l">nec iam sufficiunt. Nam qua globus imminet ingens,</div><div class="l">immanem Teucri molem volvuntque ruuntque,</div><div class="l">quae stravit Rutulos late armorumque resolvit</div><div class="l">tegmina. Nec curant caeco contendere Marte</div><div class="l">amplius audaces Rutuli, sed pellere vallo</div><div class="l">missilibus certant.</div><div class="l">Parte alia horrendus visu quassabat Etruscam</div><div class="l">pinum et fumiferos infert Mezentius ignis;</div><div class="l">at Messapus equum domitor, Neptunia proles,</div><div class="l">rescindit vallum et scalas in moenia poscit.</div><span class="">card 525</span><div class="l">Vos, o Calliope, precor, adspirate canenti,</div><div class="l">quas ibi tum ferro strages, quae funera Turnus</div><div class="l">ediderit, quem quisque virum demiserit Orco;</div><div class="l">et mecum ingentis oras evolvite belli,</div><div class="l"><span class="strikethrough">et meministis enim, divae, et memorare potestis.</span></div><span class="">card 530</span><div class="l">Turris erat vasto suspectu et pontibus altis,</div><div class="l">opportuna loco, summis quam viribus omnes</div><div class="l">expugnare Itali summaque evertere opum vi</div><div class="l">certabant, Troes contra defendere saxis</div><div class="l">perque cavas densi tela intorquere fenestras.</div><div class="l">Princeps ardentem coniecit lampada Turnus</div><div class="l">et flammam adfixit lateri, quae plurima vento</div><div class="l">corripuit tabulas et postibus haesit adesis.</div><div class="l">Turbati trepidare intus frustraque malorum</div><div class="l">velle fugam. Dum se glomerant retroque residunt</div><div class="l">in partem, quae peste caret, tum pondere turris</div><div class="l">procubuit subito et caelum tonat omne fragore.</div><div class="l">Semineces ad terram, immani mole secuta,</div><div class="l">confixique suis telis et pectora duro</div><div class="l">transfossi ligno veniunt. Vix unus Helenor</div><div class="l">et Lycus elapsi. Quorum primaevus Helenor,</div><div class="l">Maeonio regi quem serva Licymnia furtim</div><div class="l">sustulerat vetitisque ad Troiam miserat armis,</div><div class="l">ense levis nudo parmaque inglorius alba;</div><div class="l">isque ubi se Turni media inter milia vidit,</div><div class="l">hinc acies atque hinc acies adstare Latinas:</div><div class="l">ut fera, quae densa venantum saepta corona</div><div class="l">contra tela furit seseque haud nescia morti</div><div class="l">inicit et saltu supra venabula fertur,</div><div class="l">haud aliter iuvenis medios moriturus in hostis</div><div class="l">inruit et, qua tela videt densissima, tendit.</div><div class="l">At pedibus longe melior Lycus inter et hostis</div><div class="l">inter et arma fuga muros tenet altaque certat</div><div class="l">prendere tecta manu sociumque attingere dextras.</div><div class="l">Quem Turnus, pariter cursu teloque secutus,</div><div class="l">increpat his victor: “Nostrasne evadere, demens,</div><div class="l">sperasti te posse manus?” Simul adripit ipsum</div><div class="l">pendentem et magna muri cum parte revellit.</div><div class="l">Qualis ubi aut leporem aut candenti corpore cycnum</div><div class="l">sustulit alta petens pedibus Iovis armiger uncis</div><div class="l">quaesitum aut matri multis balatibus agnum</div><div class="l">Martius a stabulis rapuit lupus. Undique clamor</div><div class="l">tollitur: invadunt et fossas agere complent;</div><div class="l">ardentis taedas alii ad fastigia iactant.</div><div class="l">Ilioneus saxo atque ingenti fragmine montis</div><div class="l">Lucetium portae subeuntem ignisque ferentem,</div><div class="l">Emathiona Liger, Corynaeum sternit Asilas,</div><div class="l">hic iaculo bonus, hic longe fallente sagitta,</div><div class="l">Ortygium Caeneus, victorem Caenea Turnus,</div><div class="l">Turnus Ityn Cloniumque, Dioxippum Promolumque</div><div class="l">et Sagarim et summis stantem pro turribus Idan,</div><div class="l">Privernum Capys. Hunc primo levis hasta Themillae</div><div class="l">strinxerat: ille manum proiecto tegmine demens</div><div class="l">ad volnus tulit; ergo alis adlapsa sagitta</div><div class="l">et laevo infixa est lateri manus abditaque intus</div><div class="l">spiramenta animae letali volnere rupit.</div><div class="l">Stabat in egregiis Arcentis filius armis,</div><div class="l">pictus acu chlamydem et ferrugine clarus Hibera,</div><div class="l">insignis facie, genitor quem miserat Arcens,</div><div class="l">eductum Matris luco Symaethia circum</div><div class="l">flumina, pinguis ubi et placabilis ara Palici:</div><div class="l">stridentem fundam positis Mezentius hastis</div><div class="l">ipse ter adducta circum caput egit habena</div><div class="l">et media adversi liquefacto tempora plumbo</div><div class="l">diffidit ac multa porrectum extendit harena.</div><span class="">card 590</span><div class="l">Tum primum bello celerem intendisse sagittam</div><div class="l">dicitur ante feras solitus terrere fugaces</div><div class="l">Ascanius fortemque manu fudisse Numanum,</div><div class="l">cui Remulo cognomen erat, Turnique minorem</div><div class="l">germanam nuper thalamo sociatus habebat.</div><div class="l">Is primam ante aciem digna atque indigna relatu</div><div class="l">vociferans tumidusque novo praecordia regno</div><div class="l">ibat et ingentem sese clamore ferebat:</div><div class="l">“Non pudet obsidione iterum valloque teneri,</div><div class="l">bis capti Phryges, et morti praetendere muros?</div><div class="l">En qui nostra sibi bello conubia poscunt!</div><div class="l">Quis deus Italiam, quae vos dementia adegit</div><div class="l">Non hic Atridae nec fandi fictor Ulixes:</div><div class="l">durum a stirpe genus natos ad flumina primum</div><div class="l">deferimus saevoque gelu duramus et undis,</div><div class="l">venatu invigilant pueri silvasque fatigant,</div><div class="l">flectere ludus equos et spicula tendere cornu.</div><div class="l">At patiens operum parvoque adsueta iuventus</div><div class="l">aut rastris terram domat aut quatit oppida bello.</div><div class="l">Omne aevum ferro teritur, versaque iuvencum</div><div class="l">terga fatigamus hasta; nec tarda senectus</div><div class="l">debilitat vires animi mutatque vigorem:</div><div class="l">canitiem galea premimus, semperque recentis</div><div class="l">comportare iuvat praedas et vivere rapto.</div><div class="l">Vobis picta croco et fulgenti murice vestis,</div><div class="l">desidiae cordi, iuvat indulgere choreis,</div><div class="l">et tunicae manicas et habent redimicula mitrae.</div><div class="l">O vere Phrygiae, neque enim Phryges, ite per alta</div><div class="l">Dindyma ubi adsuetis biforem dat tibia cantum!</div><div class="l">Tympana vos buxusque vocat Berecyntia Matris</div><div class="l">Idaeae sinite arma viris et cedite ferro.”</div><span class="">card 621</span><div class="l">Talia iactantem dictis ac dira canentem</div><div class="l">non tulit Ascanius nervoque obversus equino</div><div class="l">contendit telum diversaque bracchia ducens</div><div class="l">constitit, ante Iovem supplex per vota precatus:</div><div class="l">“Iuppiter omnipotens, audacibus adnue coeptis.</div><div class="l">Ipse tibi ad tua templa feram sollemnia dona</div><div class="l">et statuam ante aras aurata fronte iuvencum</div><div class="l">candentem pariterque caput cum matre ferentem,</div><div class="l">iam cornu petat et pedibus qui spargat harenam.”</div><div class="l">Audiit et caeli Genitor de parte serena</div><div class="l">intonuit laevum, sonat una fatifer arcus:</div><div class="l">effugit horrendum stridens adducta sagitta</div><div class="l">perque caput Remuli venit et cava tempora ferro</div><div class="l">traicit. “I, verbis virtutem inlude superbis!</div><div class="l">His capti Phryges haec Rutulis responsa remittunt.”</div><div class="l">Hoc tantum Ascanius. Teucri clamore sequuntur</div><div class="l">laetitiaque fremunt animosque ad sidera tollunt.</div><span class="">card 638</span><div class="l">Aetheria tum forte plaga crinitus Apollo</div><div class="l">desuper Ausonias acies urbemque videbat,</div><div class="l">nube sedens, atque his victorem adfatur Iulum:</div><div class="l">“Macte nova virtute, puer: sic itur ad astra,</div><div class="l">dis genite et geniture deos. Iure omnia Bella</div><div class="l">gente sub Assaraci fato ventura resident,</div><div class="l">nec te Troia capit.” Simul haec effatus ab alto</div><div class="l">aethere se misit, spirantis dimovet auras</div><div class="l">Ascaniumque petit. Forma tum vertitur oris</div><div class="l">antiquum in Buten; hic Dardanio Anchisae</div><div class="l">armiger ante fuit fidusque ad limina custos,</div><div class="l">tum comitem Ascanio pater addidit. Ibat Apollo</div><div class="l">omnia longaevo similis, vocemque coloremque</div><div class="l">et crinis albos et saeva sonoribus arma,</div><div class="l">atque his ardentem dictis adfatur Iulum:</div><div class="l">“Sit satis, Aenide, telis impune Numanum</div><div class="l">oppetiisse tuis; primam hanc tibi magnus, Apollo</div><div class="l">concedit laudem et paribus non invidet armis:</div><div class="l">cetera parce, puer, bello.” Sic orsus Apollo</div><div class="l">mortalis medio aspectus sermone reliquit</div><div class="l">et procul in tenuem ex oculis evanuit auram.</div><div class="l">Agnovere deum proceres divinaque tela</div><div class="l">Dardanidae pharetramque fuga sensere sonantem.</div><div class="l">Ergo avidum pugnae dictis ac numine Phoebi</div><div class="l">Ascanium prohibent, ipsi in certamina rursus</div><div class="l">succedunt animasque in aperta pericula mittunt.</div><div class="l">It clamor totis per propugnacula muris,</div><div class="l">intendunt acris arcus amentaque torquent.</div><div class="l">Sternitur omne solum telis, tum scuta cavaeque</div><div class="l">dant sonitum flictu galeae, pugna aspera surgit:</div><div class="l">quantus ab occasu veniens pluvialibus Haedis</div><div class="l">verberat imber humum, quam multa grandine nimbi</div><div class="l">in vada praecipitant, cum Iuppiter horridus austris</div><div class="l">torquet aquosam hiemem et caelo cava nubila rumpit.</div><span class="">card 672</span><div class="l">Pandarus et Bitias, Idaeo Alcanore creti,</div><div class="l">quos Iovis eduxit luco silvestris Iaera</div><div class="l">abietibus iuvenes patriis et montibus aequos,</div><div class="l">portam, quae ducis imperio commissa, recludunt,</div><div class="l">freti animis, ultroque invitant moenibus hostem.</div><div class="l">Ipsi intus dextra ac laeva pro turribus adstant,</div><div class="l">armati ferro et cristis capita alta corusci:</div><div class="l">quales aëriae liquentia flumina circum,</div><div class="l">sive Padi ripis Athesim seu propter amoenum,</div><div class="l">consurgunt geminae quercus intonsaque caelo</div><div class="l">attollunt capita et sublimi vertice nutant.</div><div class="l">inrumpunt aditus Rutuli ut videre patentis</div><div class="l">continuo Quercens et pulcher Aquiculus armis</div><div class="l">et praeceps animi Tmarus et Mavortius Haemon</div><div class="l">agminibus totis: at versi terga dedere</div><div class="l">aut ipso portae posuere in limine vitam.</div><div class="l">Tum magis increscunt animis discordibus irae;</div><div class="l">et iam collecti Troes glomerantur eodem</div><div class="l">et conferre manum et procurrere longius audent.</div><span class="">card 691</span><div class="l">Ductori Turno diversa in parte furenti</div><div class="l">turbantique viros perfertur nuntius, hostem</div><div class="l">fervere caede nova et portas praebere patentis.</div><div class="l">Deserit inceptum atque immani concitus ira</div><div class="l">Dardaniam ruit ad portam fratresque superbos.</div><div class="l">Et primum Antiphaten, is enim se primus agebat,</div><div class="l">Thebana de matre nothum Sarpedonis alti,</div><div class="l">coniecto sternit iaculo; volat Itala cornus</div><div class="l">aëra per tenerum stomachoque infixa sub altum</div><div class="l">pectus abit: reddit specus atri volneris undam</div><div class="l">spumantem, et fixo ferrum in pulmone tepescit.</div><div class="l">Tum Meropem atque Erymanta manu, tum sternit Aphidnum,</div><div class="l">tum Bitian ardentem oculis animisque frementem</div><div class="l">non iaculo, neque enim iaculo vitam ille dedisset,</div><div class="l">sed magnum stridens contorta phalarica venit,</div><div class="l">fulminis acta modo, quam nec duo taurea terga</div><div class="l">nec duplici squama lorica fidelis et auro</div><div class="l">sustinuit: conlapsa ruunt immania membra.</div><div class="l">Dat tellus gemitum, et clipeum super intonat ingens.</div><div class="l">Talis in Euboico Baiarum litore quondam</div><div class="l">saxea pila cadit, magnis quam molibus ante</div><div class="l">constructam ponto iaciunt; sic illa ruinam</div><div class="l">prona trahit penitusque vadis inlisa recumbit:</div><div class="l">miscent se maria, et nigrae attolluntur harenae;</div><div class="l">tum sonitu Prochyta alta tremit durumque cubile</div><div class="l">Inarime Iovis imperiis imposta Typhoeo.</div><span class="">card 717</span><div class="l">Hic Mars armipotens animum viresque Latinis</div><div class="l">addidit et stimulos acris sub pectore vertit</div><div class="l">immisitque Fugam Teucris atrumque Timorem.</div><div class="l">Undique conveniunt, quoniam data copia pugnae</div><div class="l">bellatorque animo deus incidit.</div><div class="l">Pandarus ut fuso germanum corpore cernit</div><div class="l">et quo sit fortuna loco, qui casus agat res,</div><div class="l">portam vi magna converso cardine torquet,</div><div class="l">obnixus latis umeris, multosque suorum</div><div class="l">moenibus exclusos duro in certamine linquit;</div><div class="l">ast alios secum includit recipitque ruentis,</div><div class="l">demens, qui Rutulum in medio non agmine regem</div><div class="l">viderit inrumpentem ultroque incluserit urbi,</div><div class="l">immanem veluti pecora inter inertia tigrim</div><div class="l">Continuo nova lux oculis effulsit, et arma</div><div class="l">horrendum sonuere; tremunt in vertice cristae</div><div class="l">sanguineae, clipeoque micantia fulmina mittit:</div><div class="l">agnoscunt faciem invisam atque immania membra</div><div class="l">turbati subito Aeneadae. Tum Pandarus ingens</div><div class="l">emicat et mortis fraternae fervidus ira</div><div class="l">effatur: “Non haec dotalis regia Amatae,</div><div class="l">nec muris cohibet patriis media Ardea Turnum.</div><div class="l">Castra inimica vides; nulla hinc exire potestas.”</div><div class="l">Olli subridens sedato pectore Turnus:</div><div class="l">“Incipe, siqua animo virtus, et consere dextram:</div><div class="l">hic etiam inventum Priamo narrabis Achillem.”</div><div class="l">Dixerat. Ille rudem nodis et cortice crudo</div><div class="l">intorquet summis adnixus viribus hastam:</div><div class="l">excepere aurae volnus; Saturnia Iuno</div><div class="l">detorsit veniens, portaeque infigitur hasta.</div><div class="l">“At non hoc telum, mea quod vi dextera versat,</div><div class="l">effugies; neque enim is teli nec volneris auctor.”</div><div class="l">Sic ait et sublatum alte consurgit in ensem</div><div class="l">et mediam ferro gemina inter tempora frontem</div><div class="l">dividit inpubesque immani volnere malas.</div><div class="l">Fit sonus, ingenti concussa est pondere tellus:</div><div class="l">conlapsos artus atque arma cruenta cerebro</div><div class="l">sternit humi moriens, atque illi partibus aequis</div><div class="l">huc caput atque illuc umero ex utroque pependit.</div><span class="">card 756</span><div class="l">Diffugiunt versi trepida formidine Troes:</div><div class="l">et si continuo victorem ea cura subisset,</div><div class="l">rumpere claustra manu sociosque immittere portis,</div><div class="l">ultimus ille dies bello gentique fuisset;</div><div class="l">sed furor ardentem caedisque insana cupido</div><div class="l">egit in adversos.</div><div class="l">Principio Phalerim et succiso poplite Gygen</div><div class="l">excipit; hinc raptas fugientibus ingerit hastas</div><div class="l">in tergum, Iuno vires animumque ministrat;</div><div class="l">addit Halym comitem et confixa Phegea parma,</div><div class="l">ignaros deinde in muris Martemque cientis</div><div class="l">Alcandrumque Haliumque Noemonaque Prytanimque.</div><div class="l">Lyncea tendentem contra sociosque vocantem</div><div class="l">vibranti gladio conixus ab aggere dexter</div><div class="l">occupat; huic uno desectum comminus ictu</div><div class="l">cum galea longe iacuit caput. Inde ferarum</div><div class="l">vastatorem Amycum, quo non felicior alter</div><div class="l">ungere tela manu ferrumque armare veneno,</div><div class="l">et Clytium Aeoliden et amicum Crethea Musis,</div><div class="l">Crethea Musarum comitem, cui carmina semper</div><div class="l">et citharae cordi numerosque intendere nervis.</div><div class="l"><span class="strikethrough">Semper equos atque arma virum pugnasque canebat.</span></div><span class="">card 778</span><div class="l">Tandem ductores audita caede suorum</div><div class="l">conveniunt Teucri, Mnestheus acerque Serestus,</div><div class="l">palantisque vident socios hostemque receptum.</div><div class="l">Et Mnestheus: “Quo deinde fugam, quo tenditis?” inquit.</div><div class="l">“Quos alios muros, quae iam ultra moenia habetis?</div><div class="l">Unus homo et vestris, o cives, undique saeptus</div><div class="l">aggeribus tantas strages inpune per urbem</div><div class="l">ediderit, iuvenum primos tot miserit Orco?</div><div class="l">Non infelicis patriae veterumque deorum</div><div class="l">et magni Aeneae, segnes, miseretque pudetque?”</div><div class="l">Talibus accensi firmantur et agmine denso</div><div class="l">consistunt. Turnus paulatim excedere pugna</div><div class="l">et fluvium petere ac partem, quae cingitur unda</div><div class="l">acrius hoc Teucri clamore incumbere magno</div><div class="l">et glomerare manum. Ceu saevum turba leonem</div><div class="l">cum telis premit infensis, at territus ille,</div><div class="l">asper, acerba tuens, retro redit, et neque terga</div><div class="l">ira dare aut virtus patitur, nec tendere contra</div><div class="l">ille quidem hoc cupiens potis est per tela virosque:</div><div class="l">haud aliter retro dubius vestigia Turnus</div><div class="l">improperata refert, et mens exaestuat ira.</div><div class="l">Quin etiam bis tum medios invaserat hostis,</div><div class="l">bis confusa fuga per muros agmina vertit;</div><div class="l">sed manus e castris propere coit omnis in unum,</div><div class="l">nec contra vires audet Saturnia Iuno</div><div class="l">sufficere, aëriam caelo nam Iuppiter Irim</div><div class="l">demisit germanae haud mollia iussa ferentem,</div><div class="l">ni Turnus cedat Teucrorum moenibus altis.</div><div class="l">Ergo nec clipeo iuvenis subsistere tantum</div><div class="l">dextra valet: iniectis sic undique telis</div><div class="l">obruitur. Strepit adsiduo cava tempora circum</div><div class="l">tinnitu galea, et saxis solida aera fatiscunt,</div><div class="l">discussaeque iubae capiti, nec sufficit umbo</div><div class="l">ictibus: ingeminant hastis et Troes et ipse</div><div class="l">fulmineus Mnestheus. Tum toto corpore sudor</div><div class="l">liquitur et piceum, nec respirare potestas,</div><div class="l">flumen agit; fessos quatit aeger anhelitus artus.</div><div class="l">Tum demum praeceps saltu sese omnibus armis</div><div class="l">in fluvium dedit: ille suo cum gurgite flavo</div><div class="l">accepit venientem ac mollibus extulit undis</div><div class="l">et laetum sociis abluta caede remisit.</div></div><div class="textpart" id="index.xml-body.1_div.1_div.10"><h3><span class="headingNumber">1.10. </span></h3><span class="">card 1</span><div class="l">Panditur interea domus omnipotentis Olympi,</div><div class="l">conciliumque vocat divom pater atque hominum rex</div><div class="l">sideream in sedem, terras unde arduus omnis</div><div class="l">castraque Dardanidum adspectat populosque Latinos.</div><div class="l">Considunt tectis bipatentibus, incipit ipse:</div><div class="l">“Caelicolae magni, quianam sententia vobis</div><div class="l">versa retro tantumque animis certatis iniquis?</div><div class="l">Abnueram bello Italiam concurrere Teucris.</div><div class="l">Quae contra vetitum discordia? Quis metus aut hos</div><div class="l">aut hos arma sequi ferrumque lacessere suasit?</div><div class="l">Adveniet iustum pugnae, ne arcessite, tempus,</div><div class="l">cum fera Karthago Romanis arcibus olim</div><div class="l">exitium magnum atque Alpes immittet apertas:</div><div class="l">tum certare odiis, tum res rapuisse licebit.</div><div class="l">Nunc sinite et placitum laeti componite foedus.”</div><span class="">card 16</span><div class="l">Iuppiter haec paucis; at non Venus aurea contra</div><div class="l">pauca refert:</div><div class="l">“O pater, O hominum rerumque aeterna potestas!</div><div class="l">Namque aliud quid sit, quod iam implorare queamus?</div><div class="l">Cernis ut insultent Rutulli Turnusque <span class="strikethrough">feratur</span></div><div class="l"><span class="strikethrough">per medios insignis equis tumidusque</span> secundo</div><div class="l">Marte ruat? Non clausa tegunt iam moenia Teucros:</div><div class="l">quin intra portas atque ipsis proelia miscent</div><div class="l">aggeribus moerorum et inundant sanguine fossas.</div><div class="l">Aeneas ignarus abest. Numquamne levari</div><div class="l">obsidione sines? Muris iterum imminet hostis</div><div class="l">nascentis Troiae <span class="strikethrough">nec non exercitus alter;</span></div><div class="l">atque iterum in Teucros Aetolis surgit ab Arpis</div><div class="l">Tydides. Equidem credo, mea volnera restant</div><div class="l">et tua progenies mortalia demoror arma.</div><div class="l">Si sine pace tua atque invito numine Troes</div><div class="l">Italiam petiere, luant peccata neque illos</div><div class="l">iuveris auxilio; sin tot responsa secuti,</div><div class="l">quae superi manesque dabant: cur nunc tua quisquam</div><div class="l">vertere iussa potest aut cur nova condere fata?</div><div class="l">Quid repetem exustas Erycino in litore classes,</div><div class="l">quid tempestatum regem ventosque furentis</div><div class="l">Aeolia excitos aut actam nubibus Irim?</div><div class="l">Nunc etiam manis, haec intemptata manebat</div><div class="l">sors rerum, movet et superis immissa repente</div><div class="l">Allecto, medias Italum bacchata per urbes.</div><div class="l">Nil super imperio moveor: speravimus ista,</div><div class="l">dum fortuna fuit; vincant quos vincere mavis.</div><div class="l">Si nulla est regio, Teucris quam det tua coniunx</div><div class="l">dura, per eversae, genitor, fumantia Troiae</div><div class="l">exscidia obtestor, liceat dimittere ab armis</div><div class="l">incolumem Ascanium, liceat superesse nepotem.</div><div class="l">Aeneas sane ignotis iactetur in undis</div><div class="l">et, quamcumque viam dederit Fortuna, sequatur:</div><div class="l">hunc tegere et dirae valeam subducere pugnae.</div><div class="l">Est Amathus, est celsa mihi Paphus atque Cythera</div><div class="l">Idaliaeque domus: positis inglorius armis</div><div class="l">exigat hic aevum. Magna dicione iubeto</div><div class="l">Karthago premat Ausoniam: nihil urbibus inde</div><div class="l">obstabit Tyriis. Quid pestem evadere belli</div><div class="l">iuvit et Argolicos medium fugisse per ignes</div><div class="l">totque maris vastaeque exhausta pericula terrae,</div><div class="l">dum Latium Teucri recidivaque Pergama quaerunt?</div><div class="l">Non satius cineres patriae insedisse supremos</div><div class="l">atque solum, quo Troia fuit? Xanthum et Simoenta</div><div class="l">redde, oro, miseris iterumque revolvere casus</div><div class="l">da, pater, Iliacos Teucris.”</div><span class="">card 62</span><div class="l">Tum regia Iuno</div><div class="l">acta furore gravi: “Quid me alta silentia cogis</div><div class="l">rumpere et obductum verbis volgare dolorem?</div><div class="l">Aenean hominum quisquam divomque subegit</div><div class="l">bella sequi aut hostem regi se inferre Latino?</div><div class="l">Italiam petiit fatis auctoribus, esto,</div><div class="l">Cassandrae inpulsus furiis: num linquere castra</div><div class="l">hortati sumus aut vitam committere ventis?</div><div class="l">Num puero summam belli, num credere muros</div><div class="l">Tyrrhenamque fidem, aut gentis agitare quietas?</div><div class="l">Quis deus in fraudem, quae dura potentia nostra</div><div class="l">egit? Ubi hic Iuno demissave nubibus Iris?</div><div class="l">Indignum est Italos Troiam circumdare flammis</div><div class="l">nascentem et patria Turnum consistere terra,</div><div class="l">cui Pilumnus avus, cui diva Venilia mater:</div><div class="l">quid face Troianos atra vim ferre Latinis,</div><div class="l">arva aliena iugo premere atque avertere praedas?</div><div class="l">Quid soceros legere et gremiis abducere pactas,</div><div class="l">pacem orare manu, praefigere puppibus arma?</div><div class="l">Tu potes Aenean manibus subducere Graium</div><div class="l">proque viro nebulam et ventos obtendere inanis,</div><div class="l">tu potes in totidem classem convertere nymphas:</div><div class="l">nos aliquid Rutulos contra iuvisse nefandum est?</div><div class="l">Aeneas ignarus abest: ignarus et absit.</div><div class="l">Est Paphus Idaliumque tibi, sunt alta Cythera:</div><div class="l">quid gravidam bellis urbem et corda aspera temptas?</div><div class="l">Nosne tibi fluxas Phrygiae res vertere fundo</div><div class="l">conamur, nos, an miseros qui Troas Achivis</div><div class="l">obiecit? Quae causa fuit, consurgere in arma</div><div class="l">Europamque Asiamque et foedera solvere furto?</div><div class="l">Me duce Dardanius Spartam expugnavit adulter,</div><div class="l">aut ego tela dedi fovive cupidine bella?</div><div class="l">Tum decuit metuisse tuis: nunc sera querelis</div><div class="l">haud iustis adsurgis et inrita iurgia iactas.”</div><span class="">card 96</span><div class="l">Talibus orabat Iuno, cunctique fremebant</div><div class="l">caelicolae adsensu vario, ceu flamina prima</div><div class="l">cum deprensa fremunt silvis et caeca volutant</div><div class="l">murmura, venturos nautis prodentia ventos.</div><div class="l">Tum pater omnipotens, rerum cui prima potestas,</div><div class="l">infit; eo dicente deum domus alta silescit</div><div class="l">et tremefacta solo tellus, silet arduus aether,</div><div class="l">tum Zephyri posuere, premit placida aequora pontus:</div><div class="l">“Accipite ergo animis atque haec mea figite dicta.</div><div class="l">Quandoquidem Ausonios coniungi foedere Teucris</div><div class="l">haud licitum, nec vestra capit discordia finem:</div><div class="l">quae cuique est fortuna hodie, quam quisque secat spem,</div><div class="l">Tros Rutulusne fuat nullo discrimine habebo.</div><div class="l">Seu fatis Italum castra obsidione tenentur</div><div class="l">sive errore malo Troiae monitisque sinistris.</div><div class="l">Nec Rutulos solvo: sua cuique exorsa laborem</div><div class="l">fortunamque ferent. Rex Iuppiter omnibus idem.</div><div class="l">Fata viam invenient.” Stygii per flumina fratris,</div><div class="l">per pice torrentis atraque voragine ripas</div><div class="l">adnuit et totum nutu tremefecit Olympum.</div><div class="l">Hic finis fandi. Solio tum Iuppiter aureo</div><div class="l">surgit, caelicolae medium quem ad limina ducunt.</div><span class="">card 118</span><div class="l">Interea Rutuli portis circum omnibus instant</div><div class="l">sternere caede viros et moenia cingere flammis.</div><div class="l">At legio Aeneadum vallis obsessa tenetur,</div><div class="l">nec spes ulla fugae. Miseri stant turribus altis</div><div class="l">nequiquam et rara muros cinxere corona</div><div class="l">Asius Imbrasides Hicetaoniusque Thymoetes</div><div class="l">Assaracique duo et senior cum Castore Thymbris,</div><div class="l">prima acies; hos germani Sarpedonis ambo</div><div class="l">et Clarus et Thaemon Lycia comitantur ab alta.</div><div class="l">Fert ingens toto conixus corpore saxum,</div><div class="l">haud partem exiguam montis, Lyrnesius Acmon,</div><div class="l">nec Clytio genitore minor nec fratre Menestheo.</div><div class="l">Hi iaculis, illi certant defendere saxis</div><div class="l">molirique ignem nervoque aptare sagittas.</div><div class="l">Ipse inter medios, Veneris iustissima cura,</div><div class="l">Dardanius caput ecce puer detectus honestum,</div><div class="l">qualis gemma micat, fulvum quae dividit aurum,</div><div class="l">aut collo decus aut capiti; vel quale per artem</div><div class="l">inclusum buxo aut Oricia terebintho</div><div class="l">lucet ebur; fusos cervix cui lactea crinis</div><div class="l">accipit et molli subnectens circulus auro.</div><div class="l">Te quoque magnanimae viderunt, Ismare, gentes</div><div class="l">volnera dirigere et calamos armare veneno,</div><div class="l">Maeonia generose domo, ubi pinguia culta</div><div class="l">exercentque viri Pactolusque inrigat auro.</div><div class="l">Adfuit et Mnestheus, quem pulsi pristina Turni</div><div class="l">aggere moerorum sublimem gloria tollit,</div><div class="l">et Capys: hinc nomen Campanae ducitur urbi.</div><span class="">card 146</span><div class="l">Illi inter sese duri certamina belli</div><div class="l">contulerant: media Aeneas freta nocte secabat.</div><div class="l">Namque ut ab Euandro castris ingressus Etruscis</div><div class="l">regem adit et regi memorat nomenque genusque,</div><div class="l">quidve petat quidve ipse ferat, Mezentius arma</div><div class="l">quae sibi conciliet, violentaque pectora Turni</div><div class="l">edocet, humanis quae sit fiducia rebus</div><div class="l">admonet immiscetque preces: haud fit mora, Tarchon</div><div class="l">iungit opes foedusque ferit; tum libera fati</div><div class="l">classem conscendit iussis gens Lydia divom,</div><div class="l">externo commissa duci. Aeneia puppis</div><div class="l">prima tenet, rostro Phrygios subiuncta leones,</div><div class="l">imminet Ida super, profugis gratissima Teucris.</div><div class="l">Hic magnus sedet Aeneas secumque volutat</div><div class="l">eventus belli varios, Pallasque sinistro</div><div class="l">adfixus lateri iam quaerit sidera, opacae</div><div class="l">noctis iter, iam quae passus terraque marique.</div><span class="">card 163</span><div class="l">Pandite nunc Helicona, deae, cantusque movete,</div><div class="l">quae manus interea Tuscis comitetur ab oris</div><div class="l">Aenean armetque rates pelagoque vehatur.</div><span class="">card 166</span><div class="l">Massicus aerata princeps secat aequora tigri:</div><div class="l">sub quo mille manus iuvenum, qui moenia Clusi</div><div class="l">quique urbem liquere Cosas, quis tela sagittae</div><div class="l">gorytique leves umeris et letifer arcus.</div><div class="l">Una torvus Abas: huic totum insignibus armis</div><div class="l">agmen et aurato fulgebat Apolline puppis.</div><div class="l">Sescentos illi dederat Populonia mater</div><div class="l">expertos belli iuvenes, ast Ilva trecentos</div><div class="l">insula inexhaustis Chalybum generosa metallis.</div><div class="l">Tertius ille hominum divomque interpres Asilas,</div><div class="l">cui pecudum fibrae, caeli cui sidera parent</div><div class="l">et linguae volucrum et praesagi fulminis ignes,</div><div class="l">mille rapit densos acie atque horrentibus hastis.</div><div class="l">Hos parere iubent Alpheae ab origine Pisae,</div><div class="l">urbs Etrusca solo. Sequitur pulcherrimus Astur,</div><div class="l">Astur equo fidens et versicoloribus armis.</div><div class="l">Tercentum adiciunt (mens omnibus una sequendi)</div><div class="l">qui Caerete domo, qui sunt Minionis in arvis,</div><div class="l">et Pyrgi veteres intempestaeque Graviscae.</div><span class="">card 185</span><div class="l">Non ego te, Ligurum ductor fortissime bello,</div><div class="l">transierim, Cinyre, et paucis comitate Cupavo,</div><div class="l">cuius olorinae surgunt de vertice pennae,</div><div class="l">crimen, Amor, vestrum formaeque insigne paternae.</div><div class="l">Namque ferunt luctu Cycnum Phaethontis amati,</div><div class="l">populeas inter frondes umbramque sororum</div><div class="l">dum canit et maestum Musa solatur amorem,</div><div class="l">canentem molli pluma duxisse senectam,</div><div class="l">linquentem terras et sidera voce sequentem.</div><div class="l">Filius, aequalis comitatus classe catervas,</div><div class="l">ingentem remis Centaurum promovet: ille</div><div class="l">instat aquae saxumque undis immane minatur</div><div class="l">arduus et longa sulcat maria alta carina.</div><span class="">card 198</span><div class="l">Ille etiam patriis agmen ciet Ocnus ab oris,</div><div class="l">fatidicae Mantus et Tusci filius amnis,</div><div class="l">qui muros matrisque dedit tibi, Mantua, nomen,</div><div class="l">Mantua, dives avis; sed non genus omnibus unum:</div><div class="l">gens illi triplex, populi sub gente quaterni,</div><div class="l">ipsa caput populis, Tusco de sanguine vires.</div><div class="l">Hinc quoque quingentos in se Mezentius armat,</div><div class="l">quos patre Benaco velatus harundine glauca</div><div class="l">Mincius infesta ducebat in aequora pinu.</div><div class="l">It gravis Aulestes centenaque arbore fluctum</div><div class="l">verberat adsurgens, spumant vada marmore verso.</div><div class="l">Hunc vehit immanis Triton et caerula concha</div><div class="l">exterrens freta, cui laterum tenus hispida nanti</div><div class="l">frons hominem praefert, in pristim desinit alvus:</div><div class="l">spumea semifero sub pectore murmurat unda.</div><div class="l">Tot lecti proceres ter denis navibus ibant</div><div class="l">subsidio Troiae et campos salis aera secabant.</div><span class="">card 215</span><div class="l">Iamque dies caelo concesserat almaque curru</div><div class="l">noctivago Phoebe medium pulsabat Olympum:</div><div class="l">Aeneas (neque enim membris dat cura quietem)</div><div class="l">ipse sedens clavumque regit velisque ministrat.</div><div class="l">Atque illi medio in spatio chorus ecce suarum</div><div class="l">occurrit comitum: nymphae, quas alma Cybebe</div><div class="l">numen habere maris nymphasque e navibus esse</div><div class="l">iusserat, innabant pariter fluctusque secabant,</div><div class="l">quot prius aeratae steterant ad litora prorae.</div><div class="l">Agnoscunt longe regem lustrantque choreis,</div><div class="l">quarum quae fandi doctissima Cymodocea</div><div class="l">pone sequens dextra puppim tenet ipsaque dorso</div><div class="l">eminet ac laeva tacitis subremigat undis,</div><div class="l">tum sic ignarum adloquitur: “Vigilasne, deum gens,</div><div class="l">Aenea? Vigila et velis immitte rudentis.</div><div class="l">Nos sumus, Idaeae sacro de vertice pinus,</div><div class="l">nunc pelagi nymphae, classis tua Perfidus ut nos</div><div class="l">praecipitis ferro Rutulus flammaque premebat,</div><div class="l">rupimus invitae tua vincula teque per aequor</div><div class="l">quaerimus. Hanc Genetrix faciem miserata refecit</div><div class="l">et dedit esse deas aevumque agitare sub undis.</div><div class="l">At puer Ascanius muro fossisque tenetur</div><div class="l">tela inter media atque horrentis Marte Latinos.</div><div class="l">Iam loca iussa tenent forti permixtus Etrusco</div><div class="l">Arcas eques: medias illis opponere turmas,</div><div class="l">ne castris iungant, certast sententia Turno.</div><div class="l">Surge age et Aurora socios veniente vocari</div><div class="l">primus in arma iube et clipeum cape, quem dedit ipse</div><div class="l">invictum Ignipotens atque oras ambiit auro.</div><div class="l">Crastina lux, mea si non inrita dicta putaris,</div><div class="l">ingentis Rutulae spectabit caedis acervos.”</div><div class="l">Dixerat, et dextra discedens impulit altam</div><div class="l">haud ignara modi puppim: fugit illa per undas</div><div class="l">ocior et iaculo et ventos aequante sagitta.</div><div class="l">Inde aliae celerant cursus. Stupet inscius ipse</div><div class="l">Tros Anchisiades; animos tamen omine tollit.</div><div class="l">Tum breviter super adspectans convexa precatur:</div><div class="l">“Alma parens Idaea deum, cui Dindyma cordi</div><div class="l">turrigeraeque urbis biiugique ad frena leones,</div><div class="l">tu mihi nunc pugnae princeps, tu rite propinques</div><div class="l">augurium Phrygibusque adsis pede, diva, secundo.”</div><div class="l">Tantum effatus. Et interea revoluta rubebat</div><div class="l">matura iam luce dies noctemque fugarat:</div><div class="l">principio sociis edicit, signa sequantur</div><div class="l">atque animos aptent armis pugnaeque parent se.</div><span class="">card 260</span><div class="l">Iamque in conspectu Teucros habet et sua castra,</div><div class="l">stans celsa in puppi; clipeum cum deinde sinistra</div><div class="l">extulit ardentem. Clamorem ad sidera tollunt</div><div class="l">Dardanidae e muris, spes addita suscitat iras,</div><div class="l">tela manu iaciunt: quales sub nubibus atris</div><div class="l">Strymoniae dant signa grues atque aethera tranant</div><div class="l">cum sonitu fugiuntque notos clamore secundo.</div><div class="l">At Rutulo regi ducibusque ea mira videri</div><div class="l">Ausoniis, donec versas ad litora puppes</div><div class="l">respiciunt totumque adlabi classibus aequor.</div><div class="l">Ardet apex capiti cristisque a vertice flamma</div><div class="l">funditur et vastos umbo vomit aureus ignes:</div><div class="l">non secus ac liquida siquando nocte cometae</div><div class="l">sanguinei lugubre rubent aut Sirius ardor,</div><div class="l">ille sitim morbosque ferens mortalibus aegris,</div><div class="l">nascitur et laevo contristat lumine caelum.</div><span class="">card 276</span><div class="l">Haud tamen audaci Turno fiducia cessit</div><div class="l">litora praecipere et venientis pellere terra.</div><div class="l"><span class="strikethrough">ultro animos tollit dictis atque increpat ultro</span></div><div class="l">“Quod votis optastis, adest, perfringere dextra;</div><div class="l">in manibus Mars ipse viris. Nunc coniugis esto</div><div class="l">quisque suae tectique memor, nunc magna referto</div><div class="l">facta, patrum laudes. Ultro occurramus ad undam,</div><div class="l">dum trepidi egressisque labant vestigia prima.</div><div class="l">Audentis Fortuna iuvat,”</div><div class="l">haec ait et secum versat, quos ducere contra</div><div class="l">vel quibus obsessos possit concredere muros.</div><span class="">card 287</span><div class="l">Interea Aeneas socios de puppibus altis</div><div class="l">pontibus exponit. Multi servare recursus</div><div class="l">languentis pelagi et brevibus se credere saltu,</div><div class="l">per remos alii. Speculatus litora Tarchon,</div><div class="l">qua vada non sperat nec fracta remurmurat unda,</div><div class="l">sed mare inoffensum crescenti adlabitur aestu,</div><div class="l">advertit subito proram sociosque precatur:</div><div class="l">“Nunc, o lecta manus, validis incumbite remis;</div><div class="l">tollite, ferte rates; inimicam findite rostris</div><div class="l">hanc terram, sulcumque sibi premat ipsa carina.</div><div class="l">Frangere nec tali puppim statione recuso</div><div class="l">arrepta tellure semel.” Quae talia postquam</div><div class="l">effatus Tarchon, socii consurgere tonsis</div><div class="l">spumantisque rates arvis inferre Latinis,</div><div class="l">donec rostra tenent siccum et sedere carinae</div><div class="l">omnes innocuae, sed non puppis tua, Tarchon.</div><div class="l">Namque inflicta vadis dorso dum pendet iniquo,</div><div class="l">anceps sustentata diu fluctusque fatigat,</div><div class="l">solvitur atque viros mediis exponit in undis</div><div class="l">fragmina remorum quos et fluitantia transtra</div><div class="l">impediunt, retrahitque pedem simul unda relabens.</div><span class="">card 308</span><div class="l">Nec Turnum segnis retinet mora, sed rapit acer</div><div class="l">totam aciem in Teucros et contra in litore sistit.</div><div class="l">Signa canunt. Primus turmas invasit agrestis</div><div class="l">Aeneas, omen pugnae, stravitque Latinos</div><div class="l">occiso Therone, virum qui maximus ultro</div><div class="l">Aenean petit: huic gladio perque aerea suta,</div><div class="l">per tunicam squalentem auro latus haurit apertum.</div><div class="l">Inde Lichan ferit, exsectum iam matre perempta</div><div class="l">et tibi, Phoebe, sacrum: casus evadere ferri</div><div class="l">quo licuit parvo? Nec longe Cissea durum</div><div class="l">immanemque Gyan, sternentis agmina clava,</div><div class="l">deiecit Leto: nihil illos Herculis arma</div><div class="l">nec validae iuvere manus genitorque Melampus,</div><div class="l">Alcidae comes usque gravis dum terra labores</div><div class="l">praebuit. Ecce Pharo, voces dum iactat inertis,</div><div class="l">intorquens iaculum clamanti sistit in ore.</div><div class="l">Tu quoque, flaventem prima lanugine malas</div><div class="l">dum sequeris Clytium infelix, nova gaudia, Cydon,</div><div class="l">Dardania stratus dextra, securus amorum,</div><div class="l">qui iuvenum tibi semper erant, miserande iaceres,</div><div class="l">ni fratrum stipata cohors foret obvia, Phorci</div><div class="l">progenies, septem numero, septenaque tela</div><div class="l">coniciunt; partim galea clipeoque resultant</div><div class="l">inrita, deflexit partim stringentia corpus</div><div class="l">alma Venus. Fidum Aeneas adfatur Achaten:</div><div class="l">“Suggere tela mihi: non ullum dextera frustra</div><div class="l">torserit in Rutulos, steterunt quae in corpore Graium</div><div class="l">Iliacis campis.” Tum magnam corripit hastam</div><div class="l">et iacit: illa volans clipei transverberat aera</div><div class="l">Maeonis et thoraca simul cum pectore rumpit.</div><div class="l">Huic frater subit Alcanor fratremque ruentem</div><div class="l">sustentat dextra: traiecto missa lacerto</div><div class="l">protinus hasta fugit servatque cruenta tenorem,</div><div class="l">dexteraque ex umero nervis moribunda pependit.</div><div class="l">Tum Numitor iaculo fratris de corpore rapto</div><div class="l">Aenean petiit; sed non et figere contra</div><div class="l">est licitum, magnique femur perstrinxit Achatae.</div><span class="">card 345</span><div class="l">Hic Curibus fidens primaevo corpore Clausus</div><div class="l">advenit et rigida Dryopem ferit eminus hasta</div><div class="l">sub mentum graviter pressa pariterque loquentis</div><div class="l">vocem animamque rapit traiecto gutture; at ille</div><div class="l">fronte ferit terram et crassum vomit ore cruorem.</div><div class="l">Tres quoque Threicios Boreae de gente suprema</div><div class="l">et tris, quos Idas pater et patria Ismara mittit,</div><div class="l">per varios sternit casus. Accurrit Halaesus</div><div class="l">Auruncaeque manus, subit et Neptunia proles,</div><div class="l">insignis Messapus equis. Expellere tendunt</div><div class="l">nunc hi, nunc illi; certatur limine in ipso</div><div class="l">Ausoniae. Magno discordes aethere venti</div><div class="l">proelia ceu tollunt animis et viribus aequis;</div><div class="l">non ipsi inter se, non nubila, non mare cedit;</div><div class="l">anceps pugna diu, stant obnixa omnia contra:</div><div class="l">haud aliter Troianae acies aciesque Latinae</div><div class="l">concurrunt; haeret pede pes densusque viro vir.</div><span class="">card 362</span><div class="l">At parte ex alia, qua saxa rotantia late</div><div class="l">impulerat torrens arbustaque diruta ripis,</div><div class="l">Arcadas insuetos acies inferre pedestris</div><div class="l">ut vidit Pallas Latio dare terga sequaci</div><div class="l">(aspera quis natura loci dimittere quando</div><div class="l">suasit equos), unum quod rebus restat egenis,</div><div class="l">nunc prece, nunc dictis virtutem accendit amaris:</div><div class="l">“Quo fugitis, socii? Per vos et fortia facta,</div><div class="l">per ducis Evandri nomen devictaque bella</div><div class="l">Opemque meam, patriae quae nunc subit aemula laudi,</div><div class="l">fidite ne pedibus. Ferro rumpenda per hostis</div><div class="l">est via. Qua globus ille virum densissimus urget,</div><div class="l">hac vos et Pallanta ducem patria alta reposcit.</div><div class="l">Numina nulla premunt, mortali urgemur ab hoste</div><div class="l">mortales, totidem nobis animaeque manusque.</div><div class="l">Ecce, maris magna claudit nos obice pontus,</div><div class="l">deest iam terra fugae: pelagus Troiamne petemus?”</div><div class="l">Haec ait et medius densos prorumpit in hostis.</div><span class="">card 380</span><div class="l">Obvius huic primum, fatis adductus iniquis,</div><div class="l">fit Lagus. Hunc, magno vellit dum pondere saxum,</div><div class="l">intorto figit telo, discrimina costis</div><div class="l">per medium qua spina dabat, hastamque receptat</div><div class="l">ossibus haerentem. Quem non super occupat Hisbo,</div><div class="l">ille quidem hoc sperans: nam Pallas ante ruentem,</div><div class="l">dum furit, incautum crudeli morte sodalis</div><div class="l">excipit atque ensem tumido in pulmone recondit.</div><div class="l">Hinc Sthenium petit et Rhoeti de gente vetusta</div><div class="l">Anchemolum, thalamos ausum incestare novercae.</div><div class="l">Vos etiam, gemini, Rutulis cecidistis in agris,</div><div class="l">Daucia, Laride Thymberque, simillima proles,</div><div class="l">indiscreta suis gratusque parentibus error;</div><div class="l">at nunc dura dedit vobis discrimina Pallas:</div><div class="l">nam tibi, Thymbre, caput Evandrius abstulit ensis;</div><div class="l">te decisa suum, Laride, dextera quaerit</div><div class="l">semianimesque micant digiti ferrumque retractant.</div><div class="l">Arcadas accensos monitu et praeclara tuentis</div><div class="l">facta viri mixtus dolor et pudor armat in hostis.</div><span class="">card 399</span><div class="l">Tum Pallas biiugis fugientem Rhoetea praeter</div><div class="l">traicit. Hoc spatium tantumque morae fuit Ilo;</div><div class="l">Ilo namque procul validam direxerat hastam,</div><div class="l">quam medius Rhoeteus intercipit, optime Teuthra,</div><div class="l">te fugiens fratremque Tyren, curruque volutus</div><div class="l">caedit semianimis Rutulorum calcibus arva.</div><div class="l">Ac velut optato ventis aestate coortis</div><div class="l">dispersa immittit silvis incendia pastor,</div><div class="l">correptis subito mediis extenditur una</div><div class="l">horrida per latos acies Volcania campos;</div><div class="l">ille sedens victor flammas despectat ovantis:</div><div class="l">non aliter socium virtus coit omnis in unum</div><div class="l">teque iuvat, Palla. Sed bellis acer Halaesus</div><div class="l">tendit in adversos seque in sua conligit arma.</div><div class="l">Hic mactat Ladona Pheretaque Demodocumque,</div><div class="l">Strymonio dextram fulgenti deripit ense</div><div class="l">elatam in iugulum, saxo ferit ora Thoantis</div><div class="l">ossaque dispersit cerebro permixta cruento.</div><div class="l">Fata canens silvis genitor celarat Halaesum:</div><div class="l">ut senior leto canentia lumina solvit,</div><div class="l">iniecere manum Parcae telisque sacrarunt</div><div class="l">Evandri. Quem sic Pallas petit ante precatus:</div><div class="l">“Da nunc, Thybri pater, ferro, quod missile libro,</div><div class="l">fortunam atque viam duri per pectus Halaesi.</div><div class="l">Haec arma exuviasque viri tua quercus habebit.”</div><div class="l">Audiit illa deus: dum texit Imaona Halaesus,</div><div class="l">Arcadio infelix telo dat pectus inermum.</div><span class="">card 426</span><div class="l">At non caede viri tanta perterrita Lausus,</div><div class="l">pars ingens belli, sinit agmina: primus Abantem</div><div class="l">oppositum interimit, pugnae nodumque moramque.</div><div class="l">Sternitur Arcadiae proles, sternuntur Etrusci</div><div class="l">et vos, O Grais imperdita corpora, Teucri.</div><div class="l">Agmina concurrunt ducibusque et viribus aequis.</div><div class="l">Extremi addensent acies nec turba moveri</div><div class="l">tela manusque sinit. Hinc Pallas instat et urget,</div><div class="l">hinc contra Lausus, nec multum discrepat aetas:</div><div class="l">egregii forma, sed quis Fortuna negarat</div><div class="l">in patriam reditus. Ipsos concurrere passus</div><div class="l">haud tamen inter se magni regnator Olympi:</div><div class="l">mox illos sua fata manent maiore sub hoste.</div><span class="">card 439</span><div class="l">Interea soror alma monet succedere Lauso</div><div class="l">Turnum, qui volucri curru medium secat agmen.</div><div class="l">Ut vidit socios: “Tempus desistere pugnae;</div><div class="l">solus ego in Pallanta feror, soli mihi Pallas</div><div class="l">debetur; cuperem ipse parens spectator adesset.”</div><div class="l">Haec ait, et socii cesserunt aequore iusso.</div><div class="l">At Rutulum abscessu iuvenis tum iussa superba</div><div class="l">miratus stupet in Turno corpusque per ingens</div><div class="l">lumina volvit obitque truci procul omnia visu</div><div class="l">talibus et dictis it contra dicta tyranni:</div><div class="l">“Aut spoliis ego iam raptis laudabor opimis</div><div class="l">aut leto insigni: sorti pater aequus utrique est.</div><div class="l">Tolle minas.” Fatus medium procedit in aequor.</div><div class="l">Frigidus Arcadibus coit in praecordia sanguis.</div><div class="l">Desiluit Turnus biiugis, pedes apparat ire</div><div class="l">comminus; utque leo, specula cum vidit ab alta</div><div class="l">stare procul campis meditantem in proelia taurum,</div><div class="l">advolat: haud alia est Turni venientis imago.</div><div class="l">Hunc ubi contiguum missae fore credidit hastae,</div><div class="l">ire prior Pallas, siqua fors adiuvet ausum</div><div class="l">viribus imparibus, magnumque ita ad aethera fatur:</div><div class="l">“Per patris hospitium et mensas, quas advena adisti,</div><div class="l">te precor, Alcide, coeptis ingentibus adsis.</div><div class="l">Cernat semineci sibi me rapere arma cruenta</div><div class="l">victoremque ferant morientia lumina Turni.”</div><div class="l">Audiit Alcides iuvenem magnumque sub imo</div><div class="l">corde premit gemitum lacrimasque effundit inanis.</div><div class="l">Tum Genitor natum dictis adfatur amicis:</div><div class="l">“Stat sua cuique dies, breve et inreparabile tempus</div><div class="l">omnibus est vitae: sed famam extendere factis,</div><div class="l">hoc virtutis opus. Troiae sub moenibus altis</div><div class="l">tot nati cecidere deum; quin occidit una</div><div class="l">Sarpedon, mea progenies. Etiam sua Turnum</div><div class="l">fata vocant, metasque dati pervenit ad aevi.”</div><div class="l">Sic ait atque oculos Rutulorum reicit arvis.</div><div class="l">At Pallas magnis emittit viribus hastam</div><div class="l">vaginaque cava fulgentem deripit ensem.</div><div class="l">Illa volans umeri surgunt qua tegmina summa</div><div class="l">incidit atque viam clipei molita per oras</div><div class="l">tandem etiam magno strinxit de corpore Turni.</div><span class="">card 479</span><div class="l">Hic Turnus ferro praefixum robur acuto</div><div class="l">in Pallanta diu librans iacit atque ita fatur:</div><div class="l">“Adspice, num mage sit nostrum penetrabile telum.”</div><div class="l">Dixerat; at clipeum, tot ferri terga, tot aeris,</div><div class="l">quem pellis totiens obeat circumdata tauri,</div><div class="l">vibranti cuspis medium transverberat ictu</div><div class="l">loricaeque moras et pectus perforat ingens.</div><div class="l">Ille rapit calidum frustra de volnere telum:</div><div class="l">una eademque via sanguis animusque sequuntur.</div><div class="l">Corruit in volnus, sonitum super arma dedere</div><div class="l">et terram hostilem moriens petit ore cruento.</div><div class="l">Quem Turnus super adsistens,</div><div class="l">“Arcades, haec,” inquit, “memores mea dicta referte</div><div class="l">Euandro; qualem meruit, Pallanta remitto.</div><div class="l">Quisquis honos tumuli, quidquid solamen humandi est,</div><div class="l">largior. Haud illi stabunt Aeneia parvo</div><div class="l">hospitia.” Et laevo pressit pede talia fatus</div><div class="l">exanimem, rapiens immania pondera baltei</div><div class="l">impressumque nefas, una sub nocte iugali</div><div class="l">caesa manus iuvenum foede thalamique cruenti,</div><div class="l">quae Clonus Eurytides multo caelaverat auro;</div><div class="l">quo nunc Turnus ovat spolio gaudetque potitus.</div><div class="l">Nescia mens hominum fati sortisque futurae</div><div class="l">et servare modum, rebus sublata secundis!</div><div class="l">Turno tempus erit, magno cum optaverit emptum</div><div class="l">intactum Pallanta et cum spolia ista diemque</div><div class="l">oderit. At socii multo gemitu lacrimisque</div><div class="l">impositum scuto referunt Pallanta frequentes.</div><div class="l">O dolor atque decus magnum rediture parenti</div><div class="l">haec te prima dies bello dedit, haec eadem aufert,</div><div class="l">cum tamen ingentis Rutulorum linquis acervos.</div><span class="">card 510</span><div class="l">Nec iam fama mali tanti, sed certior auctor</div><div class="l">advolat Aeneae, tenui discrimine leti</div><div class="l">esse suos, versis tempus succurrere Teucris.</div><div class="l">Proxima quaeque metit gladio latumque per agmen</div><div class="l">ardens limitem agit ferro, te, Turne, superbum</div><div class="l">caede nova quaerens. Pallas, Euander, in ipsis</div><div class="l">omnia sunt oculis, mensae, quas advena primas</div><div class="l">tunc adiit, dextraeque datae. Sulmone creatos</div><div class="l">quattuor hic iuvenes, totidem, quos educat Ufens,</div><div class="l">viventis rapit, inferias quos immolet umbris</div><div class="l">captivoque rogi perfundat sanguine flammas.</div><div class="l">Inde Mago procul infensam contenderat hastam.</div><div class="l">Ille astu subit ac tremibunda supervolat hasta,</div><div class="l">et genua amplectens effatur talia supplex:</div><div class="l">“Per patrios manis et spes surgentis Iuli</div><div class="l">te precor, hanc animam serves natoque patrique.</div><div class="l">Est domus alta, iacent penitus defossa talenta</div><div class="l">caelati argenti, sunt auri pondera facti</div><div class="l">infectique mihi. Non hic victoria Teucrum</div><div class="l">vertitur aut anima una dabit discrimina tanta.”</div><div class="l">Dixerat. Aeneas contra cui talia reddit:</div><div class="l">“Argenti atque auri memoras quae multa talenta,</div><div class="l">natis parce tuis. Belli commercia Turnus</div><div class="l">sustulit ista prior iam tum Pallante perempto.</div><div class="l">Hoc patris Anchisae manes, hoc sentit Iulus.”</div><div class="l">Sic fatus galeam laeva tenet atque reflexa</div><div class="l">cervice orantis capulo tenus applicat ensem.</div><div class="l">Nec procul Haemonides, Phoebi Triviaeque sacerdos,</div><div class="l">infula cui sacra redimibat tempora vitta,</div><div class="l">totus conlucens veste atque insignibus armis.</div><div class="l">Quem congressus agit campo lapsumque superstans</div><div class="l">immolat ingentique umbra tegit; arma Serestus</div><div class="l">lecta refert umeris, tibi, rex Gradive, tropaeum.</div><span class="">card 543</span><div class="l">Instaurant acies Volcani stirpe creatus</div><div class="l">Caeculus et veniens Marsorum montibus Umbro:</div><div class="l">Dardanides contra furit. Anxuris ense sinistram</div><div class="l">et totum clipei ferro deiecerat orbem;</div><div class="l">dixerat ille aliquid magnum vimque adfore verbo</div><div class="l">crediderat caeloque animum fortasse ferebat</div><div class="l">canitiemque sibi et longos promiserat annos:</div><div class="l">Tarquitus exultans contra fulgentibus armis,</div><div class="l">silvicolae Fauno Dryope quem nympha crearat,</div><div class="l">obvius ardenti sese obtulit. Ille reducta</div><div class="l">loricam clipeique ingens onus impedit hasta;</div><div class="l">tum caput orantis nequiquam et multa parantis</div><div class="l">dicere deturbat terrae truncumque tepentem</div><div class="l">provolvens super haec inimico pectore fatur:</div><div class="l">“Istic nunc, metuende, iace. Non te optima mater</div><div class="l">condet humi patrioque onerabit membra sepulchro:</div><div class="l">alitibus linquere feris aut gurgite mersum</div><div class="l">unda feret piscesque impasti volnera lambent.”</div><div class="l">Protinus Antaeum et Lucam, prima agmina Turni,</div><div class="l">persequitur fortemque Numam fulvumque Camertem,</div><div class="l">magnanimo Volcente satum, ditissimus agri</div><div class="l">qui fuit Ausonidum et tacitis regnavit Amyclis.</div><div class="l">Aegaeon qualis, centum cui bracchia dicunt</div><div class="l">centenasque manus, quinquaginta oribus ignem</div><div class="l">pectoribusque arsisse, Iovis cum fulmina contra</div><div class="l">tot paribus streperet clipeis, tot stringeret enses:</div><div class="l">sic toto Aeneas desaevit in aequore victor,</div><div class="l">ut semel intepuit mucro. Quin ecce Niphaei</div><div class="l">quadriiugis in equos adversaque pectora tendit.</div><div class="l">Atque illi longe gradientem et dira frementem</div><div class="l">ut videre, metu versi retroque ruentes</div><div class="l">effunduntque ducem rapiuntque ad litora currus.</div><span class="">card 575</span><div class="l">Interea biiugis infert se Lucagus albis</div><div class="l">in medios fraterque Liger; sed frater habenis</div><div class="l">flectit equos, strictum rotat acer Lucagus ensem.</div><div class="l">Haud tulit Aeneas tanto fervore furentis:</div><div class="l">inruit adversaque ingens apparuit hasta.</div><div class="l">Cui Liger:</div><div class="l">“Non Diomedis equos nec currum cernis Achillis</div><div class="l">aut Phrygiae campos: nunc belli finis et aevi</div><div class="l">his dabitur terris.” Vesano talia late</div><div class="l">dicta volant Ligeri. Sed non et Troïus heros</div><div class="l">dicta parat contra: iaculum nam torquet in hostem.</div><div class="l">Lucagus ut pronus pendens in verbera telo</div><div class="l">admonuit biiugos, proiecto dum pede laevo</div><div class="l">aptet se pugnae, subit oras hasta per imas</div><div class="l">fulgentis clipei, tum laevum perforat inguen:</div><div class="l">excussus curru moribundus volvitur arvis.</div><div class="l">Quem pius Aeneas dictis adfatur amaris:</div><div class="l">“Lucage, nulla tuos currus fuga segnis equorum</div><div class="l">prodidit aut vanae vertere ex hostibus umbrae:</div><div class="l">ipse rotis saliens iuga deseris.” Haec ita fatus</div><div class="l">arripuit biiugos; frater tendebat inertis</div><div class="l">infelix palmas, curru delapsus eodem:</div><div class="l">“Per te, per qui te talem genuere parentes,</div><div class="l">vir Troiane, sine hanc animam et miserere precantis.”</div><div class="l">Pluribus oranti Aeneas: “Haud talia dudum</div><div class="l">dicta dabas. Morere et fratrem ne desere frater.”</div><div class="l">Tum latebras animae pectus mucrone recludit.</div><div class="l">Talia per campos edebat funera ductor</div><div class="l">Dardanius, torrentis aquae vel turbinis atri</div><div class="l">more furens. Tandem erumpunt et castra relinquunt</div><div class="l">Ascanius puer et nequiquam obsessa iuventus.</div><span class="">card 606</span><div class="l">Iunonem interea compellat Iuppiter ultro:</div><div class="l">“O germana mihi atque eadem gratissima coniunx,</div><div class="l">ut rebare, Venus, nec te sententia fallit,</div><div class="l">Troianas sustentat opes, non vivida bello</div><div class="l">dextra viris animusque ferox patiensque pericli.”</div><div class="l">Cui Iuno summissa “Quid, o pulcherrime coniunx,</div><div class="l">sollicitas aegram et tua tristia dicta timentem?</div><div class="l">Si mihi, quae quondam fuerat quamque esse decebat,</div><div class="l">vis in amore foret, non hoc mihi namque negares,</div><div class="l">omnipotens, quin et pugnae subducere Turnum</div><div class="l">et Dauno possem incolumem servare parenti.</div><div class="l">Nunc pereat Teucrisque pio det sanguine poenas.</div><div class="l">Ille tamen nostra deducit origine nomen</div><div class="l">Pilumnusque illi quartus pater et tua larga</div><div class="l">saepe manu multisque oneravit limina donis.”</div><div class="l">Cui rex aetherii breviter sic fatur Olympi:</div><div class="l">“Si mora praesentis leti tempusque caduco</div><div class="l">oratur iuveni meque hoc ita ponere sentis,</div><div class="l">tolle fuga Turnum atque instantibus eripe fatis</div><div class="l">hactenus indulsisse vacat. Sin altior istis</div><div class="l">sub precibus venia ulla latet totumque moveri</div><div class="l">mutarive putas bellum, spes pascis inanis.”</div><div class="l">Et Iuno adlacrimans: “Quid si, quae voce gravaris,</div><div class="l">mente dares atque haec Turno rata vita maneret?</div><div class="l">Nunc manet insontem gravis exitus, aut ego veri</div><div class="l">vana feror. Quod ut O potius formidine falsa</div><div class="l">ludar et in melius tua, qui potes, orsa reflectas!”</div><span class="">card 633</span><div class="l">Haec ubi dicta dedit, caelo se protinus alto</div><div class="l">misit, agens hiemem nimbo succincta per auras,</div><div class="l">Iliacamque aciem et Laurentia castra petivit.</div><div class="l">Tum dea nube cava tenuem sine viribus umbram</div><div class="l">in faciem Aeneae, visu mirabile monstrum,</div><div class="l">Dardaniis ornat telis clipeumque iubasque</div><div class="l">divini adsimulat capitis, dat inania verba,</div><div class="l">dat sine mente sonum gressusque effingit euntis,</div><div class="l">morte obita qualis fama est volitare figuras</div><div class="l">aut quae sopitos deludunt somnia sensus.</div><div class="l">At primas laeta ante acies exsultat imago</div><div class="l">inritatque virum telis et voce lacessit.</div><div class="l">Instat cui Turnus stridentemque eminus hastam</div><div class="l">conicit: illa dato vertit vestigia tergo.</div><div class="l">Tum vero Aenean aversum ut cedere Turnus</div><div class="l">credidit atque animo spem turbidus hausit inanem,</div><div class="l">“Quo fugis, Aenea? Thalamos ne desere pactos;</div><div class="l">hac dabitur dextra tellus quaesita per undas.”</div><div class="l">Talia vociferans sequitur strictumque coruscat</div><div class="l">mucronem nec ferre videt sua gaudia ventos.</div><span class="">card 653</span><div class="l">Forte ratis celsi coniuncta crepidine saxi</div><div class="l">expositis stabat scalis et ponte parato,</div><div class="l">qua rex Clusinis advectus Osinius oris.</div><div class="l">Huc sese trepida Aeneae fugientis imago</div><div class="l">conicit in latebras; nec Turnus segnior instat</div><div class="l">exsuperatque moras et pontis transilit altos.</div><div class="l">Vix proram attigerat: rumpit Saturnia funem</div><div class="l">avolsamque rapit revoluta per aequora navem.</div><div class="l">Illum autem Aeneas absentem in praelia poscit;</div><div class="l">obvia multa virum demittit corpora morti:</div><div class="l">tum levis haud ultra latebras iam quaerit imago,</div><div class="l">sed sublime volans nubi se immiscuit atrae.</div><div class="l">Cum Turnum medio interea fert aequore turbo.</div><div class="l">Respicit ignarus rerum ingratusque salutis</div><div class="l">et duplicis cum voce manus ad sidera tendit:</div><div class="l">“Omnipotens genitor, tanton me crimine dignum</div><div class="l">duxisti et talis voluisti expendere poenas?</div><div class="l">Quo feror? Unde abii? Quae me fuga quemve reducit?</div><div class="l">Laurentisne iterum muros aut castra videbo?</div><div class="l">Quid manus illa virum, qui me meaque arma secuti?</div><div class="l">Quosne (nefas) omnis infanda in morte reliqui</div><div class="l">et nunc palantis video gemitumque cadentum</div><div class="l">accipio! Quid ago? Aut quae iam satis ima dehiscat</div><div class="l">terra mihi? Vos O potius miserescite venti:</div><div class="l">in rupes, in saxa, volens vos Turnus adoro</div><div class="l">ferte ratem saevisque vadis immittite Syrtis,</div><div class="l">quo neque me Rutuli nec conscia fama sequatur.”</div><div class="l">Haec memorans animo nunc huc, nunc fluctuat illuc,</div><div class="l">an sese mucrone ob tantum dedecus amens</div><div class="l">induat et crudum per costas exigat ensem,</div><div class="l">fluctibus an iaciat mediis et litora nando</div><div class="l">curva petat Teucrumque iterum se reddat in arma.</div><div class="l">Ter conatus utramque viam, ter maxima Iuno</div><div class="l">continuit iuvenemque animi miserata repressit.</div><div class="l">Labitur alta secans fluctuque aestuque secundo</div><div class="l">et patris antiquam Dauni defertur ad urbem.</div><span class="">card 689</span><div class="l">At Iovis interea monitis Mezentius ardens</div><div class="l">succedit pugnae Teucrosque invadit ovantis.</div><div class="l">Concurrunt Tyrrhenae acies atque omnibus uni,</div><div class="l">uni odiisque viro telisque frequentibus instant.</div><div class="l">Ille velut rupes, vastum quae prodit in aequor,</div><div class="l">obvia ventorum furiis expostaque ponto,</div><div class="l">vim cunctam atque minas perfert caelique marisque,</div><div class="l">ipsa immota manens, prolem Dolichaonis Hebrum</div><div class="l">sternit humi, cum quo Latagum Palmumque fugacem,</div><div class="l">sed Latagum saxo atque ingenti fragmine montis</div><div class="l">occupat os faciemque adversam, poplite Palmum</div><div class="l">succiso volvi segnem sinit, armaque Lauso</div><div class="l">donat habere umeris et vertice figere cristas.</div><div class="l">Nec non Euanthen Phrygium Paridisque Mimanta</div><div class="l">aequalem comitemque, una quem nocte Theano</div><div class="l">in lucem genitori Amyco dedit et face praegnans</div><div class="l">Cisseis regina Parin creat: urbe paterna</div><div class="l">occubat, ignarum Laurens habet ora Mimanta.</div><div class="l">Ac velut ille canum morsu de montibus altis</div><div class="l">actus aper, multos Vesulus quem pinifer annos</div><div class="l">defendit multosve palus Laurentia, silva</div><div class="l">pastus harundinea, postquam inter retia ventum est,</div><div class="l">substitit infremuitque ferox et inhorruit armos,</div><div class="l">nec cuiquam irasci propiusque accedere virtus,</div><div class="l">sed iaculis tutisque procul clamoribus instant;</div><div class="l">haud aliter, iustae quibus est Mezentius irae,</div><div class="l">non ulli est animus stricto concurrere ferro;</div><div class="l">missilibus longe et vasto clamore lacessunt:</div><div class="l">ille autem impavidus partis cunctatur in omnis,</div><div class="l">dentibus infrendens, et tergo decutit hastas.</div><span class="">card 719</span><div class="l">Venerat antiquis Corythi de finibus Acron,</div><div class="l">Graius homo, infectos linquens profugus hymenaeos.</div><div class="l">Hunc ubi miscentem longe media agmina vidit,</div><div class="l">purpureum pennis et pactae coniugis ostro:</div><div class="l">impastus stabula alta leo ceu saepe peragrans,</div><div class="l">suadet enim vesana fames, si forte fugacem</div><div class="l">conspexit capream aut surgentem in cornua cervum,</div><div class="l">gaudet, hians immane, comasque arrexit et haeret</div><div class="l">visceribus super accumbens, lavit inproba taeter</div><div class="l">ora cruor,</div><div class="l">sic ruit in densos alacer Mezentius hostis.</div><div class="l">Sternitur infelix Acron et calcibus atram</div><div class="l">tundit humum expirans infractaque tela cruentat.</div><div class="l">Atque idem fugientem haud est dignatus Oroden</div><div class="l">sternere nec iacta caecum dare cuspide volnus:</div><div class="l">obvius adversoque occurrit seque viro vir</div><div class="l">contulit, haud furto melior, sed fortibus armis.</div><div class="l">Tum super abiectum posito pede nixus et hasta:</div><div class="l">“Pars belli haud temnenda, viri, iacet altus Orodes.”</div><div class="l">Conclamant socii laetum paeana secuti.</div><div class="l">Ille autem exspirans: “Non me, quicumque es, inulto,</div><div class="l">victor, nec longum laetabere: te quoque fata</div><div class="l">prospectant paria atque eadem mox arva tenebis.”</div><div class="l">Ad quae subridens mixta Mezentius ira:</div><div class="l">“Nunc morere. Ast de me divom pater atque hominum rex</div><div class="l">viderit.” Hoc dicens eduxit corpore telum:</div><div class="l">olli dura quies oculos et ferreus urget</div><div class="l">somnus, in aeternam clauduntur lumina noctem.</div><span class="">card 747</span><div class="l">Caedicus Alcathoum obtruncat, Sacrator Hydaspen</div><div class="l">Partheniumque Rapo et praedurum viribus Orsen,</div><div class="l">Messapus Croniumque Lycaoniumque Erichaeten,</div><div class="l">illum infrenis equi lapsu tellure iacentem,</div><div class="l">hunc peditem. Pedes et Lycius processerat Agis,</div><div class="l">quem tamen haud expers Valerus virtutis avitae</div><div class="l">deicit; at Thronium Salius Saliumque Nealces</div><div class="l">insidiis, iaculo et longe fallente sagitta.</div><span class="">card 755</span><div class="l">Iam gravis aequabat luctus et mutua Mavors</div><div class="l">funera: caedebant pariter pariterque ruebant</div><div class="l">victores victique, neque his fuga nota neque illis.</div><div class="l">Di Iovis in tectis iram miserantur inanem</div><div class="l">amborum et tantos mortalibus esse labores:</div><div class="l">hinc Venus, hinc contra spectat Saturnia Iuno,</div><div class="l">pallida Tisiphone media inter milia saevit.</div><div class="l">At vero ingentem quatiens Mezentius hastam</div><div class="l">turbidus ingreditur campo. Quam magnus Orion,</div><div class="l">cum pedes incedit medii per maxima Nerei</div><div class="l">stagna viam scindens, umero supereminet undas</div><div class="l">aut summis referens annosam montibus ornum</div><div class="l">ingrediturque solo et caput inter nubila condit:</div><div class="l">talis se vastis infert Mezentius armis.</div><span class="">card 769</span><div class="l">Huic contra Aeneas, speculatus in agmine longo,</div><div class="l">obvius ire parat. Manet imperterritus ille,</div><div class="l">hostem magnanimum opperiens, et mole sua stat;</div><div class="l">atque oculis spatium emensus, quantum satis hastae:</div><div class="l">“Dextra mihi deus et telum, quod missile libro,</div><div class="l">nunc adsint! Voveo praedonis corpore raptis</div><div class="l">indutum spoliis ipsum te, Lause, tropaeum</div><div class="l">Aeneae.” Dixit stridentemque eminus hastam</div><div class="l">iecit; at illa volans clipeo est excussa proculque</div><div class="l">egregium Antoren latus inter et ilia figit,</div><div class="l">Herculis Antoren comitem, qui missus ab Argis</div><div class="l">haeserat Euandro atque Itala consederat urbe.</div><div class="l">Sternitur infelix alieno volnere caelumque</div><div class="l">aspicit et dulcis moriens reminiscitur Argos</div><div class="l">tum pius Aeneas hastam iacit: illa per orbem</div><div class="l">aere cavum triplici, per linea terga tribusque</div><div class="l">transit intextum tauris opus imaque sedit</div><div class="l">inguine, sed viris haud pertulit. Ocius ensem</div><div class="l">Aeneas, viso Tyrrheni sanguine laetus,</div><div class="l">eripit a femine et trepidanti fervidus instat.</div><div class="l">Ingemuit cari graviter genitoris amore,</div><div class="l">ut vidit, Lausus, lacrimaeque per ora volutae.</div><span class="">card 791</span><div class="l">Hic mortis durae casum tuaque optima facta,</div><div class="l">siqua fidem tanto est operi latura vetustas,</div><div class="l">non equidem nec te, iuvenis memorande, silebo.</div><div class="l">Ille pedem referens et inutilis inque ligatus</div><div class="l">cedebat clipeoque inimicum hastile trahebat:</div><div class="l">prorupit iuvenis seseque immiscuit armis</div><div class="l">iamque adsurgentis dextra plagamque ferentis</div><div class="l">Aeneae subiit mucronem ipsumque morando</div><div class="l">sustinuit. Socii magno clamore sequuntur,</div><div class="l">dum genitor nati parma protectus abiret,</div><div class="l">telaque coniciunt proturbantque eminus hostem</div><div class="l">missilibus. Furit Aeneas tectusque tenet se.</div><div class="l">Ac velut effusa siquando grandine nimbi</div><div class="l">praecipitant, omnis campis diffugit arator</div><div class="l">omnis et agricola et tuta latet arce viator,</div><div class="l">aut amnis ripis aut alti fornice saxi,</div><div class="l">dum pluit in terris, ut possint sole reducto</div><div class="l">exercere diem: sic obrutus undique telis</div><div class="l">Aeneas nubem belli, dum detonet omnis,</div><div class="l">sustinet et Lausum increpitat Lausoque minatur:</div><div class="l">“Quo moriture ruis maioraque viribus audes?</div><div class="l">Fallit te incautum pietas tua.” Nec minus ille</div><div class="l">exsultat demens; saevae iamque altius irae</div><div class="l">Dardanio surgunt ductori, extremaque Lauso</div><div class="l">Parcae fila legunt: validum namque exigit ensem</div><div class="l">per medium Aeneas iuvenem totumque recondit.</div><div class="l">Transiit et parmam mucro, levia arma minacis,</div><div class="l">et tunicam, molli mater quam neverat auro,</div><div class="l">implevitque sinum sanguis; tum vita per auras</div><div class="l">concessit maesta ad manis corpusque reliquit.</div><div class="l">At vero ut voltum vidit morientis et ora,</div><div class="l">ora modis Anchisiades pallentia miris,</div><div class="l">ingemuit miserans graviter dextramque tetendit,</div><div class="l">et mentem patriae subiit pietatis imago.</div><div class="l">“Quid tibi nunc, miserande puer, pro laudibus istis,</div><div class="l">quid pius Aeneas tanta dabit indole dignum?</div><div class="l">Arma, quibus laetatus, habe tua, teque parentum</div><div class="l">manibus et cineri, siqua est ea cura, remitto.</div><div class="l">Hoc tamen infelix miseram solabere mortem:</div><div class="l">Aeneae magni dextra cadis.” Increpat ultro</div><div class="l">cunctantis socios et terra sublevat ipsum,</div><div class="l">sanguine turpantem comptos de more capillos.</div><span class="">card 833</span><div class="l">Interea genitor Tiberini ad fluminis undam</div><div class="l">volnera siccabat lymphis corpusque levabat</div><div class="l">arboris adclinis trunco. Procul aerea ramis</div><div class="l">dependet galea et prato gravia arma quiescunt.</div><div class="l">Stant lecti circum iuvenes: ipse aeger anhelans</div><div class="l">colla fovet, fusus propexam in pectore barbam;</div><div class="l">multa super Lauso rogitat multumque remittit</div><div class="l">qui revocent maestique ferant mandata parentis.</div><div class="l">At Lausum socii exanimem super arma ferebant</div><div class="l">flentes, ingentem atque ingenti volnere victum.</div><div class="l">Agnovit longe gemitum praesaga mali mens:</div><div class="l">canitiem multo deformat pulvere et ambas</div><div class="l">ad caelum tendit palmas et corpore inhaeret.</div><div class="l">“Tantane me tenuit vivendi, nate, voluptas,</div><div class="l">ut pro me hostili paterer succedere dextrae,</div><div class="l">quem genui? Tuane haec genitor per volnera servor,</div><div class="l">morte tua vivens? Heu, nunc misero mihi demum</div><div class="l">exitium infelix, nunc alte volnus adactum!</div><div class="l">Idem ego, nate, tuum maculavi crimine nomen,</div><div class="l">pulsus ob invidiam solio sceptrisque paternis.</div><div class="l">Debueram patriae poenas odiisque meorum:</div><div class="l">omnis per mortis animam sontem ipse dedissem!</div><div class="l">Nunc vivo neque adhuc homines lucemque relinquo.</div><div class="l">Sed linquam.” Simul hoc dicens attollit in aegrum</div><div class="l">se femur et, quamvis dolor alto volnere tardet,</div><div class="l">haud deiectus equum duci iubet. Hoc decus illi,</div><div class="l">hoc solamen erat; bellis hoc victor abibat</div><div class="l">omnibus. Adloquitur maerentem et talibus infit:</div><div class="l">“Rhaebe, diu, res siqua diu mortalibus ulla est,</div><div class="l">viximus. Aut hodie victor spolia illa cruenti</div><div class="l">et caput Aeneae referes Lausique dolorum</div><div class="l">ultor eris mecum aut, aperit si nulla viam vis,</div><div class="l">occumbes pariter; neque enim, fortissime, credo,</div><div class="l">iussa aliena pati et dominos dignabere Teucros.”</div><div class="l">Dixit et exceptus tergo consueta locavit</div><div class="l">membra manusque ambas iaculis oneravit acutis,</div><div class="l">aere caput fulgens cristaque hirsutus equina.</div><div class="l">Sic cursum in medios rapidus dedit: aestuat ingens</div><div class="l">uno in corde pudor mixtoque insania luctu,</div><div class="l"><span class="strikethrough">et furiis agitatus amor et conscia virtus.</span></div><span class="">card 873</span><div class="l">Atque hic Aenean magna ter voce vocavit.</div><div class="l">Aeneas agnovit enim laetusque precatur:</div><div class="l">“Sic pater ille deum faciat, sic altus Apollo,</div><div class="l">incipias conferre manum.”</div><div class="l">Tantum effatus et infesta subit obvius hasta.</div><div class="l">Ille autem: “Quid me erepto, saevissime, nato</div><div class="l">terres? Haec via sola fuit, qua perdere posses.</div><div class="l">Nec mortem horremus nec divom parcimus ulli.</div><div class="l">Desine: nam venio moriturus et haec tibi porto</div><div class="l">dona prius.” Dixit telumque intorsit in hostem;</div><div class="l">inde aliud super atque aliud figitque volatque</div><div class="l">ingenti gyro, sed sustinet aureus umbo.</div><div class="l">Ter circum adstantem laevos equitavit in orbes</div><div class="l">tela manu iaciens, ter secum Troïus heros</div><div class="l">immanem aerato circumfert tegmine silvam.</div><div class="l">Inde ubi tot traxisse moras, tot spicula taedet</div><div class="l">vellere et urgetur pugna congressus iniqua,</div><div class="l">multa movens animo iam tandem erumpit et inter</div><div class="l">bellatoris equi cava tempora conicit hastam.</div><div class="l">Tollit se arrectum quadrupes et calcibus auras</div><div class="l">verberat effusumque equitem super ipse secutus</div><div class="l">implicat eiectoque incumbit cernuus armo.</div><div class="l">Clamore incendunt caelum Troesque Latinique.</div><div class="l">Advolat Aeneas vaginaque eripit ensem</div><div class="l">et super haec: “Ubi nunc Mezentius acer et illa</div><div class="l">effera vis animi? “Contra Tyrrhenus, ut auras</div><div class="l">suspiciens hausit caelum mentemque recepit:</div><div class="l">“Hostis amare, quid increpitas mortemque minaris?</div><div class="l">Nullum in caede nefas, nec sic ad proelia veni,</div><div class="l">nec tecum meus haec pepigit mihi foedera Lausus.</div><div class="l">Unum hoc per siqua est victis venia hostibus oro:</div><div class="l">corpus humo patiare tegi. Scio acerba meorum</div><div class="l">circumstare odia: hunc, oro, defende furorem</div><div class="l">et me consortem nati concede sepulchro.”</div><div class="l">Haec loquitur iuguloque haud inscius accipit ensem</div><div class="l">undantique animam diffundit in arva cruore.</div></div><div class="textpart" id="index.xml-body.1_div.1_div.11"><h3><span class="headingNumber">1.11. </span></h3><span class="">card 1</span><div class="l">Oceanum interea surgens Aurora reliquit:</div><div class="l">Aeneas, quamquam et sociis dare tempus humandis</div><div class="l">praecipitant curae turbataque funere mens est,</div><div class="l">vota deum primo victor solvebat Eoo.</div><div class="l">Ingentem quercum decisis undique ramis</div><div class="l">constituit tumulo fulgentiaque induit arma,</div><div class="l">Mezenti ducis exuvias, tibi, magne, tropaeum,</div><div class="l">bellipotens: aptat rorantis sanguine cristas</div><div class="l">telaque trunca viri et bis sex thoraca petitum</div><div class="l">perfossumque locis clipeumque ex aere sinistrae</div><div class="l">subligat atque ensem collo suspendit eburnum.</div><div class="l">Tum socios, namque omnis eum stipata tegebat</div><div class="l">turba ducum, sic incipiens hortatur ovantis:</div><div class="l">“Maxima res effecta, viri; timor omnis abesto,</div><div class="l">quod superest: haec sunt spolia et de rege superbo</div><div class="l">primitiae, manibusque meis Mezentius hic est.</div><div class="l">Nunc iter ad regem nobis murosque Latinos.</div><div class="l">Arma parate animis et spe praesumite bellum,</div><div class="l">nequa mora ignaros, ubi primum vellere signa</div><div class="l">adnuerint superi pubemque educere castris,</div><div class="l">impediat segnisve metu sententia tardet.</div><div class="l">Interea socios inhumataque corpora terrae</div><div class="l">mandemus, qui solus honos Acheronte sub imo est.</div><div class="l">Ite,” ait, “egregias animas, quae sanguine nobis</div><div class="l">hanc patriam peperere suo, decorate supremis</div><div class="l">muneribus, maestamque Evandri primus ad urbem</div><div class="l">mittatur Pallas, quem non virtutis egentem</div><div class="l">abstulit atra dies et funere mersit acerbo.”</div><span class="">card 29</span><div class="l">Sic ait inlacrimans recipitque ad limina gressum,</div><div class="l">corpus ubi exanimi positum Pallantis Acoetes</div><div class="l">servabat senior, qui Parrhasio Evandro</div><div class="l">armiger ante fuit, sed non felicibus aeque</div><div class="l">tum comes auspiciis caro datus ibat alumno.</div><div class="l">Circum omnis famulumque manus Troianaque turba</div><div class="l">et maestum Iliades crinem de more solutae.</div><div class="l">Ut vero Aeneas foribus sese intulit altis,</div><div class="l">ingentem gemitum tunsis ad sidera tollunt</div><div class="l">pectoribus, maestoque immugit regia luctu.</div><div class="l">Ipse caput nivei fultum Pallantis et ora</div><div class="l">ut vidit levique patens in pectore vulnus</div><div class="l">cuspidis Ausoniae, lacrimis ita fatur obortis.</div><div class="l">“Tene,” inquit, “miserande puer, cum laeta veniret,</div><div class="l">invidit Fortuna mihi, ne regna videres</div><div class="l">nostra neque ad sedes victor veherere paternas?</div><div class="l">Non haec Evandro de te promissa parenti</div><div class="l">discedens dederam, cum me complexus euntem</div><div class="l">mitteret in magnum imperium metuensque moneret</div><div class="l">acris esse viros, cum dura proelia gente.</div><div class="l">Et nunc ille quidem spe multum captus inani</div><div class="l">fors et vota facit cumulatque altaria donis:</div><div class="l">nos iuvenem exanimum et nil iam caelestibus ullis</div><div class="l">debentem vano maesti comitamur honore.</div><div class="l">Infelix, nati funus crudele videbis!</div><div class="l">Hi nostri reditus expectatique triumphi!</div><div class="l">Haec mea magna fides! At non, Evandre, pudendis</div><div class="l">vulneribus pulsum adspicies nec sospite dirum</div><div class="l">optabis nato funus pater. Ei mihi, quantum</div><div class="l">praesidium Ausonia et quantum tu perdis, Iule!”</div><span class="">card 59</span><div class="l">Haec ubi deflevit, tolli miserabile corpus</div><div class="l">imperat et toto lectos ex agmine mittit</div><div class="l">mille viros, qui supremum comitentur honorem</div><div class="l">intersintque patris lacrimis, solacia luctus</div><div class="l">exigua ingentis, misero sed debita patri.</div><div class="l">Haud segnes alii crates et molle feretrum</div><div class="l">arbuteis texunt virgis et vimine querno</div><div class="l">exstructosque toros obtentu frondis inumbrant.</div><div class="l">Hic iuvenem agresti sublimem stramine ponunt,</div><div class="l">qualem virgineo demessum pollice florem</div><div class="l">seu mollis violae seu languentis hyacinthi,</div><div class="l">cui neque fulgor adhuc necdum sua forma recessit:</div><div class="l">non iam mater alit tellus viresque ministrat.</div><div class="l">Tum geminas vestes auroque ostroque rigentis</div><div class="l">extulit Aeneas, quas illi laeta laborum</div><div class="l">ipsa suis quondam manibus Sidonia Dido</div><div class="l">fecerat et tenui telas discreverat auro.</div><div class="l">Harum unam iuveni supremum maestus honorem</div><div class="l">induit arsurasque comas obnubit amictu,</div><div class="l">multaque praeterea Laurentis praemia pugnae</div><div class="l">aggerat et longo praedam iubet ordine duci.</div><div class="l">Addit equos et tela, quibus spoliaverat hostem.</div><div class="l">Vinxerat et post terga manus, quos mitteret umbris</div><div class="l">inferias, caeso sparsuros sanguine flammas,</div><div class="l">indutosque iubet truncos hostilibus armis</div><div class="l">ipsos ferre duces inimicaque nomina figi.</div><div class="l">Ducitur infelix aevo confectus Acoetes:</div><div class="l">pectora nunc foedans pugnis, nunc unguibus ora</div><div class="l">sternitur et toto proiectus corpore terrae.~.~.</div><div class="l">Ducunt et Rutulo perfusos sanguine currus.</div><div class="l">Post bellator equus positis insignibus Aethon</div><div class="l">it lacrimans guttisque umectat grandibus ora.</div><div class="l">Hastam alii galeamque ferunt, nam cetera Turnus</div><div class="l">victor habet. Tum maesta phalanx Teucrique sequuntur</div><div class="l">Tyrrhenique omnes et versis Arcades armis.</div><div class="l">Postquam omnis longe comitum praecesserat ordo,</div><div class="l">substitit Aeneas gemituque haec addidit alto:</div><div class="l">“Nos alias hinc ad lacrimas eadem horrida belli</div><div class="l">fata vocant: salve aeternum mihi, maxime Palla,</div><div class="l">aeternumque vale.” Nec plura effatus ad altos</div><div class="l">tendebat muros gressumque in castra ferebat.</div><span class="">card 100</span><div class="l">Iamque oratores aderant ex urbe Latina,</div><div class="l">velati ramis oleae veniamque rogantes:</div><div class="l">corpora, per campos ferro quae fusa iacebant,</div><div class="l">redderet ac tumulo sineret succedere terrae;</div><div class="l">nullum cum victis certamen et aethere cassis;</div><div class="l">parceret hospitibus quondam socerisque vocatis.</div><div class="l">Quos bonus Aeneas haud aspernanda precantis</div><div class="l">prosequitur venia et verbis haec insuper addit:</div><div class="l">“Quaenam vos tanto fortuna indigna, Latini,</div><div class="l">implicuit bello, qui nos fugiatis amicos?</div><div class="l">Pacem me exanimis et Martis sorte peremptis</div><div class="l">oratis? Equidem et vivis concedere vellem.</div><div class="l">Nec veni, nisi fata locum sedemque dedissent,</div><div class="l">nec bellum cum gente gero: rex nostra reliquit</div><div class="l">hospitia et Turni potius se credidit armis.</div><div class="l">Aequius huic Turnum fuerat se opponere morti.</div><div class="l">Si bellum finire manu, si pellere Teucros</div><div class="l">apparat, his mecum decuit concurrere telis:</div><div class="l">vixet, cui vitam deus aut sua dextra dedisset.</div><div class="l">Nunc ite et miseris supponite civibus ignem.”</div><div class="l">Dixerat Aeneas. Illi obstipuere silentes</div><div class="l">conversique oculos inter se atque ora tenebant.</div><span class="">card 122</span><div class="l">Tum senior semperque odiis et crimine Drances</div><div class="l">infensus iuveni Turno sic ore vicissim</div><div class="l">orsa refert: “O fama ingens, ingentior armis</div><div class="l">vir Troiane, quibus caelo te laudibus aequem?</div><div class="l">Iustitiaene prius mirer belline laborum?</div><div class="l">Nos vero haec patriam grati referemus ad urbem</div><div class="l">et te, siqua viam dederit fortuna, Latino</div><div class="l">iungemus regi: quaerat sibi foedera Turnus.</div><div class="l">Quin et fatalis murorum attollere moles</div><div class="l">saxaque subvectare umeris Troiana iuvabit.”</div><div class="l">Dixerat haec, unoque omnes eadem ore fremebant.</div><div class="l">Bis senos pepigere dies et pace sequestra</div><div class="l">per silvas Teucri mixtique inpune Latini</div><div class="l">erravere iugis. Ferro sonat alta bipenni</div><div class="l">fraxinus, evertunt actas ad sidera pinus,</div><div class="l">robora nec cuneis et olentem scindere cedrum</div><div class="l">nec plaustris cessant vectare gementibus ornos.</div><span class="">card 139</span><div class="l">Et iam Fama volans, tanti praenuntia luctus,</div><div class="l">Evandrum Evandrique domos et moenia replet,</div><div class="l">quae modo victorem Latio Pallanta ferebat.</div><div class="l">Arcades ad portas ruere et de more vetusto</div><div class="l">funereas rapuere faces; lucet via longo</div><div class="l">ordine flammarum et late discriminat agros.</div><div class="l">Contra turba Phrygum veniens plangentia iungit</div><div class="l">agmina. Quae postquam matres succedere tectis</div><div class="l">viderunt, maestam incendunt clamoribus urbem.</div><div class="l">At non Evandrum potis est vis ulla tenere,</div><div class="l">sed venit in medios. Feretro Pallanta reposto</div><div class="l">procubuit super atque haeret lacrimansque gemensque,</div><div class="l">et via vix tandem vocis laxata dolore est.</div><div class="l">“Non haec, O Palla, dederas promissa parenti,</div><div class="l">cautius ut saevo velles te credere Marti;</div><div class="l">haud ignarus eram, quantum nova gloria in armis</div><div class="l">et praedulce decus primo certamine posset.</div><div class="l">Primitiae iuvenis miserae bellique propinqui</div><div class="l">dura rudimenta et nulli exaudita deorum</div><div class="l">vota precesque meae! Tuque, O sanctissima coniunx,</div><div class="l">felix morte tua neque in hunc servata dolorem!</div><div class="l">Contra ego vivendo vici mea fata, superstes</div><div class="l">restarem ut genitor. Troum socia arma secutum</div><div class="l">obruerent Rutuli telis! Animam ipse dedissem</div><div class="l">atque haec pompa domum me, non Pallanta, referret,</div><div class="l">nec vos arguerim, Teucri, nec foedera nec quas</div><div class="l">iunximus hospitio dextras: sors ista senectae</div><div class="l">debita erat nostrae. Quod si immatura manebat</div><div class="l">mors natum, caesis Volscorum milibus ante</div><div class="l">ducentem in Latium Teucros cecidisse iuvabit.</div><div class="l">Quin ego non alio digner te funere, Palla,</div><div class="l">quam pius Aeneas <span class="strikethrough">et quam magni Phryges et quam</span></div><div class="l"><span class="strikethrough">Tyrrhenique duces, Tyrrhenum exercitus omnis.</span></div><div class="l">Magna tropaea ferunt, quos dat tua dextera Leto:</div><div class="l">tu quoque nunc stares immanis truncus in armis,</div><div class="l">esset par aetas et idem si robur ab annis,</div><div class="l">Turne. Sed infelix Teucros quid demoror armis?</div><div class="l">Vadite et haec memores regi mandata referte:</div><div class="l">quod vitam moror invisam Pallante perempto,</div><div class="l">dextera causa tua est, Turnum natoque patrique</div><div class="l">quam debere vides. Meritis vacat hic tibi solus</div><div class="l">fortunaeque locus. Non vitae gaudia quaero,</div><div class="l">nec fas, sed nato Manis perferre sub imos.”</div><span class="">card 182</span><div class="l">Aurora interea miseris mortalibus almam</div><div class="l">extulerat lucem, referens opera atque labores:</div><div class="l">iam pater Aeneas, iam curvo in litore Tarchon</div><div class="l">constituere pyras. Huc corpora quisque suorum</div><div class="l">more tulere patrum, subiectisque ignibus atris</div><div class="l">conditur in tenebras altum caligine caelum.</div><div class="l">Ter circum accensos cincti fulgentibus armis</div><div class="l">decurrere rogos, ter maestum funeris ignem</div><div class="l">lustravere in equis ululatusque ore dedere;</div><div class="l">spargitur et tellus lacrimis, sparguntur et arma:</div><div class="l">it caelo clamorque virum clangorque tubarum.</div><div class="l">Hic alii spolia occisis derepta Latinis</div><div class="l">coniciunt igni, galeas ensesque decoros</div><div class="l">frenaque ferventisque rotas; pars munera nota,</div><div class="l">ipsorum clipeos et non felicia tela.</div><div class="l">Multa boum circa mactantur corpora Morti,</div><div class="l">saetigerosque sues raptasque ex omnibus agris</div><div class="l">in flammam iugulant pecudes. Tum litore toto</div><div class="l">ardentis spectant socios semustaque servant</div><div class="l">busta neque avelli possunt, nox umida donec</div><div class="l">invertit caelum stellis ardentibus aptum.</div><span class="">card 203</span><div class="l">Nec minus et miseri diversa in parte Latini</div><div class="l">innumeras struxere pyras, et corpora partim</div><div class="l">multa virum terrae infodiunt avectaque partim</div><div class="l">finitimos tollunt in agros urbique remittunt,</div><div class="l">cetera confusaeque ingentem caedis acervum</div><div class="l">nec numero nec honore cremant: tunc undique vasti</div><div class="l">certatim crebris conlucent ignibus agri.</div><div class="l">Tertia lux gelidam caelo dimoverat umbram:</div><div class="l">maerentes altum cinerem et confusa ruebant</div><div class="l">ossa focis tepidoque onerabant aggere terrae.</div><div class="l">Iam vero in tectis, praedivitis urbe Latini,</div><div class="l">praecipuus fragor et longi pars maxima luctus.</div><div class="l">Hic matres miseraeque nurus, hic cara sororum</div><div class="l">pectora maerentum puerique parentibus orbi</div><div class="l">dirum exsecrantur bellum Turnique hymenaeos:</div><div class="l">ipsum armis ipsumque iubent decernere ferro,</div><div class="l">qui regnum Italiae et primos sibi poscat honores.</div><div class="l">ingravat haec saevus Drances solumque vocari</div><div class="l">testatur, solum posci in certamina Turnum.</div><div class="l">Multa simul contra variis sententia dictis</div><div class="l">pro Turno, et magnum reginae nomen obumbrat,</div><div class="l">multa virum meritis sustentat fama tropaeis.</div><span class="">card 225</span><div class="l">Hos inter motus, medio in flagrante tumultu,</div><div class="l">ecce super maesti magna Diomedis ab urbe</div><div class="l">legati responsa ferunt: nihil omnibus actum</div><div class="l">tantorum impensis operum, nil dona neque aurum</div><div class="l">nec magnas valuisse preces, alia arma Latinis</div><div class="l">quaerenda aut pacem Troiano ab rege petendum.</div><div class="l">Deficit ingenti luctu rex ipse Latinus.</div><div class="l">Fatalem Aenean manifesto numine ferri</div><div class="l">admonet ira deum tumulique ante ora recentes.</div><div class="l">Ergo concilium magnum primosque suorum</div><div class="l">imperio accitos alta intra limina cogit.</div><div class="l">olli convenere fluuntque ad regia plenis</div><div class="l">tecta viis. Sedet in mediis et maximus aevo</div><div class="l">et primus sceptris haud laeta fronte Latinus.</div><div class="l">Atque hic legatos Aetola ex urbe remissos,</div><div class="l">quae referant, fari iubet et responsa reposcit</div><div class="l">ordine cuncta suo. Tum facta silentia linguis,</div><div class="l">et Venulus dicto parens ita farier infit:</div><span class="">card 243</span><div class="l">“Vidimus, o cives, Diomedem Argivaque castra</div><div class="l">atque iter emensi casus superavimus omnis</div><div class="l">contigimusque manum, qua concidit Ilia tellus.</div><div class="l">Ille urbem Argyripam patriae cognomine gentis</div><div class="l">victor Gargani condebat Iapygis agris.</div><div class="l">Postquam introgressi et coram data copia fandi,</div><div class="l">munera praeferimus, nomen patriamque docemus,</div><div class="l">qui bellum intulerint, quae causa attraxerit Arpos.</div><div class="l">Auditis ille haec placido sic reddidit ore:</div><div class="l">“O fortunatae gentes, Saturnia regna,</div><div class="l">antiqui Ausonii, quae vos fortuna quietos</div><div class="l">sollicitat suadetque ignota lacessere bella?</div><div class="l">Quicumque Iliacos ferro violavimus agros,</div><div class="l">mitto ea, quae muris bellando exhausta sub altis,</div><div class="l">quos Simois premat ille viros, infanda per orbem</div><div class="l">supplicia et scelerum poenas expendimus omnes,</div><div class="l">vel Priamo miseranda manus: scit triste Minervae</div><div class="l">sidus et Euboicae cautes ultorque Caphareus.</div><div class="l">Militia ex illa diversum ad litus abacti</div><div class="l">Atrides Protei Menelaus adusque columnas</div><div class="l">exsulat, Aetnaeos vidit Cyclopas Ulixes.</div><div class="l">Regna Neoptolemi referam versosque penates</div><div class="l">Idomenei? Libycone habitantis litore Locros?</div><div class="l">Ipse Mycenaeus magnorum ductor Achivom</div><div class="l">coniugis infandae prima inter limina dextra</div><div class="l">oppetiit: devictam Asiam subsedit adulter.</div><div class="l">Invidisse deos, patriis ut redditus aris</div><div class="l">coniugium optatum et pulchram Calydona viderem?</div><div class="l">Nunc etiam horribili visu portenta sequuntur,</div><div class="l">et socii amissi petierunt aethera pennis</div><div class="l">fluminibusque vagantur aves, heu dira meorum</div><div class="l">supplicia, et scopulos lacrimosis vocibus implent.</div><div class="l">Haec adeo ex illo mihi iam speranda fuerunt</div><div class="l">tempore, cum ferro caelestia corpora demens</div><div class="l">adpetii et Veneris violavi volnere dextram.</div><div class="l">Ne vero, ne me ad talis impellite pugnas:</div><div class="l">nec mihi cum Teucris ullum post eruta bellum</div><div class="l">Pergama, nec veterum memini laetorve malorum.</div><div class="l">Munera, quae patriis ad me portatis ab oris,</div><div class="l">vertite ad Aenean. Stetimus tela aspera contra</div><div class="l">contulimusque manus: experto credite, quantus</div><div class="l">in clipeum adsurgat, quo turbine torqueat hastam.</div><div class="l">Si duo praeterea talis Idaea tulisset</div><div class="l">terra viros, ultro Inachias venisset ad urbes</div><div class="l">Dardanus, et versis lugeret Graecia fatis.</div><div class="l">Quidquid apud durae cessatum est moenia Troiae,</div><div class="l">Hectoris Aeneaeque manu victoria Graium</div><div class="l">haesit et in decimum vestigia rettulit annum.</div><div class="l">Ambo animis, ambo insignes praestantibus armis</div><div class="l">hic pietate prior. Coeant in foedera dextrae,</div><div class="l">qua datur; ast armis concurrant arma cavete.”</div><div class="l">Et responsa simul quae sint, rex optime, regis</div><div class="l">audisti et quae sit magno sententia bello.”</div><span class="">card 296</span><div class="l">Vix ea legati, variusque per ora cucurrit</div><div class="l">Ausonidum turbata fremor: ceu saxa morantur</div><div class="l">cum rapidos amnis, fit clauso gurgite murmur</div><div class="l">vicinaeque fremunt ripae crepitantibus undis.</div><div class="l">Ut primum placati animi et trepida ora quierunt,</div><div class="l">praefatus divos solio rex infit ab alto:</div><span class="">card 302</span><div class="l">“Ante equidem summa de re statuisse, Latini,</div><div class="l">et vellem et fuerat melius, non tempore tali</div><div class="l">cogere concilium. cum muros adsidet hostis.</div><div class="l">Bellum importunum, cives, cum gente deorum</div><div class="l">invictisque viris gerimus, quos nulla fatigant</div><div class="l">proelia: nec victi possunt absistere ferro.</div><div class="l">Spem siquam adscitis Aetolum habuistis in armis,</div><div class="l">ponite. Spes sibi quisque, sed haec quam angusta videtis;</div><div class="l">cetera qua rerum iaceant perculsa ruina,</div><div class="l">ante oculos interque manus sunt omnia vestras.</div><div class="l">Nec quemquam incuso: potuit quae plurima virtus</div><div class="l">esse, fuit; toto certatum est corpore regni.</div><div class="l">Nunc adeo quae sit dubiae sententia menti</div><div class="l">expediam et paucis, animos adhibete, docebo.</div><div class="l">Est antiquus ager Tusco mihi proximus amni,</div><div class="l">longus in occasum, finis super usque Sicanos;</div><div class="l">Aurunci Rutulique serunt et vomere duros</div><div class="l">exercent colles atque horum asperrima pascunt.</div><div class="l">Haec omnis regio et celsi plaga pinea montis</div><div class="l">cedat amicitiae Teucrorum, et foederis aequas</div><div class="l">dicamus leges sociosque in regna vocemus.</div><div class="l">Considant, si tantus amor, et moenia condant.</div><div class="l">Sin alios finis aliamque capessere gentem</div><div class="l">est animus possuntque solo decedere nostro:</div><div class="l">bis denas Italo texamus robore navis</div><div class="l">seu pluris complere valent, iacet omnis ad undam</div><div class="l">materies, ipsi numerumque modumque carinis</div><div class="l">praecipiant, nos aera manus navalia demus.</div><div class="l">Praeterea qui dicta ferant et foedera firment</div><div class="l">centum oratores prima de gente Latinos</div><div class="l">ire placet pacisque manu praetendere ramos,</div><div class="l">munera portantis aurique eborisque talenta</div><div class="l">et sellam regni trabeamque insignia nostri.</div><div class="l">Consulite in medium et rebus succurrite fessis.”</div><span class="">card 336</span><div class="l">Tum Drances idem infensus, quem gloria Turni</div><div class="l">obliqua invidia stimulisque agitabat amaris,</div><div class="l">largus opum et lingua melior, sed frigida bello</div><div class="l">dextera, consiliis habitus non futilis auctor,</div><div class="l">seditione potens (genus huic materna superbum</div><div class="l">nobilitas dabat, incertum de patre ferebat),</div><div class="l">surgit et his onerat dictis atque aggerat iras:</div><div class="l">“Rem nulli obscuram nostrae nec vocis egentem</div><div class="l">consulis, O bone rex: cuncti se scire fatentur,</div><div class="l">quid fortuna ferat populi, sed dicere mussant.</div><div class="l">Det libertatem fandi flatusque remittat</div><div class="l">cuius ob auspicium infaustum moresque sinistros</div><div class="l">(dicam equidem, licet arma mihi mortemque minetur)</div><div class="l">lumina tot cecidisse ducum totamque videmus</div><div class="l">consedisse urbem luctu, dum Troia temptat</div><div class="l">castra fugae fidens et caelum territat armis.</div><div class="l">Unum etiam donis istis, quae plurima mitti</div><div class="l">Dardanidis dicique iubes, unum, optime regum,</div><div class="l">adicias nec te ullius violentia vincat,</div><div class="l">quin natam egregio genero dignisque hymenaeis</div><div class="l">des, pater, et pacem hanc aeterno foedere iungas.</div><div class="l">Quod si tantus habet mentes et pectora terror,</div><div class="l">ipsum obtestemur veniamque oremus ab ipso:</div><div class="l">cedat, ius proprium regi patriaeque remittat.</div><div class="l">Quid miseros totiens in aperta pericula cives</div><div class="l">proicis, O Latio caput horum et causa malorum?</div><div class="l">Nulla salus bello: pacem te poscimus omnes,</div><div class="l">Turne, simul pacis solum inviolabile pignus.</div><div class="l">Primus ego, invisum quem tu tibi fingis, et esse</div><div class="l">nil moror, en supplex venio. Miserere tuorum,</div><div class="l">pone animos et pulsus abi. Sat funera fusi</div><div class="l">vidimus ingentis et desolavimus agros.</div><div class="l">Aut si fama movet, si tantum pectore robur</div><div class="l">concipis et si adeo dotalis regia cordi est,</div><div class="l">aude atque adversum fidens fer pectus in hostem.</div><div class="l">Scilicet ut Turno contingat regia coniunx,</div><div class="l">nos animae viles, inhumata infletaque turba,</div><div class="l">sternamur campis. Etiam tu, siqua tibi vis,</div><div class="l">si patrii quid Martis habes, illum aspice contra,</div><div class="l">qui vocat.”</div><span class="">card 376</span><div class="l">Talibus exarsit dictis violentia Turni;</div><div class="l">dat gemitum rumpitque has imo pectore voces</div><div class="l">“Larga quidem, Drance, semper tibi copia fandi</div><div class="l">tum, cum bella manus poscunt, patribusque vocatis</div><div class="l">primus ades. Sed non replenda est curia verbis,</div><div class="l">quae tuto tibi magna volant, dum distinet hostem</div><div class="l">agger murorum nec inundant sanguine fossae.</div><div class="l">Proinde tona eloquio, solitum tibi, meque timoris</div><div class="l">argue tu, Drance, quando tot stragis acervos</div><div class="l">Teucrorum tua dextra dedit passimque tropaeis</div><div class="l">insignis agros. Possit quid vivida virtus,</div><div class="l">experiare licet; nec longe scilicet hostes</div><div class="l">quaerendi nobis: circumstant undique muros.</div><div class="l">Imus in adversos: quid cessas? An tibi Mavors</div><div class="l">ventosa in lingua pedibusque fugacibus istis</div><div class="l">semper erit?</div><div class="l">Pulsus ego? Aut quisquam merito, foedissime, pulsum</div><div class="l">arguet, Iliaco tumidum qui crescere Thybrim</div><div class="l">sanguine et Evandri totam cum stirpe videbit</div><div class="l">procubuisse domum atque exutos Arcadas armis?</div><div class="l">Haud ita me experti Bitias et Pandarus ingens</div><div class="l">et quos mille die victor sub Tartara misi,</div><div class="l">inclusus muris hostilique aggere saeptus.</div><span class="">card 397</span><div class="l">“Nulla salus bello.” Capiti cane talia, demens,</div><div class="l">Dardanio rebusque tuis. Proinde omnia magno</div><div class="l">ne cessa turbare metu atque extollere vires</div><div class="l">gentis bis victae, contra premere arma Latini.</div><div class="l">Nunc et Myrmidonum proceres Phrygia arma tremescunt,</div><div class="l">nunc et Tydides et Larissaeus Achilles,</div><div class="l">amnis et Hadriacas retro fugit Aufidus undas.</div><div class="l">Vel cum se pavidum contra mea iurgia fingit</div><div class="l">artificis scelus et formidine crimen acerbat.</div><div class="l">Numquam animam talem dextra hac, absiste moveri,</div><div class="l">amittes: habitet tecum et sit pectore in isto.</div><div class="l">Nunc ad te et tua magna, pater, consulta revertor.</div><div class="l">Si nullam nostris ultra spem ponis in armis,</div><div class="l">si tam deserti sumus et semel agmine verso</div><div class="l">funditus occidimus neque habet Fortuna regressum?</div><div class="l">oremus pacem et dextras tendamus inertis.</div><div class="l">Quamquam O, si solitae quicquam virtutis adesset!</div><div class="l">Ille mihi ante alios fortunatusque laborum</div><div class="l">egregiusque animi, qui, nequid tale videret,</div><div class="l">procubuit moriens et humum semel ore momordit.</div><div class="l">Sin et opes nobis et adhuc intacta iuventus</div><div class="l">auxilioque urbes Italae populique supersunt,</div><div class="l">sin et Troianis cum multo gloria venit</div><div class="l">sanguine, sunt illis sua funera parque per omnis</div><div class="l">tempestas: cur indecores in limine primo</div><div class="l">deficimus? Cur ante tubam tremor occupat artus?</div><div class="l">Multa dies variisque labor mutabilis aevi</div><div class="l">rettulit in melius, multos alterna revisens</div><div class="l">lusit et in solido rursus Fortuna locavit.</div><div class="l">Non erit auxilio nobis Aetolus et Arpi:</div><div class="l">at Messapus erit felixque Tolumnius et quos</div><div class="l">tot populi misere duces, nec parva sequetur</div><div class="l">gloria delectos Latio et Laurentibus agris.</div><div class="l">Est et Volscorum egregia de gente Camilla,</div><div class="l">agmen agens equitum et florentis aere catervas.</div><div class="l">Quod si me solum Teucri in certamina poscunt</div><div class="l">idque placet tantumque bonis communibus obsto,</div><div class="l">non adeo has exosa manus Victoria fugit,</div><div class="l">ut tanta quicquam pro spe temptare recusem.</div><div class="l">Ibo animis contra, vel magnum praestet Achillem</div><div class="l">factaque Vulcani manibus paria induat arma</div><div class="l">ille licet. Vobis animam hanc soceroque Latino</div><div class="l">Turnus ego, haud ulli veterum virtute secundus,</div><div class="l">devovi. “Solum Aeneas vocat”: et vocet oro,</div><div class="l">nec Drances potius, sive est haec ira deorum,</div><div class="l">morte luat, sive est virtus et gloria, tollat.”</div><span class="">card 445</span><div class="l">Illi haec inter se dubiis de rebus agebant</div><div class="l">certantes; castra Aeneas aciemque movebat:</div><div class="l">nuntius ingenti per regia tecta tumultu</div><div class="l">ecce ruit magnisque urbem terroribus implet,</div><div class="l">instructos acie Tiberino a flumine Teucros</div><div class="l">Tyrrhenamque manum totis descendere campis.</div><div class="l">Extemplo turbati animi concussaque vulgi</div><div class="l">pectora et adrectae stimulis haud mollibus irae.</div><div class="l">Arma manu trepidi poscunt, fremit arma iuventus,</div><div class="l">flent maesti mussantque patres. Hic undique clamor</div><div class="l">dissensu vario magnus se tollit in auras</div><div class="l">haud secus atque alto in luco cum forte catervae</div><div class="l">consedere avium piscosove amne Padusae</div><div class="l">dant sonitum rauci per stagna loquacia cycni.</div><div class="l">“Immo,” ait, “O cives” adrepto tempore, “Turnus,”</div><div class="l">“cogite concilium et pacem laudate sedentes:</div><div class="l">illi armis in regna ruunt.” Nec plura locutus</div><div class="l">corripuit sese et tectis citus extulit altis.</div><div class="l">“Tu, Voluse, armari Volscorum edice maniplos,</div><div class="l">duc,” ait, “et Rutulos. Equitem Messapus in armis</div><div class="l">et cum fratre Coras latis diffundite campis.</div><div class="l">Pars aditus urbis firmet turrisque capessat,</div><div class="l">cetera, qua iusso, mecum manus inferat arma.”</div><span class="">card 468</span><div class="l">Ilicet in muros tota discurritur urbe.</div><div class="l">Consilium ipse pater et magna incepta Latinus</div><div class="l">deserit ac tristi turbatus tempore differt</div><div class="l">multaque se incusat, qui non adceperit ultro</div><div class="l">Dardanium Aenean generumque adsciverit urbi.</div><div class="l">Praefodiunt alii portas aut saxa sudesque</div><div class="l">subvectant. Bello dat signum rauca cruentum</div><div class="l">bucina. Tum muros varia cinxere corona</div><div class="l">matronae puerique: vocat labor ultimus omnis.</div><div class="l">Nec non ad templum summasque ad Palladis arces</div><div class="l">subvehitur magna matrum regina caterva</div><div class="l">dona ferens, iuxtaque comes Lavinia virgo,</div><div class="l">causa mali tanti, oculos deiecta decoros.</div><div class="l">Succedunt matres et templum ture vaporant</div><div class="l">et maestas alto fundunt de limine voces:</div><div class="l">“Armipotens, praeses belli, Tritonia virgo,</div><div class="l">frange manu telum Phrygii praedonis et ipsum</div><div class="l">pronum sterne solo portisque effunde sub altis.”</div><div class="l">Cingitur ipse furens certatim in proelia Turnus.</div><div class="l">Iamque adeo rutilum thoraca indutus aenis</div><div class="l">horrebat squamis surasque incluserat auro,</div><div class="l">tempora nudus adhuc, laterique adcinxerat ensem</div><div class="l">fulgebatque alta decurrens aureus arce,</div><div class="l">exsultatque animis et spe iam praecipit hostem:</div><div class="l">qualis ubi abruptis fugit praesaepia vinclis</div><div class="l">tandem liber equus campoque potitus aperto</div><div class="l">aut ille in pastus armentaque tendit equarum</div><div class="l">aut adsuetus aquae perfundi flumine noto</div><div class="l">emicat adrectisque fremit cervicibus alte</div><div class="l">luxurians, luduntque iubae per colla, per armos.</div><span class="">card 498</span><div class="l">Obvia cui Volscorum acie comitante Camilla</div><div class="l">occurrit portisque ab equo regina sub ipsis</div><div class="l">desiluit, quam tota cohors imitata relictis</div><div class="l">ad terram defluxit equis; tum talia fatur:</div><div class="l">“Turne, sui merito siqua est fiducia forti,</div><div class="l">audeo et Aeneadum promitto occurrere turmae</div><div class="l">solaque Tyrrhenos equites ire obvia contra.</div><div class="l">Me sine prima manu temptare pericula belli</div><div class="l">tu pedes ad muros subsiste et moenia serva.”</div><div class="l">Turnus ad haec, oculos horrenda in virgine fixus:</div><div class="l">“O decus Italiae virgo, quas dicere grates</div><div class="l">quasve referre parem? Sed nunc, est omnia quando</div><div class="l">iste animus supra, mecum partire laborem.</div><div class="l">Aeneas, ut fama fidem missique reportant</div><div class="l">exploratores, equitum levia improbus arma</div><div class="l">praemisit, quaterent campos; ipse ardua montis</div><div class="l">per deserta iugo superans adventat ad urbem.</div><div class="l">Furta paro belli convexo in tramite silvae?</div><div class="l">ut bivias armato obsidam milite fauces.</div><div class="l">Tu Tyrrhenum equitem conlatis excipe signis;</div><div class="l">tecum acer Messapus erit turmaeque Latinae</div><div class="l">Tiburtique manus, ducis et tu concipe curam.”</div><div class="l">Sic ait, et paribus Messapum in proelia dictis</div><div class="l">hortatur sociosque duces et pergit in hostem.</div><span class="">card 522</span><div class="l">Est curvo anfractu valles, adcommoda fraudi</div><div class="l">armorumque dolis, quam densis frondibus atrum</div><div class="l">urget utrimque latus, tenuis quo semita ducit</div><div class="l">angustaeque ferunt fauces aditusque maligni.</div><div class="l">Hanc super in speculis summoque in vertice montis</div><div class="l">planities ignota iacet tutique receptus,</div><div class="l">seu dextra laevaque velis occurrere pugnae,</div><div class="l">sive instare iugis et grandia volvere saxa.</div><div class="l">Huc iuvenis nota fertur regione viarum</div><div class="l">arripuitque locum et silvis insedit iniquis.</div><span class="">card 532</span><div class="l">Velocem interea superis in sedibus Opim,</div><div class="l">unam ex virginibus sociis sacraque caterva,</div><div class="l">compellabat et has tristis Latonia voces</div><div class="l">ore dabat: “Graditur bellum ad crudele Camilla,</div><div class="l">O virgo, et nostris nequiquam cingitur armis,</div><div class="l">cara mihi ante alias.” Neque enim novus iste Dianae</div><div class="l">venit amor subitaque animum dulcedine movit.</div><div class="l">Pulsus ob invidiam regno viresque superbas</div><div class="l">Priverno antiqua Metabus cum excederet urbe,</div><div class="l">infantem fugiens media inter proelia belli</div><div class="l">sustulit exsilio comitem matrisque vocavit</div><div class="l">nomine Casmillae mutata parte Camillam.</div><div class="l">Ipse sinu prae se portans iuga longa petebat</div><div class="l">solorum nemorum: tela undique saeva premebant</div><div class="l">et circumfuso volitabant milite Volsci.</div><div class="l">Ecce fugae medio summis Amasenus abundans</div><div class="l">spumabat ripis: tantus se nubibus imber</div><div class="l">ruperat. Ille, innare parans, infantis amore</div><div class="l">tardatur caroque oneri timet. Omnia secum</div><div class="l">versanti subito vix haec sententia sedit.</div><div class="l">Telum immane manu valida quod forte gerebat</div><div class="l">bellator, solidum nodis et robore cocto,</div><div class="l">huic natam, libro et silvestri subere clausam,</div><div class="l">implicat atque habilem mediae circumligat hastae;</div><div class="l">quam dextra ingenti librans ita ad aethera fatur:</div><span class="">card 557</span><div class="l">“Alma, tibi hanc, nemorum cultrix, Latonia virgo,</div><div class="l">ipse pater famulam voveo; tua prima per auras</div><div class="l">tela tenens supplex hostem fugit. Accipe, testor,</div><div class="l">diva tuam, quae nunc dubiis committitur auris.</div><div class="l">Dixit et adducto contortum hastile lacerto</div><div class="l">immittit: sonuere undae, rapidum super amnem</div><div class="l">infelix fugit in iaculo stridente Camilla.</div><div class="l">At Metabus, magna propius iam urgente caterva,</div><div class="l">dat sese fluvio atque hastam cum virgine victor</div><div class="l">gramineo donum Triviae de caespite vellit.</div><div class="l">Non illum tectis ullae, non moenibus urbes</div><div class="l">accepere neque ipse manus feritate dedisset:</div><div class="l">pastorum et solis exegit montibus aevom.</div><div class="l">Hic natam in dumis interque horrentia lustra</div><div class="l">armentalis equae mammis et lacte ferino</div><div class="l">nutribat, teneris immulgens ubera labris.</div><div class="l">Utque pedum primis infans vestigia plantis</div><div class="l">institerat, iaculo palmas armavit acuto</div><div class="l">spiculaque ex umero parvae suspendit et arcum.</div><div class="l">Pro crinali auro, pro longae tegmine pallae</div><div class="l">tigridis exuviae per dorsum a vertice pendent.</div><div class="l">Tela manu iam tum tenera puerilia torsit</div><div class="l">et fundam tereti circum caput egit habena</div><div class="l">Strymoniamque gruem aut album deiecit olorem.</div><div class="l">Multae illam frustra Tyrrhena per oppida matres</div><div class="l">optavere nurum: sola contenta Diana</div><div class="l">aeternum telorum et virginitatis amorem</div><div class="l">intemerata colit. “Vellem haud correpta fuisset</div><div class="l">militia tali, conata lacessere Teucros:</div><div class="l">cara mihi comitumque foret nunc una mearum.</div><div class="l">Verum age, quandoquidem fatis urgetur acerbis,</div><div class="l">abere, nympha, polo finisque invise Latinos,</div><div class="l">tristis ubi infausto committitur omine pugna.</div><div class="l">Haec cape et ultricem pharetra deprome sagittam:</div><div class="l">hac quicumque sacrum violarit volnere corpus,</div><div class="l">Tros Italusque, mihi pariter det sanguine poenas.</div><div class="l">Post ego nube cava miserandae corpus et arma</div><div class="l">inspoliata feram tumulo patriaeque reponam.”</div><div class="l">Dixit; at illa levis caeli delapsa per auras</div><div class="l">insonuit, nigro circumdata turbine corpus.</div><span class="">card 597</span><div class="l">At manus interea muris Troiana propinquat</div><div class="l">Etruscique duces equitumque exercitus omnis,</div><div class="l">compositi numero in turmas. Fremit aequore toto</div><div class="l">insultans sonipes et pressis pugnat habenis</div><div class="l">huc conversus et huc; tum late ferreus hastis</div><div class="l">horret ager campique armis sublimibus ardent.</div><div class="l">Nec non Messapus contra celeresque Latini</div><div class="l">et cum fratre Coras et virginis ala Camillae</div><div class="l">adversi campo apparent hastasque reductis</div><div class="l">protendunt longe dextris et spicula vibrant,</div><div class="l">adventusque virum fremitusque ardescit equorum.</div><div class="l">Iamque intra iactum teli progressus uterque</div><div class="l">substiterat: subito erumpunt clamore furentisque</div><div class="l">exhortantur equos; fundunt simul undique tela</div><div class="l">crebra nivis ritu caelumque obtexitur umbra.</div><div class="l">Continuo adversis Tyrrhenus et acer Aconteus</div><div class="l">conixi incurrunt hastis primique ruina</div><div class="l">dant sonitum ingenti perfractaque quadrupedantum</div><div class="l">pectora pectoribus rumpunt: excussus Aconteus</div><div class="l">fulminis in morem aut tormento ponderis acti</div><div class="l">praecipitat longe et vitam dispergit in auras.</div><span class="">card 618</span><div class="l">Extemplo turbatae acies, versique Latini</div><div class="l">reiciunt parmas et equos ad moenia vertunt.</div><div class="l">Troes agunt, princeps turmas inducit Asilas.</div><div class="l">Iamque propinquabant portis, rursusque Latini</div><div class="l">clamorem tollunt et mollia colla reflectunt:</div><div class="l">hi fugiunt penitusque datis referuntur habenis.</div><div class="l">Qualis ubi alterno procurrens gurgite pontus</div><div class="l">nunc ruit ad terram scopulusque superiacit unda</div><div class="l">spumeus extremamque sinu perfundit arenam,</div><div class="l">nunc rapidus retro atque aestu revoluta resorbens</div><div class="l">saxa fugit litusque vado labente relinquit:</div><div class="l">bis Tusci Rutulos egere ad moenia versos,</div><div class="l">bis reiecti armis respectant terga tegentes.</div><div class="l">Tertia sed postquam congressi in proelia totas</div><div class="l">implicuere inter se acies legitque virum vir:</div><div class="l">tum vero et gemitus morientum et sanguine in alto</div><div class="l">armaque corporaque et permixti caede virorum</div><div class="l">semianimes volvuntur equi, pugna aspera surgit.</div><div class="l">Orsilochus Remuli, quando ipsum horrebat adire,</div><div class="l">hastam intorsit equo ferrumque sub aure reliquit.</div><div class="l">Quo sonipes ictu furit arduus altaque iactat</div><div class="l">vulneris impatiens arrecto pectore crura:</div><div class="l">volvitur ille excussus humi. Catillus Iollan</div><div class="l">ingentemque animis, ingentem corpore et armis</div><div class="l">deicit Herminium, nudo cui vertice fulva</div><div class="l">caesaries nudique umeri, nec vulnera terrent:</div><div class="l">tantus in arma patet. Latos huic hasta per armos</div><div class="l">acta tremit duplicatque virum transfixa dolore.</div><div class="l">Funditur ater ubique cruor; dant funera ferro</div><div class="l">certantes pulchramque petunt per vulnera mortem.</div><span class="">card 648</span><div class="l">At medias inter caedes exsultat Amazon,</div><div class="l">unum exserta latus pugnae, pharetrata Camilla,</div><div class="l">et nunc lenta manu spargens hastilia denset,</div><div class="l">nunc validam dextra rapit indefessa bipennem;</div><div class="l">aureus ex umero sonat arcus et arma Dianae.</div><div class="l">Illa etiam in tergum, siquando pulsa recessit,</div><div class="l">spicula converso fugientia dirigit arcu.</div><div class="l">At circum lectae comites, Larinaque virgo</div><div class="l">Tullaque et aeratam quatiens Tarpeia securem,</div><div class="l">Italides, quas ipsa decus sibi dia Camilla</div><div class="l">delegit pacisque bonas bellique ministras:</div><div class="l">quales Threiciae cum flumina Thermodontis</div><div class="l">pulsant et pictis bellantur Amazones armis</div><div class="l">seu circum Hippolyten, seu cum se Martia curru</div><div class="l">Penthesilea refert, magnoque ululante tumultu</div><div class="l">feminea exsultant lunatis agmina peltis.</div><span class="">card 664</span><div class="l">Quem telo primum, quem postremum, aspera virgo,</div><div class="l">deicis? Aut quot humi morientia corpora fundis?</div><div class="l">Eunaeum Clitio primum patre, cuius apertum</div><div class="l">adversi longa transverberat abiete pectus:</div><div class="l">sanguinis ille vomens rivos cadit atque cruentam</div><div class="l">mandit humum moriensque suo se in volnere versat.</div><div class="l">Tum Lirim Pagasumque super; quorum alter habenas</div><div class="l">suffosso revolutus equo dum colligit, alter</div><div class="l">dum subit ac dextram labenti tendit inermem,</div><div class="l">praecipites pariterque ruunt. His addit Amastrum</div><div class="l">Hippotaden, sequiturque incumbens eminus hasta</div><div class="l">Tereaque Harpalycumque et Demophoonta Chrominque;</div><div class="l">quotque emissa manu contorsit spicula virgo,</div><div class="l">tot Phrygii cecidere viri. Procul Ornytus armis</div><div class="l">ignotis et equo venator Iapyge fertur,</div><div class="l">cui pellis latos umeros erepta iuvenco</div><div class="l">pugnatori operit, caput ingens oris hiatus</div><div class="l">et malae texere lupi cum dentibus albis,</div><div class="l">agrestisque manus armat sparus; ipse catervis</div><div class="l">vertitur in mediis et toto vertice supra est.</div><div class="l">Hunc illa exceptum, neque enim labor agmine verso,</div><div class="l">traicit et super haec inimico pectore fatur:</div><div class="l">“Silvis te, Tyrrhene, feras agitare putasti?</div><div class="l">Advenit qui vestra dies muliebribus armis</div><div class="l">verba redarguerit. Nomen tamen haud leve patrum</div><div class="l">manibus hoc referes, telo cecidisse Camillae.”</div><span class="">card 690</span><div class="l">Protinus Orsilochum et Buten, duo maxima Teucrum</div><div class="l">corpora, sed Buten aversum cuspide fixit</div><div class="l">loricam galeamque inter, qua colla sedentis</div><div class="l">lucent et laevo dependet parma lacerto,</div><div class="l">Orsilochum fugiens magnumque agitata per orbem</div><div class="l">eludit gyro interior sequiturque sequentem,</div><div class="l">tum validam perque arma viro perque ossa securim</div><div class="l">altior exsurgens oranti et multa precanti</div><div class="l">congeminat: vulnus calido rigat ora cerebro.</div><div class="l">Incidit huic subitoque aspectu territus haesit</div><div class="l">Appenninicolae bellator filius Auni,</div><div class="l">haud Ligurum extremus, dum fallere fata sinebant.</div><div class="l">Isque ubi se nullo iam cursu evadere pugnae</div><div class="l">posse neque instantem reginam avertere cernit,</div><div class="l">consilio versare dolos ingressus et astu</div><div class="l">incipit haec: “Quid tam egregium, si femina forti</div><div class="l">fidis equo? Dimitte fugam et te comminus aequo</div><div class="l">mecum crede solo pugnaeque adcinge pedestri:</div><div class="l">iam nosces, ventosa ferat cui gloria fraudem.”</div><div class="l">Dixit, at illa furens acrique adcensa dolore</div><div class="l">tradit equum comiti paribusque resistit in armis,</div><div class="l">ense pedes nudo puraque interrita parma.</div><div class="l">At iuvenis, vicisse dolo ratus, avolat ipse,</div><div class="l">haud mora, conversisque fugax aufertur habenis</div><div class="l">quadrupedemque citum ferrata calce fatigat.</div><div class="l">“Vane Ligus frustraque animis elate superbis,</div><div class="l">nequiquam patrias temptasti lubricus artis,</div><div class="l">nec fraus te incolumem fallaci perferet Auno,”</div><div class="l">haec fatur virgo et pernicibus ignea plantis</div><div class="l">transit equum cursu frenisque adversa prehensis</div><div class="l">congreditur poenasque inimico ex sanguine sumit:</div><div class="l">quam facile accipiter saxo sacer ales ab alto</div><div class="l">consequitur pennis sublimem in nube columbam</div><div class="l">comprensamque tenet pedibusque eviscerat uncis;</div><div class="l">tum cruor et vulsae labuntur ab aethere plumae.</div><span class="">card 725</span><div class="l">At non haec nullis hominum sator atque deorum</div><div class="l">observans oculis summo sedet altus Olympo:</div><div class="l">Tyrrhenum genitor Tarchonem in proelia saeva</div><div class="l">suscitat et stimulis haud mollibus incitat iras.</div><div class="l">Ergo inter caedes cedentiaque agmina Tarchon</div><div class="l">fertur equo variisque instigat vocibus alas,</div><div class="l">nomine quemque vocans, reficitque in proelia pulsos.</div><div class="l">“Quis metus, O numquam dolituri, O semper inertes</div><div class="l">Tyrrheni, quae tanta animis ignavia venit?</div><div class="l">Femina palantis agit atque haec agmina vertit!</div><div class="l">Quo ferrum quidve haec gerimus tela inrita dextris?</div><div class="l">At non in Venerem segnes nocturnaque bella</div><div class="l">aut ubi curva choros indixit tibia Bacchi,</div><div class="l">exspectate dapes et plenae pocula mensae,</div><div class="l">hic amor, hoc studium, dum sacra secundus haruspex</div><div class="l">nuntiet ac lucos vocet hostia pinguis in altos!”</div><div class="l">Haec effatus equum in medios, moriturus et ipse,</div><div class="l">concitat et Venulo adversum se turbidus infert</div><div class="l">dereptumque ab equo dextra complectitur hostem</div><div class="l">et gremium ante suum multa vi concitus aufert.</div><div class="l">Tollitur in caelum clamor, cunctique Latini</div><div class="l">convertere oculos. Volat igneus aequore Tarchon</div><div class="l">arma virumque ferens; tum summa ipsius ab hasta</div><div class="l">defringit ferrum et partis rimatur apertas,</div><div class="l">qua vulnus letale ferat; contra ille repugnans</div><div class="l">sustinet a iugulo dextram et vim viribus exit.</div><div class="l">Utque volans alte raptum cum fulva draconem</div><div class="l">fert aquila implicuitque pedes atque unguibus haesit,</div><div class="l">saucius at serpens sinuosa volumina versat</div><div class="l">adrectisque horret squamis et sibilat ore,</div><div class="l">arduus insurgens; illa haud minus urget obunco</div><div class="l">luctantem rostro, simul aethera verberat alis:</div><div class="l">haud aliter praedam Tiburtum ex agmine Tarchon</div><div class="l">portat ovans. Ducis exemplum eventumque secuti</div><div class="l">Maeonidae incurrunt. Tum fatis debitus Arruns</div><div class="l">velocem iaculo et multa prior arte Camillam</div><div class="l">circuit et quae sit fortuna facillima, temptat.</div><div class="l">Qua se cumque furens medio tulit agmine virgo,</div><div class="l">hac Arruns subit et tacitus vestigia lustrat;</div><div class="l">qua victrix redit illa pedemque ex hoste reportat,</div><div class="l">hac iuvenis furtim celeris detorquet habenas.</div><div class="l">Hos aditus iamque hos aditus omnemque pererrat</div><div class="l">undique circuitum et certam quatit improbus hastam.</div><span class="">card 768</span><div class="l">Forte sacer Cybelo Chloreus olimque sacerdos</div><div class="l">insignis longe Phrygiis fulgebat in armis</div><div class="l">spumantemque agitabat equum, quem pellis aënis</div><div class="l">in plumam squamis auro conserta tegebat.</div><div class="l">Ipse, peregrina ferrugine clarus et ostro,</div><div class="l">spicula torquebat Lycio Gortynia cornu;</div><div class="l">aureus ex umeris erat arcus et aurea vati</div><div class="l">cassida; tum croceam chlamydemque sinusque crepantis</div><div class="l">carbaseos fulvo in nodum collegerat auro</div><div class="l">pictus acu tunicas et barbara tegmina crurum.</div><div class="l">Hunc virgo, sive ut templis praefigeret arma</div><div class="l">Troïa, captivo sive ut se ferret in auro</div><div class="l">venatrix, unum ex omni certamine pugnae</div><div class="l">caeca sequebatur totumque incauta per agmen</div><div class="l">femineo praedae et spoliorum ardebat amore,</div><div class="l">telum ex insidiis cum tandem tempore capto</div><div class="l">concitat et superos Arruns sic voce precatur:</div><div class="l">“Summe deum, sancti custos Soractis Apollo,</div><div class="l">quem primi colimus, cui pineus ardor acervo</div><div class="l">pascitur et medium freti pietate per ignem</div><div class="l">cultores multa premimus vestigia pruna,</div><div class="l">da, pater, hoc nostris aboleri dedecus armis,</div><div class="l">omnipotens. Non exuvias pulsaeve tropaeum</div><div class="l">virginis aut spolia ulla peto (mihi cetera laudem</div><div class="l">facta ferent): haec dira meo dum vulnere pestis</div><div class="l">pulsa cadat, patrias remeabo inglorius urbes.</div><span class="">card 794</span><div class="l">Audiit et voti Phoebus succedere partem</div><div class="l">mente dedit, partem volucris dispersit in auras:</div><div class="l">sterneret ut subita turbatam morte Camillam,</div><div class="l">adnuit oranti; reducem ut patria alta videret,</div><div class="l">non dedit, inque Notos vocem vertere procellae.</div><div class="l">Ergo ut missa manu sonitum dedit hasta per auras,</div><div class="l">convertere animos acris oculosque tulere</div><div class="l">cuncti ad reginam Volsci. Nihil ipsa nec aurae</div><div class="l">nec sonitus memor aut venientis ab aethere teli,</div><div class="l">hasta sub exsertam donec perlata papillam</div><div class="l">haesit virgineumque alte bibit acta cruorem.</div><div class="l">Concurrunt trepidae comites dominamque ruentem</div><div class="l">suscipiunt. Fugit ante omnis exterritus Arruns,</div><div class="l">laetitia mixtoque metu, nec iam amplius hastae</div><div class="l">credere nec telis occurrere virginis audet.</div><div class="l">Ac velut ille, prius quam tela inimica sequantur,</div><div class="l">continuo in montis sese avius abdidit altos</div><div class="l">occiso pastore lupus magnove iuvenco,</div><div class="l">conscius audacis facti, caudamque remulcens</div><div class="l">subiecit pavitantem utero silvasque petivit:</div><div class="l">haud secus ex oculis se turbidus abstulit Arruns</div><div class="l">contentusque fuga mediis se immiscuit armis.</div><div class="l">Illa manu moriens telum trahit, ossa sed inter</div><div class="l">ferreus ad costas alto stat vulnere mucro:</div><div class="l">labitur exsanguis, labuntur frigida leto</div><div class="l">lumina, purpureus quondam color ora reliquit.</div><div class="l">Tum sic exspirans Accam ex aequalibus unam</div><div class="l">adloquitur fidam ante alias, quae sola Camillae,</div><div class="l">quicum partiri curas; atque haec ita fatur:</div><div class="l">“Hactenus, Acca soror, potui: nunc vulnus acerbum</div><div class="l">conficit, et tenebris nigrescunt omnia circum.</div><div class="l">Effuge et haec Turno mandata novissima perfer:</div><div class="l">succedat pugnae Troianosque arceat urbe.</div><div class="l">Iamque vale.” Simul his dictis linquebat habenas,</div><div class="l">ad terram non sponte fluens. Tum frigida toto</div><div class="l">paulatim exsolvit se corpore lentaque colla</div><div class="l">et captum leto posuit caput, arma relinquunt,</div><div class="l">vitaque cum gemitu fugit indignata sub umbras.</div><div class="l">Tum vero immensus surgens ferit aurea clamor</div><div class="l">sidera: deiecta crudescit pugna Camilla,</div><div class="l">incurrunt densi simul omnis copia Teucrum</div><div class="l">Tyrrhenique duces Evandrique Arcades alae.</div><span class="">card 836</span><div class="l">At Triviae custos iamdudum in montibus Opis</div><div class="l">alta sedet summis spectatque interrita pugnas.</div><div class="l">Utque procul medio iuvenum in clamore furentum</div><div class="l">prospexit tristi multatam morte Camillam,</div><div class="l">ingemuitque deditque has imo pectore voces:</div><div class="l">“Heu nimium, virgo, nimium crudele luisti</div><div class="l">supplicium, Teucros conata lacessere bello!</div><div class="l">Nec tibi desertae in dumis coluisse Dianam</div><div class="l">profuit aut nostras umero gessisse sagittas.</div><div class="l">Non tamen indecorem tua te regina reliquit</div><div class="l">extrema iam in morte, neque hoc sine nomine letum</div><div class="l">per gentis erit aut famam patieris inultae.</div><div class="l">Nam quicumque tuum violavit vulnere corpus,</div><div class="l">morte luet merita.” Fuit ingens monte sub alto</div><div class="l">regis Dercenni terreno ex aggere bustum</div><div class="l">antiqui Laurentis opacaque ilice tectum:</div><div class="l">hic dea se primum rapido pulcherrima nisu</div><div class="l">sistit et Arruntem tumulo speculatur ab alto.</div><div class="l">Ut vidit laetantem animis ac vana tumentem,</div><div class="l">“Cur,” inquit, “diversus abis? Huc dirige gressum,</div><div class="l">huc periture veni, capias ut digna Camillae</div><div class="l">praemia. Tune etiam telis moriere Dianae?”</div><div class="l">dixit, et aurata volucrem Threissa sagittam</div><div class="l">deprompsit pharetra cornuque infensa tetendit</div><div class="l">et duxit longe, donec curvata coirent</div><div class="l">inter se capita et manibus iam tangeret aequis,</div><div class="l">laeva aciem ferri, dextra nervoque papillam.</div><div class="l">Extemplo teli stridorem aurasque sonantis</div><div class="l">audiit una Arruns, haesitque in corpore ferrum.</div><div class="l">Illum exspirantem socii atque extrema gementem</div><div class="l">obliti ignoto camporum in pulvere linquunt,</div><div class="l">Opis ad aetherium pennis aufertur Olympum.</div><span class="">card 868</span><div class="l">Prima fugit domina amissa levis ala Camillae;</div><div class="l">turbati fugiunt Rutuli, fugit acer Atinas</div><div class="l">disiectique duces desolatique manipli</div><div class="l">tuta petunt et equis aversi ad moenia tendunt.</div><div class="l">Nec quisquam instantis Teucros letumque ferentis</div><div class="l">sustentare valet telis aut sistere contra,</div><div class="l">sed laxos referunt umeris languentibus arcus,</div><div class="l">quadrupedumque putrem cursu quatit ungula campum.</div><div class="l">Volvitur ad muros caligine turbidus atra</div><div class="l">pulvis, et e speculis percussae pectora matres</div><div class="l">femineum clamorem ad caeli sidera tollunt.</div><div class="l">Qui cursu portas primi inrupere patentis,</div><div class="l">hos inimica super mixto premit agmine turba;</div><div class="l">nec miseram effugiunt mortem, sed limine in ipso,</div><div class="l">moenibus in patriis atque inter tuta domorum</div><div class="l">confixi exspirant animas. Pars claudere portas:</div><div class="l">nec sociis aperire viam nec moenibus audent</div><div class="l">accipere orantis, oriturque miserrima caedes</div><div class="l">defendentum armis aditus inque arma ruentum.</div><div class="l">Exclusi ante oculos lacrumantumque ora parentum</div><div class="l">pars in praecipitis fossas urgente ruina</div><div class="l">volvitur, immissis pars caeca et concita frenis</div><div class="l">arietat in portas et duros obice postis.</div><div class="l">Ipsae de muris summo certamine matres,</div><div class="l">monstrat amor verus patriae, ut videre Camillam,</div><div class="l">tela manu trepidae iaciunt ac robore duro</div><div class="l">stipitibus ferrum sudibusque imitantur obustis</div><div class="l">praecipites primaeque mori pro moenibus ardent.</div><span class="">card 896</span><div class="l">Interea Turnum in silvis saevissimus implet</div><div class="l">nuntius, et iuveni ingentem fert Acca tumultum:</div><div class="l">deletas Volscorum acies, cecidisse Camillam,</div><div class="l">ingruere infensos hostis et Marte secundo</div><div class="l">omnia corripuisse, metum iam ad moenia ferri.</div><div class="l">Ille furens, et saeva Iovis sic numina pellunt,</div><div class="l">deserit obsessos collis, nemora aspera linquit.</div><div class="l">Vix e conspectu exierat campumque tenebat,</div><div class="l">cum pater Aeneas saltus ingressus apertos</div><div class="l">exsuperatque iugum silvaque evadit opaca.</div><div class="l">Sic ambo ad muros rapidi totoque feruntur</div><div class="l">agmine nec longis inter se passibus absunt;</div><div class="l">ac simul Aeneas fumantis pulvere campos</div><div class="l">prospexit longe Laurentiaque agmina vidit,</div><div class="l">et saevum Aenean adgnovit Turnus in armis</div><div class="l">adventumque pedum flatusque audivit equorum.</div><div class="l">Continuoque ineant pugnas et proelia temptent,</div><div class="l">ni roseus fessos iam gurgite Phoebus Hibero</div><div class="l">tinguat equos noctemque die labente reducat:</div><div class="l">considunt castris ante urbem et moenia vallant.</div></div><div class="textpart" id="index.xml-body.1_div.1_div.12"><h3><span class="headingNumber">1.12. </span></h3><span class="">card 1</span><div class="l">Turnus ut infractos adverso Marte Latinos</div><div class="l">defecisse videt, sua nunc promissa reposci,</div><div class="l">se signari oculis, ultro implacabilis ardet</div><div class="l">attollitque animos. Poenorum qualis in arvis</div><div class="l">saucius ille gravi venantum vulnere pectus</div><div class="l">tum demum movet arma leo gaudetque comantis</div><div class="l">excutiens cervice toros fixumque latronis</div><div class="l">inpavidus frangit telum et fremit ore cruento:</div><div class="l">haud secus adcenso gliscit violentia Turno.</div><div class="l">Tum sic adfatur regem atque ita turbidus infit:</div><div class="l">“Nulla mora in Turno; nihil est quod dicta retractent</div><div class="l">ignavi Aeneadae, nec quae pepigere recusent.</div><div class="l">Congredior, fer sacra, pater, et concipe foedus.</div><div class="l">Aut hac Dardanium dextra sub Tartara mittam,</div><div class="l">desertorem Asiae (sedeant spectentque Latini),</div><div class="l">et solus ferro crimen commune refellam,</div><div class="l">aut habeat victos, cedat Lavinia coniunx.”</div><span class="">card 18</span><div class="l">Olli sedato respondit corde Latinus:</div><div class="l">“O praestans animi iuvenis, quantum ipse feroci</div><div class="l">virtute exsuperas, tanto me impensius aequum est</div><div class="l">consulere atque omnis metuentem expendere casus.</div><div class="l">Sunt tibi regna patris Dauni, sunt oppida capta</div><div class="l">multa manu, nec non aurumque animusque Latino est;</div><div class="l">sunt aliae innuptae Latio et Laurentibus arvis,</div><div class="l">nec genus indecores. Sine me haec haud mollia fatu</div><div class="l">sublatis aperire dolis, simul hoc animo hauri.</div><div class="l">Me natam nulli veterum sociare procorum</div><div class="l">fas erat, idque omnes divique hominesque canebant.</div><div class="l">Victus amore tui, cognato sanguine victus</div><div class="l">coniugis et maestae lacrumis, vincla omnia rupi:</div><div class="l">promissam eripui genero, arma impia sumpsi.</div><div class="l">Ex illo qui me casus, quae, Turne, sequantur</div><div class="l">bella, vides, quantos primus patiare labores.</div><div class="l">Bis magna victi pugna vix urbe tuemur</div><div class="l">spes Italas; recalent nostro Thybrina fluenta</div><div class="l">sanguine adhuc campique ingentes ossibus albent.</div><div class="l">Quo referor totiens? Quae mentem insania mutat?</div><div class="l">Si Turno exstincto socios sum adscire paratus,</div><div class="l">cur non incolumi potius certamina tollo?</div><div class="l">Quid consanguinei Rutuli, quid cetera dicet</div><div class="l">Italia, ad mortem si te—Fors dicta refutet!—</div><div class="l">prodiderim, natam et conubia nostra petentem?</div><div class="l">Respice res bello varias; miserere parentis</div><div class="l">longaevi, quem nunc maestum patria Ardea longe</div><div class="l">dividit.” Haudquaquam dictis violentia Turni</div><div class="l">flectitur: exsuperat magis aegrescitque medendo.</div><div class="l">Ut primum fari potuit, sic institit ore:</div><div class="l">”Quam pro me curam geris, hanc precor, optime, pro me</div><div class="l">deponas letumque sinas pro laude pacisci:</div><div class="l">et nos tela, pater, ferrumque haud debile dextra</div><div class="l">spargimus; et nostro sequitur de volnere sanguis.</div><div class="l">longe illi dea mater erit, quae nube fugacem</div><div class="l">feminea tegat et vanis sese occulat umbris.”</div><span class="">card 54</span><div class="l">At regina, nova pugnae conterrita sorte,</div><div class="l">flebat et ardentem generum monitura tenebat:</div><div class="l">“Turne, per has ego te lacrimas, per siquis Amatae</div><div class="l">tangit honos animum (spes tu nunc una, senectae</div><div class="l">tu requies miserae, decus imperiumque Latini</div><div class="l">te penes, in te omnis domus inclinata recumbit).</div><div class="l">unum oro: desiste manum committere Teucris.</div><div class="l">Qui te cumque manent isto certamine casus,</div><div class="l">et me, Turne, manent: simul haec invisa relinquam</div><div class="l">lumina nec generum Aenean captiva videbo.”</div><div class="l">Accepit vocem lacrimis Lavinia matris</div><div class="l">flagrantis perfusa genas, quoi plurimus ignem</div><div class="l">subiecit rubor et calefacta per ora cucurrit.</div><div class="l">Indum sanguineo veluti violaverit ostro</div><div class="l">siquis ebur, aut mixta rubent ubi lilia multa</div><div class="l">alba rosa: talis virgo dabat ore colores.</div><div class="l">Illum turbat amor, figitque in virgine voltus:</div><div class="l">ardet in arma magis paucisque adfatur Amatam.</div><div class="l">“Ne, quaeso, ne me lacrimis neve omine tanto</div><div class="l">prosequere in duri certamina Martis euntem,</div><div class="l">O mater; neque enim Turno mora libera mortis.</div><div class="l">Nuntius haec Idmon Phrygio mea dicta tyranno</div><div class="l">haud placitura refer: cum primum crastina caelo</div><div class="l">puniceis invecta rotis Aurora rubebit,</div><div class="l">non Teucros agat in Rutulos, Teucrum arma quiescant</div><div class="l">et Rutuli; nostro dirimamus sanguine bellum,</div><div class="l">illo quaeratur coniunx Lavinia campo.”</div><span class="">card 81</span><div class="l">Haec ubi dicta dedit rapidusque in tecta recessit.</div><div class="l">poscit equos gaudetque tuens ante ora frementis,</div><div class="l">Pilumno quos ipsa decus dedit Orithyia,</div><div class="l">qui candore nives anteirent, cursibus auras.</div><div class="l">Circumstant properi aurigae manibusque lacessunt</div><div class="l">pectora plausa cavis et colla comantia pectunt.</div><div class="l">Ipse dehinc auro squalentem alboque orichalco</div><div class="l">circumdat loricam umeris; simul aptat habendo</div><div class="l">ensemque clipeumque et rubrae cornua cristae.</div><div class="l">ensem, quem Dauno ignipotens deus ipse parenti</div><div class="l">fecerat et Stygia candentem tinxerat unda.</div><div class="l">Exin quae mediis ingenti adnixa columnae</div><div class="l">aedibus adstabat, validam vi corripit hastam,</div><div class="l">Actoris Aurunci spolium, quassatque trementem</div><div class="l">vociferans: “Nunc, O numquam frustrata vocatus</div><div class="l">hasta meos, nunc tempus adest: te maximus Actor</div><div class="l">te Turni nunc dextra gerit. Da sternere corpus</div><div class="l">loricamque manu valida lacerare revulsam</div><div class="l">semiviri Phrygis et foedare in pulvere crinis</div><div class="l">vibratos calido ferro murraque madentis.”</div><div class="l">His agitur furiis; totoque ardentis ab ore</div><div class="l">scintillae absistunt, oculis micat acribus ignis:</div><div class="l">mugitus veluti cum prima in proelia taurus</div><div class="l">terrificos ciet atque irasci in cornua temptat,</div><div class="l">arboris obnixus trunco, ventosque lacessit</div><div class="l">ictibus aut sparsa ad pugnam proludit harena.</div><span class="">card 107</span><div class="l">Nec minus interea maternis saevos in armis</div><div class="l">Aeneas acuit Martem et se suscitat ira,</div><div class="l">oblato gaudens componi foedere bellum,</div><div class="l">tum socios maestique metum solatur Iuli,</div><div class="l">fata docens, regique iubet responsa Latino</div><div class="l">certa referre viros et pacis dicere leges.</div><span class="">card 113</span><div class="l">Postera vix summos spargebat lumine montis</div><div class="l">orta dies, cum primum alto se gurgite tollunt</div><div class="l">solis equi lucemque elatis naribus efflant:</div><div class="l">campum ad certamen magnae sub moenibus urbis</div><div class="l">dimensi Rutulique viri Teucrique parabant</div><div class="l">in medioque focos et dis communibus aras</div><div class="l">gramineas. Alii fontemque ignemque ferebant,</div><div class="l">velati limo et verbena tempora vincti.</div><div class="l">Procedit legio Ausonidum, pilataque plenis</div><div class="l">agmina se fundunt portis. Hinc Troïus omnis</div><div class="l">Tyrrhenusque ruit variis exercitus armis,</div><div class="l">haud secus instructi ferro, quam si aspera Martis</div><div class="l">pugna vocet; nec non mediis in milibus ipsi</div><div class="l">ductores auro volitant ostroque decori,</div><div class="l">et genus Assaraci Mnestheus et fortis Asilas</div><div class="l">et Messapus equum domitor, Neptunia proles.</div><div class="l">Utque dato signo spatia in sua quisque recessit,</div><div class="l">defigunt tellure hastas et scuta reclinant.</div><div class="l">Tum studio effusae matres et volgus inermum</div><div class="l">invalidique senes turris ac tecta domorum</div><div class="l">obsedere, alii portis sublimibus adstant.</div><span class="">card 134</span><div class="l">At Iuno e summo, qui nunc Albanus habetur,</div><div class="l">tum neque nomen erat nec honos aut gloria monti,</div><div class="l">prospiciens tumulo campum aspectabat et ambas</div><div class="l">Laurentum Troumque acies urbemque Latini.</div><div class="l">Extemplo Turni sic est adfata sororem</div><div class="l">diva deam, stagnis quae fluminibusque sonoris</div><div class="l">praesidet (hunc illi rex aetheris altus honorem</div><div class="l">Iuppiter erepta pro virginitate sacravit):</div><div class="l">“Nympha, decus fluviorum, animo gratissima nostro,</div><div class="l">scis ut te cunctis unam, quaecumque Latinae</div><div class="l">magnanimi Iovis ingratum ascendere cubile,</div><div class="l">praetulerim caelique lubens in parte locarim:</div><div class="l">disce tuum, ne me incuses, Iuturna, dolorem.</div><div class="l">Qua visa est Fortuna pati Parcaeque sinebant</div><div class="l">cedere res Latio, Turnum et tua moenia texi:</div><div class="l">nunc iuvenem imparibus video concurrere fatis,</div><div class="l">Parcarumque dies et vis inimica propinquat.</div><div class="l">Non pugnam aspicere hanc oculis, non foedera possum.</div><div class="l">Tu pro germano siquid praesentius audes,</div><div class="l">perge: decet. Forsan miseros meliora sequentur.”</div><div class="l">Vix ea, cum lacrimas oculis Iuturna profudit</div><div class="l">terque quaterque manu pectus percussit honestum.</div><div class="l">“Non lacrumis hoc tempus,” ait Saturnia Iuno:</div><div class="l">“Adcetera et fratrem, siquis modus, eripe morti,</div><div class="l">aut tu bella cie conceptumque excute foedus:</div><div class="l">auctor ego audendi.” Sic exhortata reliquit</div><div class="l">incertam et tristi turbatam volnere mentis.</div><span class="">card 161</span><div class="l">Interea reges, ingenti mole Latinus</div><div class="l">quadriiugo vehitur curru, cui tempora circum</div><div class="l">aurati bis sex radii fulgentia cingunt,</div><div class="l">Solis avi specimen; bigis it Turnus in albis,</div><div class="l">bina manu lato crispans hastilia ferro;</div><div class="l">hinc pater Aeneas, Romanae stirpis origo,</div><div class="l">sidereo flagrans clipeo et caelestibus armis,</div><div class="l">et iuxta Ascanius, magnae spes altera Romae,</div><div class="l">procedunt castris, puraque in veste sacerdos</div><div class="l">saetigeri fetum suis intonsamque bidentem</div><div class="l">adtulit admovitque pecus flagrantibus aris.</div><div class="l">Illi ad surgentem conversi lumina solem</div><div class="l">dant fruges manibus salsas et tempora ferro</div><div class="l">summa notant pecudum paterisque altaria libant.</div><span class="">card 175</span><div class="l">Tum pius Aeneas stricto sic ense precatur:</div><div class="l">“Esto nunc Sol testis et haec mihi Terra voeanti,</div><div class="l">quam propter tantos potui perferre labores,</div><div class="l">et pater omnipotens et tu Saturnia coniunx,</div><div class="l">iam melior, iam, diva, precor, tuque inclute Mavors,</div><div class="l">cuncta tuo qui bella, pater, sub numine torques;</div><div class="l">fontisque fluviosque voco, quaeque aetheris alti</div><div class="l">religio et quae caeruleo sunt numina ponto:</div><div class="l">cesserit Ausonio si fors victoria Turno,</div><div class="l">convenit Evandri victos discedere ad urbem,</div><div class="l">cedet Iulus agris, nec post arma ulla rebelles</div><div class="l">Aeneadae referent ferrove haec regna lacessent,</div><div class="l">sin nostrum adnuerit nobis Victoria Martem</div><div class="l">(ut potius reor et potius di numine firment),</div><div class="l">non ego nec Teucris Italos parere iubebo</div><div class="l">nec mihi regna peto: paribus se legibus ambae</div><div class="l">invictae gentes aeterna in foedera mittant.</div><div class="l">Sacra deosque dabo; socer arma Latinus habeto,</div><div class="l">imperium sollemne socer; mihi moenia Teucri</div><div class="l">constituent, urbique dabit Lavinia nomen.”</div><span class="">card 195</span><div class="l">Sic prior Aeneas; sequitur sic deinde Latinus</div><div class="l">suspiciens caelum tenditque ad sidera dextram:</div><div class="l">“Haec eadem, Aenea, terram mare sidera iuro</div><div class="l">Latonaeque genus duplex Ianumque bifrontem</div><div class="l">vimque deum infernam et duri sacraria Ditis;</div><div class="l">audiat haec genitor, qui foedera fulmine sancit.</div><div class="l">Tango aras, medios ignis et numina testor:</div><div class="l">nulla dies pacem hanc Italis nec foedera rumpet,</div><div class="l">quo res cumque cadent; nec me vis ulla volentem</div><div class="l">avertet, non, si tellurem effundat in undas</div><div class="l">diluvio miscens caelumque in Tartara solvat;</div><div class="l">ut sceptrum hoc” (dextra sceptrum nam forte gerebat</div><div class="l">“numquam fronde levi fundet virgulta nec umbras,</div><div class="l">cum semel in silvis imo de stirpe recisum</div><div class="l">matre caret posuitque comas et bracchia ferro,</div><div class="l">olim arbos, nunc artificis manus aere decoro</div><div class="l">inclusit patribusque dedit gesture Latinis.”</div><div class="l">Talibus inter se firmabant foedera dictis</div><div class="l">conspectu in medio procerum. Tum rite sacratas</div><div class="l">in flammam iugulant pecudes et viscera vivis</div><div class="l">eripiunt cumulantque oneratis lancibus aras.</div><span class="">card 216</span><div class="l">At vero Rutulis inpar ea pugna videri</div><div class="l">iamdudum et vario misceri pectora motu;</div><div class="l">tum magis, ut propius cernunt non viribus aequis.</div><div class="l">Adiuvat incessu tacito progressus et aram</div><div class="l">suppliciter venerans demisso lumine Turnus</div><div class="l">tabentesque genae et iuvenali in corpore pallor.</div><div class="l">Quem simul ac Iuturna soror crebrescere vidit</div><div class="l">sermonem et volgi variare labantia corda,</div><div class="l">in medias acies, formam adsimulata Camerti,</div><div class="l">cui genus a proavis ingens clarumque paternae</div><div class="l">nomen erat virtutis, et ipse acerrimus armis,</div><div class="l">in medias dat sese acies haud nescia rerum</div><div class="l">rumoresque serit varios ac talia fatur:</div><div class="l">“Non pudet, O Rutuli, pro cunctis talibus unam</div><div class="l">obiectare animam? Numerone an viribus aequi</div><div class="l">non sumus? En omnes et Troes et Arcades hi sunt</div><div class="l">fatalesque manus, infensa Etruria Turno:</div><div class="l">vix hostem, alterni si congrediamur, habemus.</div><div class="l">Ille quidem ad superos, quorum se devovet aris,</div><div class="l">succedet fama vivusque per ora feretur:</div><div class="l">nos patria amissa dominis parere superbis</div><div class="l">cogemur, qui nunc lenti consedimus arvis.”</div><span class="">card 238</span><div class="l">Talibus incensa est iuvenum sententia dictis</div><div class="l">iam magis atque magis, serpitque per agmina murmur;</div><div class="l">ipsi Laurentes mutati ipsique Latini.</div><div class="l">Qui sibi iam requiem pugnae rebusque salutem</div><div class="l">sperabant, nunc arma volunt foedusque precantur</div><div class="l">infectum et Turni sortem miserantur iniquam.</div><div class="l">His aliud maius Iuturna adiungit et alto</div><div class="l">dat signum caelo, quo non praesentius ullum</div><div class="l">turbavit mentes Italas monstroque fefellit.</div><div class="l">Namque volans rubra fulvus Iovis ales in aethra</div><div class="l">litoreas agitabat aves turbamque sonantem</div><div class="l">agminis aligeri, subito cum lapsus ad undas</div><div class="l">cycnum excellentem pedibus rapit improbus uncis.</div><div class="l">Adrexere animos Itali, cunctaeque volucres</div><div class="l">convertunt clamore fugam, mirabile visu,</div><div class="l">aetheraque obscurant pennis hostemque per auras</div><div class="l">facta nube premunt, donec vi victus et ipso</div><div class="l">pondere defecit, praedamque ex unguibus ales</div><div class="l">proiecit fluvio penitusque in nubila fugit.</div><span class="">card 257</span><div class="l">Tum vero augurium Rutuli clamore salutant</div><div class="l">expediuntque manus; primusque Tolumnius augur</div><div class="l">“Hoc erat, hoc, votis,” inquit, “quod saepe petivi.</div><div class="l">Adcipio adgnoscoque deos; me, me duce ferrum</div><div class="l">corripite, O miseri, quos improbus advena bello</div><div class="l">territat invalidas ut aves et litora vestra</div><div class="l">vi populat: petet ille fugam penitusque profundo</div><div class="l">vela dabit. Vos unanimi densete catervas</div><div class="l">et regem vobis pugna defendite raptum.”</div><div class="l">Dixit et adversos telum contorsit in hostis</div><div class="l">procurrens: sonitum dat stridula cornus et auras</div><div class="l">certa secat. Simul hoc, simul ingens clamor et omnes</div><div class="l">turbati cunei calefactaque corda tumultu.</div><div class="l">Hasta volans, ut forte novem pulcherrima fratrum</div><div class="l">corpora constiterant contra, quos fida crearat</div><div class="l">una tot Arcadio coniunx Tyrrhena Gylippo,</div><div class="l">horum unum ad medium, teritur qua sutilis alvo</div><div class="l">balteus et laterum iuncturas fibula mordet</div><div class="l">egregium forma iuvenem et fulgentibus armis</div><div class="l">transadigit costas fulvaque effundit harena.</div><div class="l">At fratres, animosa phalanx accensaque luctu,</div><div class="l">pars, gladios stringunt manibus, pars missile ferrum</div><div class="l">corripiunt caecique ruunt. Quos agmina contra</div><div class="l">procurrunt Laurentum, hinc densi rursus inundant</div><div class="l">Troes Agyllinique et pictis Arcades armis:</div><div class="l">sic omnis amor unus habet decernere ferro.</div><div class="l">Diripuere aras, it toto turbida caelo</div><div class="l">tempestas telorum ac ferreus ingruit imber,</div><div class="l">craterasque focosque ferunt. Fugit ipse Latinus</div><div class="l">pulsatos referens infecto foedere divos.</div><span class="">card 287</span><div class="l">Infrenant alii currus aut corpora saltu</div><div class="l">subiciunt in equos et strictis ensibus adsunt.</div><div class="l">Messapus regem regisque insigne gerentem,</div><div class="l">Tyrrhenum Aulesten, avidus confundere foedus,</div><div class="l">adverso proterret equo: ruit ille recedens</div><div class="l">et miser oppositis a tergo involvitur aris</div><div class="l">in caput inque umeros. At fervidus advolat hasta</div><div class="l">Messapus teloque orantem multa trabali</div><div class="l">desuper altus equo graviter ferit atque ita fatur:</div><div class="l">“Hoc habet, haec melior magnis data victima divis.”</div><div class="l">Concurrunt Itali spoliantque calentia membra.</div><div class="l">Obvius ambustum torrem Corynaeus ab ara</div><div class="l">corripit et venienti Ebuso plagamque ferenti</div><div class="l">occupat os flammis: olli ingens barba reluxit</div><div class="l">nidoremque ambusta dedit. Super ipse secutus</div><div class="l">caesariem laeva turbati corripit hostis</div><div class="l">inpressoque genu nitens terrae adplicat ipsum:</div><div class="l">sic rigido latus ense ferit. Podalirius Alsum</div><div class="l">pastorem primaque acie per tela ruentem,</div><div class="l">ense sequens nudo superimminet: ille securi</div><div class="l">adversi frontem mediam mentumque reducta</div><div class="l">disicit et sparso late rigat arma cruore.</div><div class="l">Olli dura quies oculos et ferreus urget</div><div class="l">somnus, in aeternam conduntur lumina noctem.</div><span class="">card 311</span><div class="l">At pius Aeneas dextram tendebat inermem</div><div class="l">nudato capite atque suos clamore vocabat:</div><div class="l">“Quo ruitis? Quaeve ista repens discordia surgit?</div><div class="l">O cohibete iras! Ictum iam foedus et omnes</div><div class="l">compositae leges; mihi ius concurrere soli;</div><div class="l">me sinite atque auferte metus; ego foedera faxo</div><div class="l">firma manu; Turnum debent haec iam mihi sacra.”</div><div class="l">Has inter voces, media inter talia verba</div><div class="l">ecce viro stridens alis adlapsa sagitta est</div><div class="l">incertum qua pulsa manu, quo turbine adacta,</div><div class="l">Quis tantam Rutulis laudem, casusne deusne,</div><div class="l">adtulerit: pressa est insignis gloria facti.</div><div class="l">nec sese Aeneae iactavit vulnere quisquam.</div><div class="l">Turnus ut Aenean cedentem ex agmine vidit</div><div class="l">turbatosque duces, subita spe fervidus ardet:</div><div class="l">poscit equos atque arma simul saltuque superbus</div><div class="l">emicat in currum et manibus molitur habenas.</div><div class="l">Multa virum volitans dat fortia corpora Leto,</div><div class="l">semineces volvit multos aut agmina curru</div><div class="l">proterit aut raptas fugientibus ingerit hastas.</div><div class="l">Qualis apud gelidi cum flumina concitus Hebri</div><div class="l">sanguineus Mavors clipeo increpat atque furentis</div><div class="l">bella movens immittit equos; illi aequore aperto</div><div class="l">ante Notos Zephyrumque volant; gemit ultima pulsu</div><div class="l">Thraca pedum; circumque atrae Formidinis ora</div><div class="l">Iraeque Insidiaeque, dei comitatus, aguntur:</div><div class="l">talis equos alacer media inter proelia Turnus</div><div class="l">fumantis sudore quatit, miserabile caesis</div><div class="l">hostibus insultans; spargit rapida ungula rores</div><div class="l">sanguineos, mixtaque cruor calcatur harena.</div><div class="l">Iamque neci Sthenelumque dedit Thamyrumque Pholumque,</div><div class="l">hunc congressus et hunc, illum eminus; eminus ambo</div><div class="l">Imbrasidas, Glaucum atque Laden, quos Imbrasus ipse</div><div class="l">nutrierat Lycia paribusque ornaverat armis,</div><div class="l">vel conferre manum vel equo praevertere ventos.</div><span class="">card 346</span><div class="l">Parte alia media Eumedes in proelia fertur,</div><div class="l">antiqui proles bello praeclara Dolonis,</div><div class="l">nomine avum referens, animo manibusque parentem,</div><div class="l">qui quondam, castra ut Danaum speculator adiret,</div><div class="l">ausus Pelidae pretium sibi poscere currus;</div><div class="l">illum Tydides alio pro talibus ausis</div><div class="l">adfecit pretio, nec equis adspirat Achillis.</div><div class="l">Hunc procul ut campo Turnus prospexit aperto,</div><div class="l">ante levi iaculo longum per inane secutus</div><div class="l">sistit equos biiugis et curru desilit atque</div><div class="l">semianimi lapsoque supervenit et pede collo</div><div class="l">impresso dextrae mucronem extorquet et alto</div><div class="l">fulgentem tinguit iugulo atque haec insuper addit:</div><div class="l">“En agros et quam bello, Troiane, petisti,</div><div class="l">Hesperiam metire iacens: haec praemia qui me</div><div class="l">ferro ausi temptare ferunt, sic moenia condunt.”</div><div class="l">Huic comitem Asbyten coniecta cuspide mittit.</div><div class="l">Chloreaque Sybarimque Daretaque Thersilochumque</div><div class="l">et sternacis equi lapsum cervice Thymoeten.</div><div class="l">Ac velut Edoni Boreae cum spiritus alto</div><div class="l">insonat Aegaeo sequiturque ad litora fluctus,</div><div class="l">qua venti incubuere, fugam dant nubila caelo:</div><div class="l">sic Turno, quacumque viam secat, agmina cedunt</div><div class="l">conversaeque ruunt acies; fert impetus ipsum,</div><div class="l">et cristam adverso curru quatit aura volantem.</div><div class="l">Non tulit instantem Phegeus animisque frementem:</div><div class="l">obiecit sese ad currum et spumantia frenis</div><div class="l">ora citatorum dextra detorsit equorum.</div><div class="l">Dum trahitur pendetque iugis, hunc lata retectum</div><div class="l">lancea consequitur rumpitque infixa bilicem</div><div class="l">loricam et summum degustat volnere corpus.</div><div class="l">Ille tamen clipeo obiecto conversus in hostem</div><div class="l">ibat et auxilium ducto mucrone petebat:</div><div class="l">cum rota praecipitem et procursu concitus axis</div><div class="l">impulit effunditque solo, Turnusque secutus</div><div class="l">imam inter galeam summi thoracis et oras</div><div class="l">abstulit ense caput truncumque reliquit harenae.</div><span class="">card 383</span><div class="l">Atque ea dum campis victor dat funera Turnus,</div><div class="l">interea Aenean Mnestheus et fidus Achates</div><div class="l">Ascaniusque comes castris statuere cruentum,</div><div class="l">alternos longa nitentem cuspide gressus.</div><div class="l">Saevit et infracta luctatur arundine telum</div><div class="l">eripere auxilioque viam, quae proxima, poscit</div><div class="l">ense secent lato vulnus telique latebram</div><div class="l">rescindant penitus seseque in bella remittant.</div><div class="l">Iamque aderat Phoebo ante alios dilectus Iapyx</div><div class="l">Iasides, acri quondam cui captus amore</div><div class="l">ipse suas artes, sua munera, laetus Apollo</div><div class="l">augurium citharamque dabat celerisque sagittas.</div><div class="l">Ille ut depositi proferret fata parentis,</div><div class="l">scire potestates herbarum usumque medendi</div><div class="l">maluit et mutas agitare inglorius artes.</div><div class="l">Stabat acerba fremens, ingentem nixus in hastam</div><div class="l">Aeneas magno iuvenum et maerentis Iuli</div><div class="l">concursu, lacrimis immobilis. Ille retorto</div><div class="l">Paeonium in morem senior succinctus amictu</div><div class="l">multa manu medica Phoebique potentibus herbis</div><div class="l">nequiquam trepidat, nequiquam spicula dextra</div><div class="l">sollicitat prensatque tenaci forcipe ferrum.</div><div class="l">Nulla viam Fortuna regit, nihil auctor Apollo</div><div class="l">subvenit; et saevus campis magis ac magis horror</div><div class="l">crebrescit propiusque malum est. Iam pulvere caelum</div><div class="l">stare vident: subeunt equites, et spicula castris</div><div class="l">densa cadunt mediis. It tristis ad aethera clamor</div><div class="l">bellantum iuvenum et duro sub Marte cadentum.</div><span class="">card 411</span><div class="l">Hic Venus, indigno nati concussa dolore,</div><div class="l">dictamnum genetrix Cretaea carpit ab Ida,</div><div class="l">puberibus caulem foliis et flore comantem</div><div class="l">purpureo; non illa feris incognita capris</div><div class="l">gramina, cum tergo volucres haesere sagittae:</div><div class="l">hoc Venus, obscuro faciem circumdata nimbo,</div><div class="l">detulit; hoc fusum labris splendentibus amnem</div><div class="l">inficit occulte medicans spargitque salubris</div><div class="l">ambrosiae sucos et odoriferam panaceam.</div><div class="l">Fovit ea volnus lympha longaevus Iapyx</div><div class="l">ignorans, subitoque omnis de corpore fugit</div><div class="l">quippe dolor, omnis stetit imo volnere sanguis;</div><div class="l">iamque secuta manum nullo cogente sagitta</div><div class="l">excidit, atque novae rediere in pristina vires.</div><div class="l">“Arma citi properate viro! Quid statis?” Iapyx</div><div class="l">conclamat primusque animos adcendit in hostem.</div><div class="l">“Non haec humanis opibus, non arte magistra</div><div class="l">proveniunt neque te, Aenea, mea dextera servat:</div><div class="l">maior agit deus atque opera ad maiora remittit.”</div><div class="l">Ille avidus pugnae suras incluserat auro</div><div class="l">hinc atque hinc oditque moras hastamque coruscat.</div><div class="l">Postquam habilis lateri clipeus loricaque tergo est,</div><div class="l">Ascanium fusis circum complectitur armis</div><div class="l">summaque per galeam delibans oscula fatur:</div><div class="l">“Disce, puer, virtutem ex me verumque laborem,</div><div class="l">fortunam ex aliis. Nunc te mea dextera bello</div><div class="l">defensum dabit et magna inter praemia ducet.</div><div class="l">Tu facito, mox cum matura adoleverit aetas,</div><div class="l">sis memor, et te animo repetentem exempla tuorum</div><div class="l">et pater Aeneas et avunculus excitet Hector.”</div><span class="">card 441</span><div class="l">Haec ubi dicta dedit, portis sese extulit ingens,</div><div class="l">telum immane manu quatiens; simul agmine denso</div><div class="l">Antheusque Mnestheusque ruunt omnisque relictis</div><div class="l">turba fluit castris: tum caeco pulvere campus</div><div class="l">miscetur pulsuque pedum tremit excita tellus.</div><div class="l">Vidit ab adverso venientis aggere Turnus,</div><div class="l">videre Ausonii, gelidusque per ima cucurrit</div><div class="l">ossa tremor: prima ante omnis Iuturna Latinos</div><div class="l">audiit adgnovitque sonum et tremefacta refugit.</div><div class="l">Ille volat campoque atrum rapit agmen aperto.</div><div class="l">Qualis ubi ad terras abrupto sidere nimbus</div><div class="l">it mare per medium; miseris heu praescia longe</div><div class="l">horrescunt corda agricolis, dabit ille ruinas</div><div class="l">arboribus stragemque satis, ruet omnia late;</div><div class="l">ante volant sonitumque ferunt ad litora venti:</div><div class="l">talis in adversos ductor Rhoeteius hostis</div><div class="l">agmen agit, densi cuneis se quisque coactis</div><div class="l">adglomerant. Ferit ense gravem Thymbraeus Osirim,</div><div class="l">Archetium Mnestheus, Epulonem obtruncat Achates</div><div class="l">Ufentemque Gyas; cadit ipse Tolumnius augur,</div><div class="l">primus in adversos telum qui torserat hostis.</div><div class="l">Tollitur in caelum clamor, versique vicissim</div><div class="l">pulverulenta fuga Rutuli dant terga per agros.</div><div class="l">Ipse neque aversos dignatur sternere Morti</div><div class="l">nec pede congressos aequo nec tela ferentis</div><div class="l">insequitur: solum densa in caligine Turnum</div><div class="l">vestigat lustrans, solum in certamina poscit.</div><span class="">card 468</span><div class="l">Hoc concussa metu mentem Iuturna virago</div><div class="l">aurigam Turni media inter lora Metiscum</div><div class="l">excutit et longe lapsum temone relinquit:</div><div class="l">ipsa subit manibusque undantis flectit habenas,</div><div class="l">cuncta gerens, vocemque et corpus et arma Metisci.</div><div class="l">Nigra velut magnas domini cum divitis aedes</div><div class="l">pervolat et pennis alta atria lustrat hirundo,</div><div class="l">pabula parva legens nidisque loquacibus escas,</div><div class="l">et nunc porticibus vacuis, nunc umida circum</div><div class="l">stagna sonat: similis medios Iuturna per hostis</div><div class="l">fertur equis rapidoque volans obit omnia curru</div><div class="l">iamque hic germanum iamque hic ostentat ovantem</div><div class="l">nec conferre manum patitur, volat avia longe.</div><div class="l">Haud minus Aeneas tortos legit obvius orbes</div><div class="l">vestigatque virum et disiecta per agmina magna</div><div class="l">voce vocat. Quotiens oculos coniecit in hostem</div><div class="l">alipedumque fugam cursu temptavit equorum,</div><div class="l">aversos totiens currus Iuturna retorsit.</div><div class="l">Heu quid agat? Vario nequiquam fluctuat aestu,</div><div class="l">diversaeque vocant animum in contraria curae.</div><div class="l">Huic Messapus, uti laeva duo forte gerebat</div><div class="l">lenta levis cursu praefixa hastilia ferro,</div><div class="l">horum unum certo contorquens dirigit ictu.</div><div class="l">Substitit Aeneas et se collegit in arma,</div><div class="l">poplite subsidens; apicem tamen incita summum</div><div class="l">hasta tulit summasque excussit vertice cristas.</div><div class="l">Tum vero adsurgunt irae; insidiisque subactus,</div><div class="l">diversos ubi sensit equos currumque referri,</div><div class="l">multa Iovem et laesi testatus foederis aras</div><div class="l">iam tandem invadit medios et Marte secundo</div><div class="l">terribilis saevam nullo discrimine caedem</div><div class="l">suscitat irarumque omnis effundit habenas.</div><span class="">card 500</span><div class="l">Quis mihi nunc tot acerba deus, quis carmine caedes</div><div class="l">diversas obitumque ducum, quos aequore toto</div><div class="l">inque vicem nunc Turnus agit, nunc Troius heros,</div><div class="l">expediat? Tanton placuit concurrere motu.</div><div class="l">Iuppiter, aeterna gentis in pace futuras?</div><div class="l">Aeneas Rutulum Sucronem, ea prima ruentis</div><div class="l">pugna loco statuit Teucros, haud multa morantem</div><div class="l">excipit in latus et, qua fata celerrima, crudum</div><div class="l">transadigit costas et cratis pectoris ensem.</div><div class="l">Turnus equo deiectum Amycum fratremque Dioren,</div><div class="l">congressus pedes, hunc venientem cuspide longa,</div><div class="l">hunc mucrone ferit curruque abscisa duorum</div><div class="l">suspendit capita et rorantia sanguine portat.</div><div class="l">Ille Talon Tanaimque neci fortemque Cethegum,</div><div class="l">tris uno congressu, et maestum mittit Oniten,</div><div class="l">nomen Echionium matrisque genus Peridiae,</div><div class="l">hic fratres Lycia missos et Apollinis agris</div><div class="l">et iuvenem exosum nequiquam bella Menoeten,</div><div class="l">Arcada, piscosae cui circum flumina Lernae</div><div class="l">ars fuerat pauperque domus nec nota potentum</div><div class="l">munera conductaque pater tellure serebat.</div><div class="l">Ac velut immissi diversis partibus ignes</div><div class="l">arentem in silvam et virgulta sonantia lauro,</div><div class="l">aut ubi decursu rapido de montibus altis</div><div class="l">dant sonitum spumosi amnes et in aequora currunt</div><div class="l">quisque suum populatus iter: non segnius ambo</div><div class="l">Aeneas Turnusque ruunt per proelia; nunc nunc</div><div class="l">fluctuat ira intus, rumpuntur nescia vinci</div><div class="l">pectora, nunc totis in Volnera viribus itur.</div><span class="">card 529</span><div class="l">Murranum hic, atavos et avorum antiqua sonantem</div><div class="l">nomina per regesque actum genus omne Latinos,</div><div class="l">praecipitem scopulo atque ingentis turbine saxi</div><div class="l">excutit effunditque solo: hunc lora et iuga subter</div><div class="l">provolvere rotae, crebro super ungula pulsu</div><div class="l">incita nec domini memorum proculcat equorum.</div><div class="l">Ille ruenti Hyllo animisque immane frementi</div><div class="l">occurrit telumque aurata ad tempora torquet:</div><div class="l">olli per galeam fixo stetit hasta cerebro.</div><div class="l">Dextera nec tua te, Graium fortissime Cretheu</div><div class="l">eripuit Turno. Nec di texere Cupencum</div><div class="l">Aenea veniente sui: dedit obvia ferro</div><div class="l">pectora, nec misero clipei mora profuit aerei.</div><div class="l">Te quoque Laurentes viderunt, Aeole, campi</div><div class="l">oppetere et late terram consternere tergo</div><div class="l">Occidis, Argivae quem non potuere phalanges</div><div class="l">sternere nec Priami regnorum eversor Achilles;</div><div class="l">hic tibi mortis erant metae: domus alta sub Ida,</div><div class="l">Lyrnesi domus alta, solo Laurente sepulchrum.</div><div class="l">Totae adeo conversae acies, omnesque Latini,</div><div class="l">omnes Dardanidae, Mnestheus acerque Serestus</div><div class="l">et Messapus equum domitor et fortis Asilas</div><div class="l">Tuscorumque phalanx Evandrique Arcades alae,</div><div class="l">pro se quisque viri summa nituntur opum vi:</div><div class="l">nec mora nec requies, vasto certamine tendunt.</div><span class="">card 554</span><div class="l">Hic mentem Aeneae genetrix pulcherrima misit,</div><div class="l">iret ut ad muros urbique adverteret agmen</div><div class="l">ocius et subita turbaret clade Latinos.</div><div class="l">Ille ut vestigans diversa per agmina Turnum</div><div class="l">huc atque huc acies circumtulit, aspicit urbem</div><div class="l">immunem tanti belli atque impune quietam.</div><div class="l">Continuo pugnae adcendit maioris imago:</div><div class="l">Mnesthea Sergestumque vocat fortemque Serestum</div><div class="l">ductores tumulumque capit, quo cetera Teucrum</div><div class="l">concurrit legio nec scuta aut spicula densi</div><div class="l">deponunt. Celso medius stans aggere fatur:</div><div class="l">“Nequa meis esto dictis mora; Iuppiter hac stat,</div><div class="l">neu quis ob inceptum subitum mihi segnior ito.</div><div class="l">Urbem hodie, causam belli, regna ipsa Latini,</div><div class="l">ni frenum accipere et victi parere fatentur,</div><div class="l">eruam et aequa solo fumantia culmina ponam.</div><div class="l">Scilicet exspectem, libeat dum proelia Turno</div><div class="l">nostra pati rursusque velit concurrere victus?</div><div class="l">Hoc caput, O cives, haec belli summa nefandi:</div><div class="l">ferte faces propere foedusque reposcite flammis.”</div><div class="l">Dixerat, atque animis pariter certantibus omnes</div><div class="l">dant cuneum densaque ad muros mole feruntur.</div><div class="l">Scalae improviso subitusque apparuit ignis.</div><div class="l">Discurrunt alii ad portas primosque trucidant,</div><div class="l">ferrum alii torquent et obumbrant aethera telis.</div><div class="l">Ipse inter primos dextram sub moenia tendit</div><div class="l">Aeneas magnaque incusat voce Latinum</div><div class="l">testaturque deos, iterum se ad proelia cogi,</div><div class="l">bis iam Italos hostis, haec altera foedera rumpi.</div><div class="l">Exoritur trepidos inter discordia civis:</div><div class="l">urbem alii reserare iubent et pandere portas</div><div class="l">Dardanidis ipsumque trahunt in moenia regem,</div><div class="l">arma ferunt alii et pergunt defendere muros.</div><div class="l">Inclusas ut cum latebroso in pumice pastor</div><div class="l">vestigavit apes fumoque implevit amaro:</div><div class="l">illae intus trepidae rerum per cerea castra</div><div class="l">discurrunt magnisque acuunt stridoribus iras;</div><div class="l">volvitur ater odor tectis, tum murmure caeco</div><div class="l">intus saxa sonant, vacuas it fumus ad auras.</div><span class="">card 593</span><div class="l">Accidit haec fessis etiam fortuna Latinis,</div><div class="l">quae totam luctu concussit funditus urbem.</div><div class="l">Regina ut tectis venientem prospicit hostem,</div><div class="l">incessi muros, ignis ad tecta volare,</div><div class="l">nusquam acies contra Rutulas, nulla agmina Turni:</div><div class="l">infelix pugnae iuvenem in certamine credit</div><div class="l">exstinctum et, subito mentem turbata dolore,</div><div class="l">se causam clamat crimenque caputque malorum,</div><div class="l">multaque per maestum demens effata furorem</div><div class="l">purpureos moritura manu discindit amictus</div><div class="l">et nodum informis leti trabe nectit ab alta.</div><div class="l">Quam cladem miserae postquam accepere Latinae,</div><div class="l">filia prima manu flavos Lavinia crinis</div><div class="l">et roseas laniata genas, tum cetera circum</div><div class="l">turba furit: resonant late plangoribus aedes.</div><div class="l">Hinc totam infelix volgatur fama per urbem.</div><div class="l">Demittunt mentes; it scissa veste Latinus,</div><div class="l">coniugis attonitus fatis urbisque ruina,</div><div class="l">canitiem immundo perfusam pulvere turpans.</div><div class="l"><span class="strikethrough">Multaque se incusat, qui non acceperit ante</span></div><div class="l"><span class="strikethrough">Dardanium Aenean generumque adsciverit ultro.</span></div><span class="">card 614</span><div class="l">Interea extremo bellator in aequore Turnus</div><div class="l">palantis sequitur paucos iam segnior atque</div><div class="l">iam minus atque minus successu laetus equorum</div><div class="l">attulit hunc illi caecis terroribus aura</div><div class="l">commixtum clamorem adrectasque impulit aures</div><div class="l">confusae sonus urbis et inlaetabile murmur.</div><div class="l">“Ei mihi! Quid tanto turbantur moenia luctu?</div><div class="l">Quisve ruit tantus diversa clamor ab urbe?”</div><div class="l">Sic ait adductisque amens subsistit habenis.</div><div class="l">Atque huic, in faciem soror ut conversa Metisci</div><div class="l">aurigae currumque et equos et lora regebat,</div><div class="l">talibus occurrit dictis: “Hac, Turne, sequamur</div><div class="l">Troiugenas, qua prima viam victoria pandit;</div><div class="l">sunt alii, qui tecta manu defendere possint.</div><div class="l">Ingruit Aeneas Italis et proelia miscet:</div><div class="l">et nos saeva manu mittamus funera Teucris.</div><div class="l">Nec numero inferior pugnae nec honore recedes.”</div><div class="l">Turnus ad haec:</div><div class="l">“O soror, et dudum adgnovi, cum prima per artem</div><div class="l">foedera turbasti teque haec in bella dedisti,</div><div class="l">et nunc nequiquam fallis dea. Sed quis Olympo</div><div class="l">demissam tantos voluit te ferre labores?</div><div class="l">An fratris miseri letum ut crudele videres?</div><div class="l">Nam quid ago? Aut quae iam spondet Fortuna salutem?</div><div class="l">Vidi oculos ante ipse meos me voce vocantem</div><div class="l">Murranum, quo non superat mihi carior alter,</div><div class="l">oppetere ingentem atque ingenti volnere victum.</div><div class="l">Occidit infelix nostrum ne dedecus Ufens</div><div class="l">adspiceret; Teucri potiuntur corpore et armis.</div><div class="l">Exscindine domos (id rebus defuit unum)</div><div class="l">perpetiar, dextra nec Drancis dicta refellam?</div><div class="l">Terga dabo et Turnum fugientem haec terra videbit?</div><div class="l">Usque adeone mori miserum est? Vos O mihi Manes</div><div class="l">este boni, quoniam superis aversa voluntas!</div><div class="l">Sancta ad vos anima atque istius nescia culpae</div><div class="l">descendam, magnorum haud umquam indignus avorum.</div><span class="">card 650</span><div class="l">Vix ea fatus erat: medios volat ecce per hostis</div><div class="l">vectus equo spumante Saces, adversa sagitta</div><div class="l">saucius ora, ruitque implorans nomine Turnum:</div><div class="l">“Turne, in te suprema salus: miserere tuorum.</div><div class="l">Fulminat Aeneas armis summasque minatur</div><div class="l">deiecturum arces Italum exscidioque daturum;</div><div class="l">iamque faces ad tecta volant. In te ora Latini,</div><div class="l">in te oculos referunt; mussat rex ipse Latinus,</div><div class="l">quos generos vocet aut quae sese ad foedera flectat.</div><div class="l">Praeterea regina, tui fidissima, dextra</div><div class="l">occidit ipsa sua lucemque exterrita fugit.</div><div class="l">Soli pro portis Messapus et acer Atinas</div><div class="l">sustentant aciem. Circum hos utrimque phalanges</div><div class="l">stant densae, strictisque seges mucronibus horret</div><div class="l">ferrea: tu currum deserto in gramine versas.”</div><div class="l">Obstipuit varia confusus imagine rerum</div><div class="l">Turnus et obtutu tacito stetit. Aestuat ingens</div><div class="l">uno in corde pudor mixtoque insania luctu</div><div class="l">et furiis agitatus amor et conscia virtus.</div><div class="l">Ut primum discussae umbrae et lux reddita menti,</div><div class="l">ardentis oculorum orbes ad moenia torsit</div><div class="l">turbidus eque rotis magnam respexit ad urbem.</div><div class="l">Ecce autem flammis inter tabulata volutus</div><div class="l">ad caelum undabat vortex turrimque tenebat,</div><div class="l">turrim, compactis trabibus quam eduxerat ipse</div><div class="l">subdideratque rotas pontisque instraverat altos.</div><div class="l">“Iam iam fata, soror, superant; absiste morari;</div><div class="l">quo deus et quo dura vocat Fortuna, sequamur.</div><div class="l">Stat conferre manum Aeneae, stat quidquid acerbi est</div><div class="l">morte pati; neque me indecorem, germana, videbis</div><div class="l">amplius. Hunc, oro, sine me furere ante furorem.”</div><div class="l">Dixit et e curru saltum dedit ocius arvis</div><div class="l">perque hostis, per tela ruit maestamque sororem</div><div class="l">deserit ac rapido cursu media agmina rumpit.</div><div class="l">Ac veluti montis saxum de vertice praeceps</div><div class="l">cum ruit avulsum vento, seu turbidus imber</div><div class="l">proluit aut annis solvit sublapsa vetustas;</div><div class="l">fertur in abruptum magno mons improbus actu</div><div class="l">exsultatque solo, silvas armenta virosque</div><div class="l">involvens secum: disiecta per agmina Turnus</div><div class="l">sic urbis ruit ad muros, ubi plurima fuso</div><div class="l">sanguine terra madet striduntque hastilibus aurae,</div><div class="l">significatque manu et magno simul incipit ore:</div><div class="l">“Parcite iam, Rutuli, et vos tela inhibete, Latini;</div><div class="l">quaecumque est Fortuna, mea est: me verius unum</div><div class="l">pro vobis foedus luere et decernere ferro.”</div><div class="l">Discessere omnes medii spatiumque dedere.</div><span class="">card 697</span><div class="l">At pater Aeneas audito nomine Turni</div><div class="l">deserit et muros et summas deserit arces</div><div class="l">praecipitatque moras omnis, opera omnia rumpit,</div><div class="l">laetitia exsultans, horrendumque intonat armis;</div><div class="l">quantus Athos aut quantus Eryx aut ipse coruscis</div><div class="l">cum fremit ilicibus quantus gaudetque nivali</div><div class="l">vertice se attollens pater Appenninus ad auras.</div><div class="l">Iam vero et Rutuli certatim et Troes et omnes</div><div class="l">convertere oculos Itali, quique alta tenebant</div><div class="l">moenia quique imos pulsabant ariete muros,</div><div class="l">armaque deposuere umeris. Stupet ipse Latinus</div><div class="l">ingentis, genitos diversis partibus orbis,</div><div class="l">inter se coiisse viros et cernere ferro.</div><div class="l">Atque illi, ut vacuo patuerunt aequore campi,</div><div class="l">procursu rapido, coniectis eminus hastis,</div><div class="l">invadunt Martem clipeis atque aere sonoro.</div><div class="l">Dat gemitum tellus; tum crebros ensibus ictus</div><div class="l">congeminant: fors et virtus miscentur in unum.</div><div class="l">Ac velut ingenti Sila summove Taburno</div><div class="l">cum duo conversis inimica in proelia tauri</div><div class="l">frontibus incurrunt; pavidi cessere magistri,</div><div class="l">stat pecus omne metu mutum mussantque iuvencae,</div><div class="l">quis nemori imperitet, quem tota armenta sequantur;</div><div class="l">illi inter sese multa vi volnera miscent</div><div class="l">cornuaque obnixi infigunt et sanguine largo</div><div class="l">colla armosque lavant; gemitu nemus omne remugit:</div><div class="l">non alitur Tros Aeneas et Daunius heros</div><div class="l">concurrunt clipeis; ingens fragor aethera complet.</div><div class="l">Iuppiter ipse duas aequato examine lances</div><div class="l">sustinet et fata imponit diversa duorum,</div><div class="l">quem damnet labor et quo vergat pondere letum;</div><div class="l">Emicat hic, impune putans, et corpore toto</div><div class="l">alte sublatum consurgit Turnus in ensem</div><div class="l">et ferit: exclamant Troes trepidique Latini,</div><div class="l">arrectaeque amborum acies. At perfidus ensis</div><div class="l">Frangitur in medioque ardentem deserit ictu<span class="gap"> [...]</span></div><div class="l">ni fuga subsidio subeat. Fugit ocior euro,</div><div class="l">ut capulum ignotum dextramque aspexit inermem.</div><div class="l">Fama est praecipitem, cum prima in proelia iunctos</div><div class="l">conscendebat equos, patrio mucrone relicto,</div><div class="l">dum trepidat, ferrum aurigae rapuisse Metisci.</div><div class="l">Idque diu, dum terga dabant palantia Teucri,</div><div class="l">suffecit: postquam arma dei ad Volcania ventumst,</div><div class="l">mortalis mucro glacies ceu futilis ictu</div><div class="l">dissiluit; fulva resplendent fragmina harena.</div><div class="l">Ergo amens diversa fuga petit aequora Turnus</div><div class="l">et nunc huc, inde huc incertos implicat orbes</div><div class="l">undique enim densa Teucri inclusere corona,</div><div class="l">atque hinc vasta palus, hinc ardua moenia cingunt.</div><span class="">card 746</span><div class="l">Nec minus Aeneas, quamquam tardata sagitta</div><div class="l">interdum genua impediunt cursumque recusant,</div><div class="l">insequitur trepidique pedem pede fervidus urget:</div><div class="l">inclusum veluti siquando flumine nanctus</div><div class="l">cervum aut puniceae saeptum formidine pinnae</div><div class="l">venator cursu canis et latratibus instat;</div><div class="l">ille autem, insidiis et ripa territus alta,</div><div class="l">mille fugit refugitque vias; at vividus Umber</div><div class="l">haeret hians, iam iamque tenet similisque tenenti</div><div class="l">increpuit malis morsuque elusus inani est.</div><div class="l">Tum vero exoritur clamor, ripaeque lacusque</div><div class="l">responsant circa et caelum tonat omne tumultu.</div><div class="l">Ille simul fugiens Rutulos simul increpat omnis,</div><div class="l">nomine quemque vocans, notumque efflagitat ensem.</div><div class="l">Aeneas mortem contra praesensque minatur</div><div class="l">exitium, si quisquam adeat, terretque trementis</div><div class="l">excisurum urbem minitans et saucius instat.</div><div class="l">Quinque orbis explent cursu totidemque retexunt</div><div class="l">huc illuc; neque enim levia aut ludicra petuntur</div><div class="l">praemia, sed Turni de vita et sanguine certant.</div><span class="">card 766</span><div class="l">Forte sacer Fauno foliis oleaster amaris</div><div class="l">hic steterat, nautis olim venerabile lignum,</div><div class="l">servati ex undis ubi figere dona solebant</div><div class="l">Laurenti divo et votas suspendere vestes,</div><div class="l">sed stirpem Teucri nullo discrimine sacrum</div><div class="l">sustulerant, puro ut possent concurrere campo.</div><div class="l">Hic hasta Aeneae stabat, huc impetus illam</div><div class="l">detulerat fixam et lenta in radice tenebat.</div><div class="l">Incubuit voluitque manu convellere ferrum</div><div class="l">Dardanides teloque sequi, quem prendere cursu</div><div class="l">non poterat. Tum vero amens formidine Turnus</div><div class="l">“Faune, precor, miserere,” inquit, “tuque optima ferrum</div><div class="l">terra tene, colui vestros si semper honores,</div><div class="l">quos contra Aeneadae bello fecere profanos.”</div><div class="l">Dixit opemque dei non cassa in vota vocavit.</div><div class="l">Namque diu luctans lentoque in stirpe moratus</div><div class="l">viribus haud ullis valuit discludere morsus</div><div class="l">roboris Aeneas. Dum nititur acer et instat,</div><div class="l">rursus in aurigae faciem mutata Metisci</div><div class="l">procurrit fratrique ensem dea Daunia reddit.</div><div class="l">Quod Venus audaci nymphae indignata licere</div><div class="l">adcessit telumque alta ab radice revellit.</div><div class="l">Olli sublimes armis animisque refecti,</div><div class="l">hic gladio fidens, hic acer et arduus hasta,</div><div class="l">adsistunt contra certamina Martis anheli.</div><span class="">card 791</span><div class="l">Iunonem interea rex omnipotentis Olympi</div><div class="l">adloquitur fulva pugnas de nube tuentem:</div><div class="l">“Qua iam finis erit, coniunx? Quid denique restat?</div><div class="l">Indigetem Aenean scis ipsa et scire fateris</div><div class="l">deberi caelo fatisque ad sidera tolli.</div><div class="l">Quid struis, aut qua spe gelidis in nubibus haeres?</div><div class="l">Mortalin decuit violari volnere divom,</div><div class="l">aut ensem (quid enim sine te Iuturna valeret?)</div><div class="l">ereptum reddi Turno et vim crescere victis?</div><div class="l">Desine iam tandem precibusque inflectere nostris,</div><div class="l"><span class="strikethrough">ni te tantus edit tacitam dolor et mihi curae</span></div><div class="l"><span class="strikethrough">saepe tuo dulci tristes ex ore recursent,</span></div><div class="l">ventum ad supremum est. Terris agitare vel undis</div><div class="l">Troianos potuisti, infandum adcendere bellum,</div><div class="l">deformare domum et luctu miscere hymenaeos:</div><div class="l">ulterius temptare veto.” Sic Iuppiter orsus;</div><div class="l">sic dea submisso contra Saturnia voltu:</div><div class="l">“Ista quidem quia nota mihi tua, magne, voluntas,</div><div class="l">Iuppiter, et Turnum et terras invita reliqui;</div><div class="l">nec tu me aeria solam nunc sede videres</div><div class="l">digna indigna pati, sed flammis cincta sub ipsa</div><div class="l">starem acie traheremque inimica in proelia Teucros.</div><div class="l">Iuturnam misero, fateor, succurrere fratri</div><div class="l">suasi et pro vita maiora audere probavi,</div><div class="l">non ut tela tamen, non ut contenderet arcum:</div><div class="l">adiuro Stygii caput implacabile fontis,</div><div class="l">una superstitio superis quae reddita divis.</div><div class="l">Et nunc cedo equidem pugnasque exosa relinquo.</div><div class="l">Illud te, nulla fati quod lege tenetur,</div><div class="l">pro Latio obtestor, pro maiestate tuorum:</div><div class="l">cum iam conubis pacem felicibus, esto,</div><div class="l">component, cum iam leges et foedera iungent,</div><div class="l">ne vetus indigenas nomen mutare Latinos</div><div class="l">neu Troas fieri iubeas Teucrosque vocari</div><div class="l">aut vocem mutare viros aut vertere vestem.</div><div class="l">Sit Latium, sint Albani per saecula reges,</div><div class="l">sit Romana potens Itala virtute propago:</div><div class="l">occidit, occideritque sinas cum nomine Troia.”</div><div class="l">Olli subridens hominum rerumque repertor</div><div class="l">“Es germana Iovis Saturnique altera proles:</div><div class="l">irarum tantos volvis sub pectore fluctus.</div><div class="l">Verum age et inceptum frustra submitte furorem</div><div class="l">do quod vis, et me victusque volensque remitto.</div><div class="l">Sermonem Ausonii patrium moresque tenebunt,</div><div class="l">utque est nomen erit; commixti corpore tantum</div><div class="l">subsident Teucri. Morem ritusque sacrorum</div><div class="l">adiciam faciamque omnis uno ore Latinos.</div><div class="l">Hinc genus Ausonio mixtum quod sanguine surget,</div><div class="l">supra homines, supra ire deos pietate videbis,</div><div class="l">nec gens ulla tuos aeque celebrabit honores.”</div><div class="l">Adnuit his Iuno et mentem laetata retorsit.</div><div class="l">Interea excedit caelo nubemque relinquit.</div><span class="">card 843</span><div class="l">His actis aliud genitor secum ipse volutat</div><div class="l">Iuturnamque parat fratris dimittere ab armis.</div><div class="l">Dicuntur geminae pestes cognomine Dirae,</div><div class="l">quas et Tartaream Nox intempesta Megaeram</div><div class="l">uno eodemque tulit partu paribusque revinxit</div><div class="l">serpentum spiris ventosasque addidit alas.</div><div class="l">Hae Iovis ad solium saevique in limine regis</div><div class="l">adparent acuuntque metum mortalibus aegris,</div><div class="l">siquando letum horrificum morbosque deum rex</div><div class="l">molitur meritas aut bello territat urbes.</div><div class="l">Harum unam celerem demisit ab aethere summo</div><div class="l">Iuppiter inque omen Iuturnae occurrere iussit.</div><div class="l">Illa volat celerique ad terram turbine fertur.</div><div class="l">Non secus ac nervo per nubem impulsa sagitta,</div><div class="l">armatam saevi Parthus quam felle veneni,</div><div class="l">Parthus sive Cydon, telum immedicabile, torsit,</div><div class="l">stridens et celeris incognita transilit umbras:</div><div class="l">talis se sata Nocte tulit terrasque petivit.</div><div class="l">Postquam acies videt Iliacas atque agmina Turni,</div><div class="l">alitis in parvae subitam conlecta figuram,</div><div class="l">quae quondam in bustis aut culminibus desertis</div><div class="l">nocte sedens serum canit importuna per umbras,</div><div class="l">hanc versa in faciem Turni se pestis ob ora</div><div class="l">fertque refertque sonans clipeumque everberat alis.</div><div class="l">Olli membra novus solvit formidine torpor,</div><div class="l">adrectaeque horrore comae, et vox faucibus haesit.</div><span class="">card 869</span><div class="l">At procul ut Dirae stridorem adgnovit et alas,</div><div class="l">infelix crinis scindit Iuturna solutos,</div><div class="l">unguibus ora soror foedans et pectora pugnis:</div><div class="l">“Quid nunc te tua, Turne, potest germana iuvare?</div><div class="l">Aut quid iam durae superat mihi? Qua tibi lucem</div><div class="l">arte morer? Talin possum me opponere monstro?</div><div class="l">Iam iam linquo acies. Ne me terrete timentem,</div><div class="l">obscenae volucres: alarum verbera nosco</div><div class="l">letalemque sonum, nec fallunt iussa superba</div><div class="l">magnanimi Iovis. Haec pro virginitate reponit?</div><div class="l">Quo vitam dedit aeternam? Cur mortis ademptast</div><div class="l">condicio? Possem tantos finire dolores</div><div class="l">nunc certe et misero fratri comes ire per umbras!</div><div class="l">Immortalis ego? Aut quicquam mihi dulce meorum</div><div class="l">te sine, frater, erit? O quae satis ima dehiscet</div><div class="l">terra mihi Manisque deam demittet ad imos?”</div><div class="l">Tantum effata caput glauco contexit amictu</div><div class="l">multa gemens et se fluvio dea condidit alto.</div><span class="">card 887</span><div class="l">Aeneas instat contra telumque coruscat</div><div class="l">ingens arboreum et saevo sic pectore fatur:</div><div class="l">“Quae nunc deinde mora est? Aut quid iam, Turne, retractas?</div><div class="l">Non cursu, saevis certandum est comminus armis.</div><div class="l">Verte omnis tete in facies et contrahe quidquid</div><div class="l">sive animis sive arte vales; opta ardua pennis</div><div class="l">astra sequi clausumve cava te condere terra.”</div><div class="l">Ille caput quassans ” Non me tua fervida terrent</div><div class="l">dicta, ferox: di me terrent et Iuppiter hostis.”</div><div class="l">Nec plura effatus saxum circumspicit ingens,</div><div class="l">saxum antiquum ingens, campo quod forte iacebat,</div><div class="l">limes agro positus, litem ut discerneret arvis.</div><div class="l">Vix illud lecti bis sex cervice subirent,</div><div class="l">qualia nunc hominum producit corpora tellus:</div><div class="l">ille manu raptum trepida torquebat in hostem</div><div class="l">altior insurgens et cursu concitus heros.</div><div class="l">Sed neque currentem se nec cognoscit euntem</div><div class="l">tollentemve manus saxumve immane moventem;</div><div class="l">genua labant, gelidus concrevit frigore sanguis.</div><div class="l">Tum lapis ipse viri, vacuum per inane volutus,</div><div class="l">nec spatium evasit totum neque pertulit ictum.</div><div class="l">Ac velut in somnis, oculos ubi languida pressit</div><div class="l">nocte quies, nequiquam avidos extendere cursus</div><div class="l">velle videmur et in mediis conatibus aegri</div><div class="l">succidimus, non lingua valet, non corpore notae</div><div class="l">sufficiunt vires, nec vox aut verba sequuntur:</div><div class="l">sic Turno, quacumque viam virtute petivit,</div><div class="l">successum dea dira negat. Tum pectore sensus</div><div class="l">vertuntur varii. Rutulos aspectat et urbem</div><div class="l">cunctaturque metu letumque instare tremescit;</div><div class="l">nec quo se eripiat, nec qua vi tendat in hostem,</div><div class="l">nec currus usquam videt aurigamve sororem.</div><span class="">card 919</span><div class="l">Cunctanti telum Aeneas fatale coruscat,</div><div class="l">sortitus fortunam oculis, et corpore toto</div><div class="l">eminus intorquet. Murali concita numquam</div><div class="l">tormento sic saxa fremunt, nec fulmine tanti</div><div class="l">dissultant crepitus. Volat atri turbinis instar</div><div class="l">exitium dirum hasta ferens orasque recludit</div><div class="l">loricae et clipei extremos septemplicis orbes.</div><div class="l">Per medium stridens transit femur. Incidit ictus</div><div class="l">ingens ad terram duplicato poplite Turnus.</div><div class="l">Consurgunt gemitu Rutuli, totusque remugit</div><div class="l">mons circum, et vocem late nemora alta remittunt</div><div class="l">Ille humilis supplexque oculos, dextramque precantem</div><div class="l">protendens, “Equidem merui nec deprecor,” inquit:</div><div class="l">“utere sorte tua. Miseri te siqua parentis</div><div class="l">tangere cura potest, oro (fuit et tibi talis</div><div class="l">Anchises genitor), Dauni miserere senectae</div><div class="l">et me seu corpus spoliatum lumine mavis</div><div class="l">redde meis. Vicisti, et victum tendere palmas</div><div class="l">Ausonii videre; tua est Lavinia coniunx:</div><div class="l">ulterius ne tende odiis.” Stetit acer in armis</div><div class="l">Aeneas, volvens oculos, dextramque repressit;</div><div class="l">et iam iamque magis cunctantem flectere sermo</div><div class="l">coeperat, infelix umero cum apparuit alto</div><div class="l">balteus et notis fulserunt cingula bullis</div><div class="l">Pallantis pueri, victum quem volnere Turnus</div><div class="l">straverat atque umeris inimicum insigne gerebat.</div><div class="l">Ille, oculis postquam saevi monimenta doloris</div><div class="l">exuviasque hausit, furiis accensus et ira</div><div class="l">terribilis, “Tune hinc spoliis indute meorum</div><div class="l">eripiare mihi? Pallas te hoc volnere, Pallas</div><div class="l">immolat et poenam scelerato ex sanguine sumit,”</div><div class="l">hoc dicens ferrum adverso sub pectore condit</div><div class="l">fervidus. Ast illi solvuntur frigore membra</div><div class="l">vitaque cum gemitu fugit indignata sub umbras.</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>P. Vergilius Maro.
	    Date: 2015-12-01<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:11:45Z.
	       SAXON HE 9.8.0.5.
		 --></address></div></body></html>