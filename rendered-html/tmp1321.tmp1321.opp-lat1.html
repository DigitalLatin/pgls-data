<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">SANCTI DYNAMII VIRI ILLUSTRIS ET PATRICII VΙΤΑ SANCTI MAXIMI. (Surius, Act. Sanct., tom. II.) Epistola dedicatoria.</a><ul class="toc"><li class="toc"><span class="headingNumber">1.1. </span><a class="toc toc_1" href="#index.xml-body.1_div.1_div.1">INCIPIT VITA.</a></li></ul></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">SANCTI DYNAMII VIRI ILLUSTRIS ET PATRICII VΙΤΑ SANCTI MAXIMI. (Surius, Act. Sanct., tom. II.) Epistola dedicatoria.</span></span></h2><p>Domino beatissimo Patri, Urbico papae, Dinamius Patricius salutem.</p><p>Cum apostolicae Pater fidei ardore succensus, uni- versa do virtutibus sancti Maximi, quae fidelis relatio gestorum manifestat, sollicita indagatione perquiris, imperitiam meam pulsare non desinis; paternis etiam monitis praedicandi auctoritate confirmans, quod non parum ipsius delicti noxa reus efficiar, nisi omnia in <span class="pagebreak" id="index.xml-pb-d30e90">[Page 33]</span> <span class="">PLSection A</span> Vita ejus, quam me ante aliquot annos rurali sermone conscripsisse constitit, studeam addere quaecunque vos de illius mirabilibus protinus manifestum est in- venisse, unde ego gemino pudore confundor, cui nec loquendi facultas conceditur, nec silendi securitas indulgetur. Si loquar, sensum monstrat detecta rusti- citas imperitum. Nam si licuisset, vel de succincta poteram dictione placere, cui non possunt dogmatis augmenta succurrere. Inter utramque ergo constitutus angustiam, praeceptis vestris parere disposui, placi- turus obedientia, non doctrina. Vetera vos igitur chartarum indicasti revolvisse volumina, in quae quid ex ejus operibus beatissimi Fausti antistitis praede- cessoris vestra solertia devota collegerat, unde pauca sensu potius, quam obtutu, vix discernere potuistis. <span class="">PLSection B</span> Nam plurima aemulae vetustatis edacitas consump- serat, quae latebant. Quod nisi scriptorum meorum serie aeternae memoriae traderentur pauca de pluribus, satis esse impium censuistis. Unde me ex parte votis vestris satisfecisse censeo, quod in longam ducta <span class="pagebreak" id="index.xml-pb-d30e96">[Page 34]</span> <span class="">PLSection A</span> propaginem lectio multiplicata subsequitur. Quae quoties audientibus fecerit dudum lecta fastidium, ad vestrum poterit pertinere delicium : si mercedis praemium contulerit, nihil exinde ad me similiter pertinebit, qui compulsus vestris imperiis, prolixiora conscripsi, quam volui, et refugium brevitatis omisi. Me ergo, quem silente peplo prudentissime pastor exspolias, et tegmine taciturnitatis enudas, supplico ut eum universo populo diffuso munias intercessio- nis praesidio. Quoties lectionis redigitur longitudo, nec dictio impolita displiceat, quam tenor relationis sanctae commendat. Nam dubium non est, quod quantum integra devotione cordis, ipsius sancti an- tistitis gesta praefers, tantum opera mediteris, ut ejus integra aviditate mentis coneris sequi vestigia, <span class="">PLSection B</span> cujus actionum diligis ornamenta : dummodo divino beneficio, et ipsius patrocinio tibi concedatur tempo- ralis vitae prolixa tranquillitas, et sancti operis ex- petita facultas, domine vere sancte, et beatissime papa.</p><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head"><span class="titlem">INCIPIT VITA.</span></span></h3><p>1. Beatissimi Maximi Rhegiensis urbis antistitis hodie dies sanctae solemnitatis colitur, qui quotannis redivivis temporum cuniculis renovatur : cujus nos res gestas pondere pia animi devotio admonet, et prisca consuetudo compellit. Nisi enim ea quae per- spicua et minime dubia aliorum ratione comperta sunt, litterarum monumentis consignentur, quae an- tiquitus gesta sunt plerumque a novis auctoribus va- <span class="">PLSection C</span> rie referuntur. Nam ut mysticae actionis ejus insignia nihil habeant ambiguum, nihilque ex iis vulgaris affectio fabulosum efficiat, aut de vanitate suspectum, quae ab illo facta sunt et comprobata, veridico ser- mone narranda sunt. Ex quibus ipsis tamen, ne au- ditori nimia prolixitas afferret fastidium, permulta reticuimus, annotavimus pauca.</p><p>2. Beatus Maximus in vico proprio, cui Deco- meco vocabulum est, vitae sumpsit exordium, Chri- stianis parentibus editus, et factus illico Christianus. Ab ipsis vero infantiae rudimentis sublimi semper humilitate crescens, ita teneros aetatis annos morum maturitate castigavit, ut proprietatem nominis sui gratia sanctitatis sibi vindicaret. Postquam autem excessit ex ephebis luxuriae illecebras et blandi- <span class="">PLSection D</span> menta animi magisterio et censura edomabat, ut pollicitae virginitatis, palmam incorruptae integritatis obtineret, et in regnis coelestibus e carne sub jugum missa triumpharet. Fuit nimirum bonorum omnium ornamentis praeditus, estque merito laude ac prae- dicatione efferendus : quippe vultu venerabilis, blan- dus aspectu, ore placidus, animo serenus, patientia fortis, magnanimitate conspicuus, pacis amans, largus erga hostes, labentia fastidiens, coelestium ardens desiderio, temporalibus aeterna comparans, temporalia pro aeternis vilipendens atque contem- nens. Et ut interius divinae legis praecepta cognosce- ret, naturali ingenii acumine tantam in litteris pro- fecit, ut legendi aviditate pastum quaereret animae suae, et instar apum aeternae suavitatis nectar hauri- ret. Quamvis autem omnia vitiorum carnalium fo- menta protereret, et omni ex parte praeclara con- versatione fulgeret, at nihilominus vires corporis abstinentiae assiduitate frangebat, carnis vitia ante- quam nata essent, persequens et coercens, ita ut ei ad martyrium non nisi percussor defuisse videatur. <span class="">PLSection C</span> Nam ipse procul dubio martyrem se fecit et cruciatu et merito.</p><p>3. Porro etiam omnem facultatum suarum copiam deserens, Lirinense monasterium petiit, ubi se(??)pi- ternas divitias justus inveniret : evangelica secutus praecepta, sciens se perfectum fieri non posse, nisi venderet omnia sua, et a cunctis opibus alienum se faceret. In ea autem congregatione cum omnes per- fecta charitate diligeret, ipse itidem ab omnibus amabatur. Tantus vero in eo fervor exstitit, ut ante- quam monasticam vivendi regulam complexus esset vel mystica instituta, jam conversatione praecipuus videretur, ac deinde sancto Honorato decessori suo, summis virtutibus ornatissimo, qui illic abbas fue- rat, et honore succederet, et meritis aequaretur. <span class="">PLSection D</span> Qua in functione cum gregem commissum pastorali solertia custodiret, et singulis noctibus, aliis somno occupatis, monasterium lustraret, praeter morem accidit ut monachus quidam adhuc puer, motus qua- dam curiositate vel sollicitudine, eum sequeretur. Ecce autem beatissimi viri conspectui diabolus insi- diator forma ingenii atque terribili sese offert. Sed cum illum spiritualibus indutum armis terrere non posset, nec opinantem monachum tanto affecit ter- rore, ut trepido gradu ad cellam illico revertentem ardentissima febris mox corripuerit.</p><p>4. Rursus pertinax ille impostor, sperans se sanc- tum virum vel aliqua ratione perturbaturum, ignei draconis specie se illi ostendit. Sed confestim crucis signo territus, evanuit. Jam enim invictus athleta <span class="pagebreak" id="index.xml-pb-d30e125">[Page 35]</span> <span class="">PLSection A</span> hostem saepius superatum minime formidabat. Post- quam autem totius insulae Lirinensis peragravit am- bitum, ocius accessit ad lectulum agrotantis mona- chi, quem diximus in febrem incidisse : clamque apud illum intra arcana pectoris sui preces Deo fundens, id effecit, ut mox restitutus sit incolumitati pristinae, et praeda sua frustratus sit hostis elusus. Itaque obti- nuit gemina virtus invictam victoriam, quando et vires aegroto reddidit, et adversarium imperavit : deplorante inimico jacturam quam fecerat, laetante monacho salute quam recuperavit.</p><p>5. Sic autem singulis noctibus pastor egregius ovile dominicum circumlustrans, ne quid adversi accide- ret, ad littus aequeris, quod vocatur moles, quandoque accessit, moxque veterator ille praestigiis suis ausus <span class="">PLSection B</span> est tanquam navem onustam oculis ocius repraesen- tare, nautasque suo more ferventes in opere, navisque instrumenta colligentes : duos vero ex illis ad beati viri latera accedentes, dicentesque se eo advenisse negociandi causa, quod non sine ingenti lucro id fore rei eventus declarasset. Se nosse illum Maximum, non minus sanctitate, quam nomine : cumque in locis transmarinis tantopere desiderari ab omnibus, ut si eum obtinere possint, nihil sint majori in pre- tio habituri. Nullum se igitur majus facturos com- pendium, quam si ipsum navi impositum possint abducere Hierosolymam, praeter opinionem successu prospero repertum. Id vero procul dubio magno ipsi honori et dignitati fore, si felici cursu eo adductus sit, ubi in tantum votis omnium exspectetur. Sed vir <span class="">PLSection C</span> Dei insidias, et malum dolum inimici cognoscens, sanctae crucis signo se communit, coelestem implorat opem, ac deinde spiritali auctoritate sic respondet : Fallere non potest milites Christi nequitia plani et impostoris, nec suis fraudibus illis potest illudere malignus, quibus Deus id praesint, ut adversa prae- videre queant. Hanc vero insulam usque adeo bea- tissimi Honorati communierunt preces, expulso per eum dracone ejus habitatore, ut nullus deinceps nocendi aditus in eam pateat diabolo. Sub his verbis ab oculis orantis evanuit navis commentitia, moxque ille reversus ad oratorium, hortatus est fratres, ut id vigilias surgerent, unaque cum sancta illa con- gregatione ipse celeberrimas laudes persolvit ei per quem ab hoste victoriam reportarat.</p><p><span class="">PLSection D</span> 6. Cum autem fama insignium virtutum ejus per orbem universum volitaret, ad Rhegiensis urbis episcopatum non modo civium, sed etiam sacerdo- tum sive praesulum omnium studio non minus raptus quam electus, et quamvis invitus, illico consecratus est. Etsi autem jam et re et nomine Maximus, vix habere videretur, in quo amplius cresceret, ne quid tamen nomini decederet, sicut opere et factis per- mansit Maximus, ita et in honore excelluit. Inter caetera igitur recte factorum, quae in illo refulgebant, ornamenta, patientia fortis, benevolentia patiens, libertate alacris, liberalitate abundans, magnanimi- tate beneficus, humanitate mitis, sedulitate diligens, charitate suavis, largitate communis, doctrina prae- <span class="pagebreak" id="index.xml-pb-d30e138">[Page 36]</span> <span class="">PLSection A</span> stans, justitia singularis, humilitate sublimis, opum contemptor, dignitate copiosus et affluens fuit. Tem- plum in Rhegiensi castello in beati Albini honorem, quanta animi potuit devotione, condidit, cujus co- lumnas, quas hodieque illic cernere licet, juga boum eo pertraxerunt, sed ita tamen, ut nullam sentirent tanti ponderis molestiam, ejus sanctitate id effi- ciente, quandiu ille ad templi structuram operarius indefessus aderat. Quod si vero abesse eum contin- geret, nequissimi daemonis occulta machinatione adeo eorum pondere premebantur boves universi, ut nullis stimulis adigi possent ad progrediendum. Etsi plures alii adjuncti essent, manebant immoti omnes, quan- tumvis atrociter caederentur atque sauciarentur. Id ubi celer nuntius beatissimo antitisti significavit, <span class="">PLSection B</span> ille incunctanter atque fidenter veniebat ad locum, nec terrore trepidus, nec moerore perturbatus. Tum vero hostis nequitissimus ejus oculos fallere non potuit, nec se ab ejus conspectu subducere, qui to- tius populi oculis conspici non poterat. Ait autem vir sanctus ad illos : Frustra vexatis jumenta rationis expertia, dum inimici impedimenta cernere non po- testis. Ego vero parvum AEthiopem video, bobus sese objicientem. Inde flexis genibus, orat supplex Deum, ut hostis insidias avertat. Ejus preces malignas ille ferre non sustinens, ocius non sine teterrimo fetore recedit. Mox amotis bobus, qui aliis adjuncti erant, columnae sine difficultate ulla ad locum destinatum pertrahuntur.</p><p>7. Neque illud ob confirmandos Rhegiensium ani- <span class="">PLSection C</span> mos omittendum putavimus, quod eum beatissimus antistes ad basilicam ab ipso constructam sacras re- liquias summo cum honore psallendo adduceret, ubi ad urbis portam ventum est, ab improviso versus ille ordine occurrit : <span style="font-style:italic">Haec porta Domini, justi intrabunt in eam</span>. Unde procul dubio colligi potest, ejus precibus urbem illam adeo esse munitam, ut sicut hactenus, Christo propitio nullos hostium incursus longo tem- porum intervallo pertulit, ita deinceps quoque Deo favente minime perpessura sit. Facile enim eximius ille pastor, quem vivere testantur facta ejus, post decessum suum apud Deum obtinere potuit, ut urbs illa in qua ipse fuisset antistes, praeclaris meritis suis perpetuis temporibus munita sit virtute corporis sui in templo sacratissimo, quod condidit, coruscante <span class="">PLSection D</span> multis beneficiis, quae illic omnibus praestantur.</p><p>8. Cum aliquando in eadem basilica vir sanctus instantia pastorali vigilias celebraret, Ansani Diaco- ni Rhegiensis nepos, id est fratris ejus filius, quem parvulum parentes e vita abeuntes reliquerant, et ipse nutriendum susceperat, magisque quam si suos esset filius, diligebat, cum in muro orbis illius cum pueris luderet, e muro prolapsus, cervicibus fractis, exspiravit. Ejus rei nuntio valde consternatus Ansa- nus, accurrit celeriter, raptumque pueri cadaver operuit vestimentis, et ad beatum Antistitem clam de- portavit, interim secum tractans, quemadmodum illum publice ad pedes ejus deponeret, et ut vitam ei restitueret, supplex obsecraret. Sed quia noverat <span class="pagebreak" id="index.xml-pb-d30e155">[Page 37]</span> <span class="">PLSection A</span> probatissimum Christi militem omnino fugere jactan- tiam, maluit eum perferre ad cubiculum ejus, et in lectulo ejus repositum operimentis illius tegere, pror- sus confidens, quod excitare eum posset precibus suis medicus spiritualis, quippe qui aegris consuevisset af- ferre salutem. Inde vero non sine multo quidem ani- mi moerore, sed tamen fiducia plenus; episcopum adiit in templo vigilantem et stantem in loco suo. Eo viso, clementissimus praesul, ut ea quae gesta fue- rant explicaret, silentium psallentibus indixit : pre- cibusque solita devotione completis, diaconum illum Ansanum propter ea quae fecerat acriter objurgavit. Sed ille non solum terroribus abigi non potuit, sed magis etiam animo compunctus, ad pedes ejus se stravit, exclamavitque se illos minime laxaturum, <span class="">PLSection B</span> nisi mortuum excitaret, dicens eum id posse facilli- me, quandoquidem nullo indicante jam cognovisset, quae de puero facta essent. Hac ille importunitate compulsus, et ratione constrictus, cum Ansano voluit ad lectulum suum secreto se conferre : sed populi frequentiam vitare non potuit, volentis tantae rei mi- raculo interesse. Postquam igitur venit ad exanime pueri corpusculum, divinam coepit toto corpore im- plorate opem, apprehensaque cum multa fiducia pueri manu, pristinae eum saluti restituit. Exclamavit autem populus universus : Gloria tibi Deus; nec quisquam eorum inde removeri Se passus est, nisi vi- deret moventem se puerum, et loquentem audiret. Ex quo populi tumultu vix opera clericorum suorum ad vigilias reduci potuit. In hoc miraculo et magna diaconi fides, et illustris episcopi virtus enituit.</p><p><span class="">PLSection C</span> 9. Porro etiam cujusdam viduae unicam filiam ado- lescentem accidit e vita decedere; quam cum mater miserabilis in feretro pro more efferendam compo- suisset, ad beatum antistitem trepida properavit, causamque doloris sui lacrymis potius quam verbis ei indicavit, orans ut ad corpus exanime preces fun- deret. Id vero sanctus praesul, pietate motus, nec negare, nec differre potuit; sed ad cadaver accedens, sublatis in coelum manibus, Deum pronus implorat, et vitae redditur exstincta. Confestim enim illa, tan- quam gravi soluta somno, exspergiscitur, oculos aperit praegravatos, appellata surgit, mater ejus im- menso afficitur gaudio, populus omnis obstupescit : episcopus, qui virtutum meritis mortis jura resolve- <span class="">PLSection D</span> rat, fugietis jactantiam, illico se subducit : sed popu- lus magnis vocibus laudans Deum, maximam vesti- menti ejus partem, reliquiarum loco eam habitura, civili quadam violentia diripit et discerpit : ita ut propter ejus declarandas virtutes, id quod aegre ad humeros ejus relictum fuit, hodierna fidelium devo- tione asservetur.</p><p>10. Adolescentulus quidam rabidi canis morsu praefocatus periit. Vidit id populus, vadit ad episco- pum, orat ut ad exstinctum hominem veniat. At ille ancipiti cogitationi suspensus, dum hinc non potest contemnere lacrymas supplicantium, inde ab osten- tatione sibi metuit, tandem pietate vincitur; facit quod rogabatur, venit ad mortuum hominem, tollit manus in coelum, pariterque stillantes oculos, aspec- <span class="pagebreak" id="index.xml-pb-d30e168">[Page 38]</span> <span class="">PLSection A</span> tante populo excitat defunctum. Adsunt parentes, pugnis sua verberant pectora, ora lacrymis usque adeo rigant super filio, ut e terra surgere non vale- ret, licet etiam redivivos. Interim manum unam pa- tri, alteram matri porrigens, nutantia membra illis erigentibus sustollit. Acclamat populas Deo gratias : ille vitae redditus, ad suum redit hospitium, cui jam sepulcrum parabatur, parentes incredibili exsultant gaudio : vivere hominem, qui mortuus fuerat, vix ip- sis oculis suis credunt. Ecce autem canis ille qui et hunc adolescentem et multos alios infestis morsibus laniarat, in episcopi conspectum venit; commotus episcopus, projecto baculo, erectis sursum manibus orat Dominum, mox efflat in canem, isque vita des- tituitur. Non sane admirandum videtur beatum epis- <span class="">PLSection B</span> copum, dum sibi commissum cupit tueri gregem, ejus hostem ictu lethifero perdidisse : neque id gladio, aut armata manu, sed flatu oris sui. Porro vulnera, quae canis ille dentibus suis inflixerat multis e plebe, precibus et crucis signo adeo curavit beatus episco- pus, ut nulla eorum vestigia apparerent.</p><p>11. Bos petulans cornu hominem misere lacerarat, ejus effusis intestinis. Mox illum adducunt quidam ad episcopum. Is tametsi in cunctis miraculis timebat sibi ne animi elatione pulsaretur, attamen tam male saucium hominem clementer excipit, calidis fomentis exta ejus manibus suis pertractata confovet, reponit in locum suum per vulnus a bove indictum, ipsum vulnus adhibita spongia leniter obligat, serio horta- tur, ne quis praeter ipsum, illud solvere ausus sit. <span class="">PLSection C</span> Inde septimo die, ligamina auferens, tam sanum re- perit hominem, ut vix ullum vulneris signum relic- tum videretur.</p><p>12. Teucros corporis sui artus vir sanctissimus perpetua cilicii asperitate domabat, quo pro interio- ri tunica utebatur, nec id crucis studio unquam de- posuit, sed in illo etiam se jussit sepeliri. Lavacris uti nunquam voluit, ne animi constantia, qua calca- tis carnis oblectamentis et illecebris martyrium sus- tinebat, emollesceret. Caecus quidam annis quinde- cim perpetua damnatus caligine, virum sanctissimum continenter deprecabatur, ut suis precibus lumen ipsi reformaret. Sed episcopo hoc ob vitandam os- tentationem differente, Rusticum subdiaconum, qui ei servire consueverat, caecus rogavit, ut noctu epis- <span class="">PLSection D</span> copo ecclesias visitante, ipsum perduceret ad templi vestibulum, unde ille esset egressurus. Fecit id sub- diaconus, et vir beatus dum vult excedere e templo, in caecum pedibus molliter impingit : caecus ejus ve- neranda vestigia supplex amplectitur, orat visum si- bi ut restituat. Itaque episcopus fidenter obsecrat Do- minum, crucis signum imprimit oculis ejus, et diu exstincta lumina mox reparantur. Osculatur homi- nem episcopus, obtestatur ut rem apud se tacitam habeat, quod tamen ille prae immensa animi exsul tatione praestate non potuit; quanquam etiamsi ce- lare ille voluisset quod secreto factum erat, non po- tuit tamen manere occultum, quod palam omnium oculis cernebatur.</p><p>13. Innumera sunt beatissimi antistitis miracula, <span class="pagebreak" id="index.xml-pb-d30e185">[Page 39]</span> <span class="">PLSection A</span> nec possunt omnia commemorari, quantumvis pro- lixa texatur oratio. Facillimum ei erat illuminare caecos, sanare claudos, vita functos excitare. Deni- que nihil non efficere poterat, qui intra se manentem habebat Spiritum sanctum. Interea autem, dum tot claret miraculis et immensis mysteriis, diem obitus sui divina revelatione cognoscit. Tum vero publice summa humilitate ab omnibus contendit, ut ipsi per- mitterent prius natale solum et propinquos invisere suos. Quod etsi illis magnum afferret animi dolorem, attamen abiit ille ad suos, obitumque suum jam im- minere illis praedixit. Itaque adventu suo eos mirum in modum exhilaratos, hoc tristissimo nuntio non mediocriter perturbavit. Et ecce dum ille se tanquam somnum capturus in lectulo reponit, inter psallen- <span class="">PLSection B</span> dum sub officio divino, extremum halitum afflat, feliciterque commigrat in coelos quinto Kalendas Decembris, tanta autem illis tum suavissimi odoris copia exstitit, ac si universi flores verni temporis eum in locum comportati essent. Obitus ejus fama velox non modo urbem, sed orbem complevit uni- versum. Occurrerunt undique fideles populorum catervae, certatim cupientes vel operimentum vehi- culi ejus contingere, ejusmodi contactum salutaris praesidii loco habiturae.</p><p>14. Adolescentula quaedam e vico cui Decimae vo- cabulum est, mortua ad sepulcrum deportabatur, cadavere jam in capsa lignea composito, sed arca ipsa necdum cooperta. Ut autem audierunt illi qui eam efferebant voces psallentium et sacrum corpus <span class="">PLSection C</span> beati episcopi prosequentium, cum lacrymis petie- runt ut feretrum quod gestabant, super puellae cor- pus traheretur. Illi vero ardore fidei incensi, nec dubii de effectu, sanctas eorum preces minime re- jicendas putarunt. Cumque id fieret quod illi petie- rant, homines inter se colloquebantur, virum aposto- licum beatum Maximum, cui nunquam divina gratia defuisset, quamvis naturae jam persolvisset debitum, tamen virtutibus et meritis vivere. Simul igitur omnes fidissima animi devotione sese prostraverunt, prolixeque orantes, ac deinde surgentes, cum septies <span style="font-style:italic">Kyrie eleison</span> clamassent, puellam viderunt redivivam. Quamobrem ingens eos terror invasit, commixtemque stupore et gaudio complebantur. Puella, vestibus <span class="">PLSection D</span> relictis funebribus, et aliis induta, populi frequentis adjuncta turmis, publica voce salutis suae testimo- nium in sancti episcopi laudem dicebat his verbis : O beatissima sacerdotis merita! O beatum virum, vitamque beatam pontificis, qui, ut se divina remu- neratione aeternum vivere declararet, post mortem, mortuam suscitavit!</p><p>15. Importatum denique est corpus beatissimi an- tistitis in oppidum Rhegiense, et cum multa celebri- tate humatum in ecclesia beati Petri, quam ipse condiderat, quae postea ipsius nomine appellata est, ob crebra ejus patrocinia; ubi quidquid fidenter petitur, Christo auxiliante obtinetur. Non sit igitur fides dubia, cum sit virtus infinita. Non diu post, <span class="pagebreak" id="index.xml-pb-d30e202">[Page 40]</span> <span class="">PLSection A</span> tum in sancti viri commemoratione multa referentur a mullis, Cariatto subdiaconus, vita sanctissimus, publice haec testatus est : Nemo nostrum dubitet, inquit, beatissimum Maximum, de cujus virtutibus tam multa, suggerente veritate, feruntur, cum in mortali degeret corpore, non minus cum angelis quam cum bominibus versatum esse. Quem enim nobiscum tenebat humana conditio, eum beatis spi- ritibus assiduum exhibebat dignitas meritorum. Quadam nocte, imminente celeberrima beati Andreae solemnitate, cum deputatus ego essem, qui ad vigi- lias excitarem, et primo noctis tempore blandus me sollicitum oppressisset somnus, dulces psallentium audivi melodias; moxque excitatus, non sine per- turbatione multa e lecto me proripui, quod putarem <span class="">PLSection B</span> me opportunum excitandi tempus neglexisse. Tum vero longe etiam dulciores, quam humanis possint studiis effici, spiritalium cantionum melodias hausi auribus meis. Continuo igitur ad ipsius arcis vesti- bulum suspenso me gradu contuli, atque illis beatis- simos apostolos Petrum et Andream, ad complendam eam sancto Maximo orationem, alternis honoribus se praevenientes ego peccator audivi. Cumque tan- dem jugi oblatione compulsus beatus Maximus, eos diutius differre non posset, his verbis complevit officium : Sit gloria Dei benedicta in aeternum et in saecula saeculorum; reliquis respondentibus, amen. Ego vero perquirendi studio propius accedens, ne- minem illic videre potui, praeter sacratissimum Maximum, prono vultu et corpore in templi pavi- <span class="">PLSection C</span> mento prostratum. Ille autem surgens, meam indigni peccatoris curiositatem his verbis reprehendit : Ar- duum est humanae fragilitati sanctorum secreta cognoscere, et temerarium velle rimari; audi ergo quae tibi praescius ego jam dicturus sum : ea quae vidisti et audisti cave ne evulges. Quocunque enim die id feceris, ex hac luce migrabis. Id utrum jam eventurum sit, ex Dei pendet arbitrio. Ego quidem excellentis ejus virtutis memoriam et testimonium posteritati relinquo, ut ne quis mortalium ignoret quemadmodum justi homines sanctorum possint frui commercio et consuetudine. Huic autem narrationi abunde multam conciliavit fidem quod eodem die subdiaconus ille, sicut ei a beato Maximo praedicatum erat, desiit esse in humanis; et quia non potuit <span class="">PLSection D</span> vivendi producere terminum, nec mysterium celare voluit.</p><p>16. Nos igitur tota devotione summoque animi studio rogemus omnipotentem Deum, ut beatissimi praesulis hujus patrocinio fretis nobis det veniam peccatorum, animumque nostrum a lethalibus vi- tiis purum semper conservet is cui praesens celebra- mus officium : in quo praestando tales nos exhibeamus praesentia corporum, ut mentes fulgeant lumine cba- ritatis, praestante Domino nostro Jesu Christo, qui cum coaeterno Patre et Spiritu sancto vivit et regnat in saecula saeculorum. Amen.</p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:40:32Z.
	       SAXON HE 9.8.0.5.
		 --></address></div></body></html>