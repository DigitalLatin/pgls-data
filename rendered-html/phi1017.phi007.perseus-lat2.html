<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Agamemnon</title><meta name="author" content="Seneca" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Agamemnon" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Agamemnon</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><span class="">card 1</span><div class="pagebreak" id="index.xml-pb-d30e124">[Page p.243]</div><div class="speaker">Thyestis Umbra</div><div class="l">Opaca linquens Ditis inferni loca</div><div class="l">adsum profundo Tartari emissus specu,</div><div class="l">incertus utras oderim sedes magis:</div><div class="l">fugio Thyestes inferos, superos fugo.</div><div class="l">en horret animus et pavor membra excutit: </div><div class="l">video paternos, immo fraternos lares,</div><div class="l">hoc est vetustum Pelopiae limen domus;</div><div class="l">hinc auspicari regium capiti decus</div><div class="l">mos est Pelasgis, hoc sedent alti toro</div><div class="l">quibus superba sceptra gestantur manu, </div><div class="l">locus 'hic habendae curiae— hic epulis locus,</div><div class="l">libet reverti, nonne vel tristes lacus</div><div class="l">incolere satius, nonne custodem Stygis</div><div class="l">trigemina nigris colla iactantem iubis?</div><div class="l">ubi ille celeri corpus evinctus rotae </div><div class="l">in se refertur, ubi per adversum irritus</div><div class="l">redeunte totiens luditur saxo labor,</div><div class="l">ubi tondet ales avida fecundum iecur,</div><div class="l">et inter undas fervida exustus siti</div><div class="l">aquas fugaces ore decepto appetit </div><div class="l">poenas daturus caelitum dapibus graves—</div><div class="l">sed ille nostrae pars quota est culpae senex?</div><div class="l">reputemus omnes quos ob infandas manus</div><div class="l">quaesitor urna Gnosius versat reos,</div><span class="pagebreak" id="index.xml-pb-d30e178">[Page p.244]</span><div class="l">vincam Thyestes sceleribus cunctos meis. </div><div class="l">a fratre vincar? liberis plenus tribus</div><div class="l">in me sepultis? viscera exedi mea.</div><div class="l">nec hactenus Fortuna maculavit patrem,</div><div class="l">sed maius aliud ausa commisso scelus</div><div class="l">gnatae nefandos petere concubitus iubet. </div><div class="l">non pavidus hausi dicta, sed cepi nefas.</div><div class="l">ergo ut per omnis liberos irem parens,</div><div class="l">coacta fatis gnata fert uterum gravem,</div><div class="l">me patre dignum, versa natura est retro:</div><div class="l">avo parentem, pro nefas, patri virum, </div><div class="l">gnatis nepotes miscui— nocti diem.</div><div class="l">Sed sera tandem respicit fessos malis</div><div class="l">post fata demum sortis incertae fides:</div><div class="l">rex ille regum, ductor Agamemnon ducum,</div><div class="l">cuius secutae mille vexillum rates </div><div class="l">Iliaca velis maria texerunt suis,</div><div class="l">post decima Phoebi lustra devicto Ilio</div><div class="l">adest— daturus coniugi iugulum suae.</div><div class="l">iam iam natabit sanguine alterno domus:</div><div class="l">enses secures tela, divisum gravi </div><div class="l">ictu bipennis regium video caput,</div><div class="l">iam scelera prope sunt, iam dolus caedes cruor—</div><div class="l">parantur epulae, causa natalis tui,</div><div class="l">Aegisthe, venit, quid pudor vultus gravat?</div><div class="l">quid dextra dubio trepida consilio labat? </div><div class="l">quid ipse temet consulis torques rogas, '</div><div class="l">an deceat hoc te? respice ad matrem: decet.</div><div class="l">Sed cur repente noctis aestivae vices</div><div class="l">hiberna longa spatia producunt mora,</div><div class="l">aut quid cadentes detinet stellas polo? </div><div class="l">Phoebum moramur? redde iam mundo diem.</div><span class="">card 57</span><div class="pagebreak" id="index.xml-pb-d30e247">[Page p.245]</div><div class="speaker">Chorus</div><div class="l">O regnorum magnis fallax</div><div class="l">Fortuna bonis, in praecipiti</div><div class="l">dubioque locas nimis excelsos;</div><div class="l">numquam placidam sceptra quietem </div><div class="l">certumve sui tenuere diem;</div><div class="l">alia ex aliis cura fatigat</div><div class="l">vexatque animos nova tempestas.</div><div class="l">Non sic Libycis syrtibus aequor</div><div class="l">furit alternos volvere fluctus, </div><div class="l">non Euxini turget ab imis</div><div class="l">commota vadis</div><div class="l">unda nivali vicina polo,</div><div class="l">ubi caeruleis immunis aquis</div><div class="l">lucida versat plaustra Bootes, </div><div class="l">ut praecipites regum casus</div><div class="l">Fortuna rotat.</div><div class="l">Metui cupiunt metuique timent,</div><div class="l">non nox illis alma recessus</div><div class="l">praebet tutos, non curarum </div><div class="l">somnus domitor pectora solvit.</div><div class="l">Quas non arces scelus alternum</div><div class="l">dedit in praeceps? impia quas non</div><div class="l">arma fatigant? iura pudorque</div><div class="l">et coniugii sacrata fides </div><div class="l">fugiunt aulas; sequitur tristis</div><div class="l">sanguinolenta Bellona manu</div><div class="l">quaeque superbos urit Erinys,</div><div class="l">nimias semper comitata domos,</div><div class="l">quas in planum quaelibet hora </div><div class="l">tulit ex alto.</div><span class="pagebreak" id="index.xml-pb-d30e313">[Page p.246]</span><div class="l">Licet arma vacent cessentque doli,</div><div class="l">sidunt ipso pondere magna</div><div class="l">ceditque oneri Fortuna suo.</div><div class="l">vela secundis inflata notis </div><div class="l">ventos nimium timuere suos,</div><div class="l">nubibus ipsis inserta caput</div><div class="l">turris pluvio vapulat Austro,</div><div class="l">densasque nemus spargens umbras</div><div class="l">annosa videt robora frangi; </div><div class="l">feriunt celsos fulmina colles,</div><div class="l">corpora morbis maiora patent,</div><div class="l">et cum in pastus armenta vagos</div><div class="l">vilia currant,</div><div class="l">placet in vulnus maxima cervix. </div><div class="l">Quicquid in altum Fortuna tulit,</div><div class="l">ruitura levat, modicis rebus</div><div class="l">longius aevum est: felix mediae</div><div class="l">quisquis turbae sorte quietus</div><div class="l">aura stringit litora tuta </div><div class="l">timidusque mari credere cumbam</div><div class="l">remo terras propiore legit.</div><span class="">card 108</span><div class="speaker">Clytemestra Nutrix</div><div class="l">Quid, segnis anime, tuta consilia expetis?</div><div class="l">quid fluctuaris? clausa iam melior via est:</div><div class="l">licuit pudicos coniugis quondam toros </div><div class="l">et sceptra casta vidua tutari fide—</div><div class="l">periere mores ius decus pietas fides</div><div class="l">et qui redire cum perit nescit pudor;</div><div class="l">da frena et omnem prona nequitiam incita:</div><div class="l">per scelera semper sceleribus tutum est iter. </div><div class="l">tecum ipsa nunc evolve femineos dolos,</div><span class="pagebreak" id="index.xml-pb-d30e380">[Page p.247]</span><div class="l">quod ulla coniunx perfida atque impos sui</div><div class="l">amore caeco, quod novercales manus</div><div class="l">ausae, quod ardens impia virgo face,</div><div class="l">Phasiaca fugiens regna Thessalica trabe: </div><div class="l">ferrum, venena; vel Mycenaeas domos</div><div class="l">coniuncta socio profuge furtiva rate—</div><div class="l">quid timida loqueris furta et exilium et fugas?</div><div class="l">soror ista fecit; te decet maius nefas.</div><div class="speaker">Nvtr.</div><div class="l">Regina Danaum et inclitum Ledae genus, </div><div class="l">quid tacita versas quidve consilii impotens</div><div class="l">tumido feroces impetus animo geris?</div><div class="l">licet ipsa sileas, totus in vultu est dolor.</div><div class="l">proin quicquid est, da tempus ac spatium tibi:</div><div class="l">quod ratio non quit saepe sanavit mora. </div><div class="speaker">Clyt.</div><div class="l">Maiora cruciant quam ut moras possim pati;</div><div class="l">flammae medullas et cor exurunt meum,</div><div class="l">mixtus dolori subdidit stimulos timor,</div><div class="l">invidia pulsat pectus; hinc animum iugo</div><div class="l">premit cupido turpis et vinci vetat: </div><div class="l">et inter istas mentis obsessae faces,</div><div class="l">fessus quidem et devinctus et pessumdatus,</div><div class="l">pudor rebellat. fluctibus variis agor,</div><div class="l">ut cum hinc profundum ventus, hinc aestus rapit,</div><div class="l">incerta dubitat unda cui cedat malo. </div><div class="l">proinde omisi regimen e manibus meis:</div><div class="l">quocumque me ira, qua dolor, quo spes feret,</div><div class="l">hoc ire pergam; fluctibus dedimus ratem:</div><div class="l">ubi animus errat, optimum est casum sequi.</div><div class="speaker">Nvtr.</div><div class="l">Caeca est temeritas quae petit casum ducem. </div><div class="speaker">Clyt.</div><div class="l">Cui ultima est fortuna, quid dubiam timet?</div><div class="speaker">Nvtr.</div><div class="l">Tuta est latetque culpa, si pateris, tua.</div><div class="pagebreak" id="index.xml-pb-d30e461">[Page p.248]</div><div class="speaker">Clyt.</div><div class="l">Perlucet omne regiae vitium domus.</div><div class="speaker">Nvtr.</div><div class="l">Piget prioris et novum crimen struis?</div><div class="speaker">Clyt.</div><div class="l">Res est profecto stulta nequitiae modus. </div><div class="speaker">Nvtr.</div><div class="l">Quod metuit auget qui scelus scelere obruit.</div><div class="speaker">Clyt.</div><div class="l">Et ferrum et ignis saepe medicinae loco est</div><div class="speaker">Nvtr.</div><div class="l">Extrema primo nemo temptavit loco.</div><div class="speaker">Clyt.</div><div class="l">Rapienda rebus in malis praeceps via est.</div><div class="speaker">Nvtr.</div><div class="l">At te reflectat coniugi nomen sacrum. </div><div class="speaker">Clyt.</div><div class="l">Decem per annos vidua respiciam virum?</div><div class="speaker">Nvtr.</div><div class="l">Meminisse debes sobolis ex illo tuae.</div><div class="speaker">Clyt.</div><div class="l">Equidem et iugales filiae memini faces</div><div class="l">et generum Achillem: praestitit matri fidem.</div><div class="speaker">Nvtr.</div><div class="l">Redemit illa classis immotae moras </div><div class="l">et maria pigro fixa languore impulit.</div><span class="">card 162</span><div class="speaker">Clyt.</div><div class="l">Pudet doletque— Tyndaris, caeli genus.</div><div class="l">lustrale classi Doricae peperi caput!</div><div class="l">revolvit animus virginis thalamos meae</div><div class="l">quos ille dignos Pelopia fecit domo, </div><div class="l">cum stetit ad aras ore sacrifico pater</div><div class="l">quam nuptialis! horruit Calchas suae</div><div class="l">responsa vocis et recedentes focos.</div><div class="l">o scelera semper sceleribus vincens domus,</div><div class="l">cruore ventos emimus, bellum nece! </div><div class="l">sed vela pariter mille fecerunt rates?</div><div class="l">non est soluta prospero classis deo:</div><div class="l">eiecit Aulis impias portu rates.</div><div class="l">sic auspicatus bella non melius gerit.</div><div class="l">amore captae captus, immotus prece </div><div class="l">Zminthea tenuit spolia Phoebei senis,</div><div class="l">ardore sacrae virginis iam tum furens.</div><span class="pagebreak" id="index.xml-pb-d30e564">[Page p.249]</span><div class="l">non illum Achilles flexit indomitus minis,</div><div class="l">non ille solus fata qui mundi videt,</div><div class="l">in nos fidelis augur, in captas levis, </div><div class="l">non populus aeger et relucentes rogi:</div><div class="l">inter ruentis Graeciae stragem ultimam</div><div class="l">sine hoste victus marcet ac Veneri vacat</div><div class="l">reparatque amores; neve desertus foret</div><div class="l">a paelice umquam barbara caelebs torus, </div><div class="l">ablatam Achilli diligit Lyrnesida,</div><div class="l">nec rapere puduit e sinu avulsam viri—</div><div class="l">en Paridis hostem, nunc novum vulnus gerens</div><div class="l">amore Phrygiae vatis incensus furit,</div><div class="l">et post tropaea Troica ac versum Ilium </div><div class="l">captae maritus remeat et Priami gener.</div><div class="l">Accingere, anime: bella non levia apparas.</div><div class="l">scelus occupandum est. pigra, quem expectas diem?</div><div class="l">Pelopia Phrygiae sceptra dum teneant nurus?</div><div class="l">an te morantur virgines viduae domi </div><div class="l">patrique Orestes similis? horum te mala</div><div class="l">ventura moveant, turbo quis rerum imminet:</div><div class="l">quid, misera, cessas? en adest gnatis tuis</div><div class="l">furens noverca, per tuum, si aliter nequit,</div><div class="l">latus exigatur ensis et perimat duos. </div><div class="l">misce cruorem, perde pereundo virum:</div><div class="l">mors misera non est commori cum quo velis.</div><span class="">card 203</span><div class="speaker">Nvtr.</div><div class="l">Regina, frena temet et siste impetus</div><div class="l">et quanta temptes cogita: victor venit</div><div class="l">Asiae ferocis, ultor Europae, trahit </div><div class="l">captiva Pergama et diu victos Phrygas;</div><div class="l">hunc fraude nunc conaris et furto aggredi,</div><div class="l">quem non Achilles ense violavit fero,</div><div class="l">quamvis procacem torvus armasset manum,</div><span class="pagebreak" id="index.xml-pb-d30e635">[Page p.250]</span><div class="l">non melior Aiax morte decreta furens, </div><div class="l">non sola Danais Hector et bello mora,</div><div class="l">non tela Paridis certa, non Memnon niger,</div><div class="l">non Xanthus armis corpora immixta aggerens</div><div class="l">fluctusque Simois caede purpureos agens,</div><div class="l">non nivea proles Cycnus aequorei dei, </div><div class="l">non bellicoso Thressa cum Rheso phalanx,</div><div class="l">non picta pharetras et securigera manu</div><div class="l">peltata Amazon? hunc domi reducem paras</div><div class="l">mactare et aras caede maculare impia?</div><div class="l">victrix inultum Graecia hoc facinus feret? </div><div class="l">equos et arma classibusque horrens fretum</div><div class="l">propone et alto sanguine exundans solum</div><div class="l">et tota captae fata Dardaniae domus</div><div class="l">regesta Danais, comprime affectus truces</div><div class="l">mentemque tibimet ipsa pacifica tuam. </div><div class="speaker">Aegisthus Clytemestra Nutrix</div><div class="l">Quod tempus animo semper ac mente horrui</div><div class="l">adest profecto, rebus extremum meis.</div><div class="l">quid terga vertis, anime? quid primo impetu</div><div class="l">deponis arma? crede perniciem tibi</div><div class="l">et dira saevos fata moliri deos: </div><div class="l">oppono cunctis vile suppliciis caput,</div><div class="l">ferrumque et ignes pectore adverso excipe,</div><div class="l">Aegisthe: non est poena sic nato mori.</div><div class="l">tu nos pericli socia, tu, Leda sata,</div><div class="l">comitare tantum: sanguinem reddet tibi </div><div class="l">ignavus iste ductor ac fortis pater,</div><div class="l">sed quid trementes circuit pallor genas</div><div class="l">iacensque vultu languido optutus stupet?</div><div class="pagebreak" id="index.xml-pb-d30e700">[Page p.251]</div><div class="speaker">Clyt.</div><div class="l">Amor iugalis vincit ac flectit retro:</div><div class="l">referamur illuc, unde non decuit prius </div><div class="l">abire; sed nunc casta repetatur fides,</div><div class="l">nam sera numquam est ad bonos mores via:</div><div class="l">quem paenitet peccasse paene est innocens.</div><div class="speaker">Aeg.</div><div class="l">Quo raperis amens? credis aut speras tibi</div><div class="l">Agamemnonis fidele coniugium? ut nihil </div><div class="l">subesset animo quod graves faceret metus:</div><div class="l">tamen superba et impotens flatu nimis</div><div class="l">Fortuna magno spiritus tumidos daret.</div><div class="l">gravis ille sociis stante adhuc Troia fuit:</div><div class="l">quid rere ad animum suapte natura trucem </div><div class="l">Troiam addidisse? rex Mycenarum fuit,</div><div class="l">veniet tyrannus: prospera animos efferant.</div><div class="l">effusa circa paelicum quanto venit</div><div class="l">turba apparatu! sola sed turba eminet</div><div class="l">tenetque regem famula veridici dei: </div><div class="l">feresne thalami victa consortem tui?</div><div class="l">at illa nolet, ultimum est nuptae malum</div><div class="l">palam mariti possidens paelex domum.</div><div class="l">nec regna socium ferre nec taedae sciunt.</div><span class="">card 260</span><div class="speaker">Clyt.</div><div class="l">Aegistbe, quid me rursus in praeceps agis </div><div class="l">iramque flammis iam residentem incitas?</div><div class="l">permisit aliquid victor in captam sibi:</div><div class="l">nec coniugem hoc respicere nec dominam decet.</div><div class="l">lex alia solio est, alia privato in toro.</div><div class="l">quid quod severas ferre me leges viro </div><div class="l">non patitur animus turpis admissi memor?</div><div class="l">dat ille veniam facile cui venia est opus.</div><div class="speaker">Aeg.</div><div class="l">Itane est? pacisci mutuam veniam licet?</div><span class="pagebreak" id="index.xml-pb-d30e776">[Page p.252]</span><div class="l">ignota tibi sunt iura regnorum aut nova?</div><div class="l">nobis maligni iudices, aequi sibi </div><div class="l">id esse regni maximum pignus putant,</div><div class="l">si quicquid aliis non licet solis licet.</div><div class="speaker">Clyt.</div><div class="l">Ignovit Helenae: iuncta Menelao redit</div><div class="l">quae Europam et Asiam paribus afflixit malis.</div><div class="speaker">Aeg.</div><div class="l">Sed nulla Atriden Venere furtiva abstulit </div><div class="l">nec cepit animum coniugi obstrictum suae.</div><div class="l">iam crimen ille quaerit et causas parat.</div><div class="l">nil esse crede turpe commissum tibi:</div><div class="l">quid honesta prodest vita, flagitio vacans?</div><div class="l">ubi dominus odit fit nocens, non quaeritur. </div><div class="l">Spartamne repetes spreta et Eurotan tuum</div><div class="l">patriasque sedes profuga? non dant exitum</div><div class="l">repudia regum, spe metus falsa levas.</div><div class="speaker">Clyt.</div><div class="l">Delicta novit nemo nisi fidus mea.</div><div class="speaker">Aeg.</div><div class="l">Non intrat umquam regium limen fides. </div><div class="speaker">Clyt.</div><div class="l">Opibus merebor, ut fidem pretio obligem.</div><div class="speaker">Aeg.</div><div class="l">Pretio parata vincitur pretio fides.</div><div class="speaker">Clyt.</div><div class="l">Surgit residuus pristinae mentis pudor—</div><div class="l">quid obstrepis? quid voce blandiloqua mala</div><div class="l">consilia dictas? scilicet nubet tibi, </div><div class="l">regum relicto rege, generosa exuli?</div><div class="speaker">Aeg.</div><div class="l">Et cur Atrida videor inferior tibi,</div><div class="l">gnatus Thyestae?</div><div class="speaker">Clyt.</div><div class="l">Si parum est, adde et nepos.</div><div class="speaker">Aeg.</div><div class="l">Auctore Phoebo gignor: haud generis pudet.</div><div class="speaker">Clyt.</div><div class="l">Phoebum nefandae stirpis auctorem vocas, </div><div class="l">quem nocte subita frena revocantem sua</div><div class="l">caelo expulistis? quid deos probro addimus?</div><div class="l">subripere doctus fraude genialis toros,</div><div class="l">quem Venere tantum scimus inlicita virum,</div><span class="pagebreak" id="index.xml-pb-d30e875">[Page p.253]</span><div class="l">facesse propere ac dedecus nostrae domus </div><div class="l">asporta ab oculis: haec vacat regi ac viro.</div><div class="speaker">Aeg.</div><div class="l">Exilia mihi sunt haud nova, assuevi malis.</div><div class="l">si tu imperas, regina, non tantum domo</div><div class="l">Argisve cedo: nil moror iussu tuo</div><div class="l">aperire ferro pectus aerumnis grave. </div><div class="speaker">Clyt.</div><div class="l">Siquidem hoc cruenta Tyndaris fieri sinam.</div><div class="l">quae iuncta peccat debet et culpae fidem.</div><div class="l">secede mecum potius, ut rerum statum</div><div class="l">dubium ac minacem iuncta consilia explicent.</div><span class="">card 310</span><div class="speaker">Chorus</div><div class="l">Canite, o pubes inclita, Phoebum! </div><div class="l">tibi festa caput</div><div class="l">turba coronat, tibi virgineas,</div><div class="l">laurum quatiens,</div><div class="l">de more comas innuba fudit</div><div class="l">stirps Inachia; </div><div class="l">tu quoque nostros, Thespias hospes,</div><div class="l">comitare choros,</div><div class="l">quaeque Erasini gelidos fontes,</div><div class="l">quaeque Eurotan,</div><div class="l">quaeque virenti tacitum ripa </div><div class="l">bibis Ismenon:</div><div class="l">quam fatorum praescia Manto,</div><div class="l">sata Tiresia,</div><div class="l">Latonigenas monuit sacris</div><div class="l">celebrare deos. </div><div class="l">arcus, victor, pace relata,</div><div class="l">Phoebe, relaxa</div><span class="pagebreak" id="index.xml-pb-d30e943">[Page p.254]</span><div class="l">umeroque graves levibus telis</div><div class="l">pone pharetras</div><div class="l">resonetque manu pulsa citata </div><div class="l">vocale chelys:</div><div class="l">nil acre velim magnumque modis</div><div class="l">intonet altis,</div><div class="l">sed quale soles leviore lyra</div><div class="l">flectere carmen </div><div class="l">simplex, lusus cum docta tuos</div><div class="l">Musa recenset;</div><div class="l">licet et chorda graviore sones,</div><div class="l">quale canebas</div><div class="l">cum Titanas fulmine victos </div><div class="l">videre dei,</div><div class="l">vel cum montes montibus altis</div><div class="l">super impositi</div><div class="l">struxere gradus trucibus monstris,</div><div class="l">stetit imposita </div><div class="l">Pelion Ossa, pinifer ambos</div><div class="l">pressit Olympus,</div><div class="l">ades, o magni, soror et coniunx,</div><div class="l">consors sceptri,</div><div class="l">regia Iuno: tua te colimus </div><div class="l">turba Mycenae,</div><div class="l">tu sollicitum supplexque tui</div><div class="l">numinis Argos</div><div class="l">sola tueris, tu bella manu</div><div class="l">pacemque regis; </div><div class="l">tu nunc laurus Agamemnonias</div><div class="l">accipe victrix,</div><div class="l">tibi multifora tibia buxo</div><div class="l">solemne canit,</div><span class="pagebreak" id="index.xml-pb-d30e1011">[Page p.255]</span><div class="l">tibi fila movent docta puellae . </div><div class="l">carmine molli,</div><div class="l">tibi votivam matres Graiae</div><div class="l">lampada iactant:</div><div class="l">ad tua coniunx candida tauri</div><div class="l">delubra cadet, </div><div class="l">nescia aratri, nullo collum</div><div class="l">signata iugo.</div><div class="l">tuque, o magni gnata Tonantis,</div><div class="l">incluta Pallas,</div><div class="l">quae Dardanias cuspide turres </div><div class="l">saepe petisti,</div><div class="l">te permixto matrona minor</div><div class="l">maiorque choro</div><div class="l">colit et reserat veniente dea</div><div class="l">templa sacerdos: </div><div class="l">tibi nexilibus turba coronis</div><div class="l">redimita venit,</div><div class="l">tibi grandaevi lassique senes</div><div class="l">compote voto</div><div class="l">reddunt grates libantque manu </div><div class="l">vina trementi.</div><div class="l">et te Triviam nota memores</div><div class="l">voce precamur:</div><div class="l">tu maternam sistere Delon,</div><div class="l">Lucina, iubes, </div><div class="l">huc atque illuc prius errantem</div><div class="l">Cyclada ventis;</div><div class="l">nunc iam stabilis fixa terras</div><div class="l">radice tenet,</div><div class="l">respuit auras religatque rates </div><div class="l">assueta sequi,</div><div class="l">tu Tantalidos funera matris</div><div class="l">victrix numeras:</div><span class="pagebreak" id="index.xml-pb-d30e1083">[Page p.256]</span><div class="l">stat nunc Sipyli vertice summo</div><div class="l">flebile saxum, </div><div class="l">et adhuc lacrimas marmora fundunt</div><div class="l">antiqua novas,</div><div class="l">colit impense femina virque</div><div class="l">numen geminum,</div><div class="l">tuque ante omnis, pater ac rector </div><div class="l">fulmine pollens,</div><div class="l">cuius nutu simul extremi</div><div class="l">tremuere poli,</div><div class="l">generis nostri, Iuppiter, auctor,</div><div class="l">cape dona libens </div><div class="l">abavusque tuam non degenerem</div><div class="l">respice prolem.</div><div class="l">Sed ecce, vasto concitus miles gradu</div><div class="l">manifesta properat signa laetitiae ferens</div><div class="l">(namque hasta summo lauream ferro gerit) </div><div class="l">fidusque regi semper Eurybates adest.</div><span class="">card 392a</span><div class="speaker">Eurybates Clytemestra Chorus</div><div class="l">Delubra et aras caelitum et patrios lares</div><div class="l">post longa fessus spatia, vix credens mihi,</div><div class="l">supplex adoro. vota superis solvite:</div><div class="l">telluris altum remeat Argolicae decus</div><div class="l">tandem ad penates victor Agamemnon suos,</div><div class="speaker">Clyt.</div><div class="l">Felix ad aures nuntius venit meas.</div><div class="l">ubinam petitus per decem coniunx mihi</div><span class="pagebreak" id="index.xml-pb-d30e1143">[Page p.257]</span><div class="l">annos moratur? pelagus an terras premit?</div><div class="speaker">Evr.</div><div class="l">Incolumis, auctus gloria, laude inclitus</div><div class="l">reducem expetito litori impressit pedem.</div><div class="speaker">Clyt.</div><div class="l">Sacris colamus prosperum tandem diem</div><div class="l">et si propitios attamen lentos deos.</div><div class="l">tu pande vivat coniugis frater mei</div><div class="l">et pande teneat quas soror sedes mea.</div><div class="speaker">Evr.</div><div class="l">Meliora votis posco et obtestor deos:</div><div class="l">nam certa fari sors maris dubii vetat.</div><div class="l">ut sparsa tumidum classis excepit mare,</div><div class="l">ratis videre socia non potuit ratem.</div><div class="l">quin ipse Atrides aequore immenso vagus</div><div class="l">graviora pelago damna quam bello tulit</div><div class="l">remeatque victo similis, exiguas trahens</div><div class="l">lacerasque victor classe de tanta rates.</div><span class="">card 414</span><div class="speaker">Clyt.</div><div class="l">Effare casus quis rates hausit meas?</div><div class="l">aut quae maris fortuna dispulerit duces. </div><div class="speaker">Evr.</div><div class="l">Acerba fatu poscis, infaustum iubes</div><div class="l">miscere laeto nuntium, refugit loqui</div><div class="l">mens aegra tantis atque inhorrescit malis.</div><div class="speaker">Clyt.</div><div class="l">Exprome: clades scire qui refugit suas</div><div class="l">gravat timorem; dubia plus torquent mala. </div><span class="">card 421</span><div class="speaker">Evr.</div><div class="l">Vt Pergamum omne Dorica cecidit face,</div><div class="l">divisa praeda est, maria properantes petunt.</div><div class="l">iamque ense fessum miles exonerat latus,</div><div class="l">neglecta summas scuta per puppes iacent;</div><div class="l">ad militares remus aptatur manus </div><div class="l">omnisque nimium longa properanti mora est.</div><div class="l">signum recursus regia ut fulsit rate</div><div class="l">et clara laetum remigem monuit tuba,</div><div class="l">aurata primas prora designat vias</div><div class="l">aperitque cursus, mille quos puppes secent. </div><div class="l">hinc aura primo lenis impellit rates</div><span class="pagebreak" id="index.xml-pb-d30e1235">[Page p.258]</span><div class="l">adlapsa velis; unda vix actu levi</div><div class="l">tranquilla Zephyri mollis afflatu tremit.</div><div class="l">splendetque classe polagus et pariter latet.</div><div class="l">iuvat videro nuda Troiae litora, . </div><div class="l">iuvat rolicti sola Sigei loca.</div><div class="l">proporat iuventus omnis adductos simul</div><div class="l">lentare remos, adiuvat ventos manu</div><div class="l">et valida nisu bracchia alterno movet.</div><div class="l">sulcata, vibrant aequora et latera increpant </div><div class="l">dirimuntque canae caerulum spumae mare.</div><div class="l">ut aura plenos fortior tendit sinus,</div><div class="l">posuere tonsas, credita, est vento ratis</div><div class="l">{ususque transtris miles aut terras procul,</div><div class="l">quantum recedunt vela, fugientes notat, </div><div class="l">aut bella narrat: Hectoris fortis minas</div><div class="l">currusque et empto redditum corpus rogo,</div><div class="l">sparsum cruore rogis Herceum Iovem.</div><div class="l">tunc qui iacente reciprocus ludit salo</div><div class="l">tumidumque pando transilit dorso mare </div><div class="l">Tyrrhenus omni piscis exultat freto</div><div class="l">agitatque gyros et comes lateri adnatat,</div><div class="l">anteire naves laetus et rursus sequi;</div><div class="l">nunc prima tangens rostra lascivit chorus,</div><div class="l">millosimam nunc ambit et lustrat ratem. </div><div class="l">iam litus omne tegitur et campi latent</div><div class="l">et dubia parent montis Idaei iuga;</div><div class="l">et iam, quod unum pervicax acies videt,</div><div class="l">Iliacus atra fumus apparot nota.</div><div class="l">iam lassa Titan colla relevabat iugo, </div><div class="l">in astra iam lux prona, iam praeceps dios.</div><div class="l">exigua nubes sordido crescens globo</div><div class="l">nitidum cadentis inquinat Phoebi iubar;</div><span class="pagebreak" id="index.xml-pb-d30e1303">[Page p.259]</span><div class="l">suspecta rarius occideris fecit freta.</div><div class="l">nox prima caelum sparserat stellis, iacent </div><div class="l">deserta vento vela. tum murmur grave,</div><div class="l">maiora minitans, collibus summis cadit</div><div class="l">tractuque longo litus ac petrae gemunt:</div><div class="l">agitata ventis unda Venturis tumet:</div><div class="l">cum subito luna conditur, stellae latent, </div><div class="l">in astra pontus tollitur, caelum perit</div><div class="l">nec una nox est: densa tenebras obruit</div><div class="l">caligo et omni luce subducta fretum</div><div class="l">caelumque miscet, undique incumbunt simul</div><div class="l">rapiuntque pelagus infimo eversum solo </div><div class="l">adversus Euro Zephyros et Boreae Notus:</div><div class="l">sua quisque mittit tela et infesti fretum</div><div class="l">emoliuntur, turbo convolvit mare:</div><div class="l">Strymonius altas Aquilo contorquet nives</div><div class="l">Libycusque harenas Auster ac Syrtes agit; </div><div class="l"><span class="strikethrough">nec manet in Austro: fit gravis nimbis Notus</span></div><div class="l">imbre auget undas, Eurus orientem movet</div><div class="l">Nabataea quatiens regna et Eoos sinus.</div><div class="l">quid rabidus ora Corus oceano exerens?</div><div class="l">mundum revelli sedibus totum suis </div><div class="l">ipsosque rupto crederes caelo deos</div><div class="l">decidere et atrum rebus induci chaos.</div><div class="l">vento resistit aestus et ventus retro</div><div class="l">aestum revolvit; non capit sese mare</div><div class="l">undasque miscent imber et fluctus suas. </div><div class="l">nec hoc levamen denique aerumnis datur,</div><div class="l">videre saltem et nosse quo pereant malo:</div><div class="l">premunt tenebrae lumina et dirae Stygis</div><div class="l">inferna nox est. excidunt ignes tamen</div><span class="pagebreak" id="index.xml-pb-d30e1372">[Page p.260]</span><div class="l">et nube dirum fulmen elisa micat, </div><div class="l">miserisque lucis tanta dulcedo est malae:</div><div class="l">hoc lumen optant. ipsa se classis premit</div><div class="l">et prora prorae nocuit et lateri latus,</div><div class="l">illam dehiscens pontus in praeceps rapit</div><div class="l">hauritque et alto redditam revomit mari; </div><div class="l">haec onere sidit, illa convulsum latus</div><div class="l">submittit undis, fluctus hanc decimus tegit;</div><div class="l">haec lacera et omni decore populato levis</div><div class="l">fluitat nec illi vela nec tonsae manent</div><div class="l">nec rectus altas malus antemnas ferens, </div><div class="l">sed trunca toto puppis Icario natat,</div><div class="l">nil ratio et usus audet: ars cessit malis;</div><div class="l">tenet horror artus, omnis officio stupet</div><div class="l">navita relicto, remus effugit manus,</div><div class="l">in vota miseros ultimus cogit timor </div><div class="l">eademque superos Troes et Danai rogant.</div><div class="l">i quid fata possunt! invidet Pyrrhus patri,</div><div class="l">Aiaci Vlixes, Hectori Atrides minor,</div><div class="l">Agamemno Priamo; quisquis ad Troiam iacet</div><div class="l">felix vocatur, cadere qui meruit gradu, </div><div class="l">quem fama servat, victa quem tellus tegit,</div><div class="l">'nil nobile ausos pontus atque undae ferunt?</div><div class="l">ignava fortes fata consument viros?</div><div class="l">perdenda mors est? quisquis es nondum malis</div><div class="l">satiate tantis caelitum, tandem tuum </div><div class="l">numen serena: cladibus nostris daret</div><div class="l">vel Troia lacrimas, odia si durant tua</div><div class="l">placetque mitti Doricum exitio genus,</div><div class="l">quid hos simul perire nobiscum iuvat,</div><div class="l">quibus perimas? sistito infestum mare: </div><span class="pagebreak" id="index.xml-pb-d30e1437">[Page p.261]</span><div class="l">vehit ista Danaos classis, et Troas venit.'</div><div class="l">nec plura possunt: occupat vocem mare.</div><div class="l">Ecce alia clades, fulmine irati Iovis</div><div class="l">armata Pallas quicquid haut hasta minax,</div><div class="l">haut aegide, haut furore Gorgoneo potest, </div><div class="l">at igne patrio temptat, et caelo novae</div><div class="l">spirant procellae, solus invictus malis</div><div class="l">luctatur Aiax. vela cogentem hunc sua</div><div class="l">tento rudente flamma praestrinxit cadens,</div><div class="l">libratur aliud fulmen: hoc toto impetu </div><div class="l">certum reducta Pallas excussit manu,</div><div class="l">imitata patrem, transit Aiacem et ratem</div><div class="l">ratisque partem secum et Aiacem tulit,</div><div class="l">nil ille motus, ardua ut cautes, salo</div><div class="l">ambustus extat, dirimit insanum mare </div><div class="l">fluctusque rumpit pectore et navem manu</div><div class="l">complexus ignes traxit et caeco mari</div><div class="l">conlucet Aiax, omne resplendet fretum,</div><div class="l">tandem occupata rupe furibundum intonat:</div><div class="l">'superasse cuncta, pelagus atque ignes iuvat, </div><div class="l">vicisse caelum Palladem fulmen mare.</div><div class="l">non me fugavit bellici terror dei</div><div class="l"><span class="strikethrough">et Hectorem una solus et Martem tuli</span></div><div class="l">Phoebea nec me tela pepulerunt gradu:</div><div class="l">cum Phrygibus istos vicimus— tene horream? </div><div class="l">aliena inerti tela mittis dextera,</div><div class="l">quid si ipse mittat?' plura cum auderet furens,</div><span class="pagebreak" id="index.xml-pb-d30e1498">[Page p.262]</span><div class="l">tridente rupem subruit pulsam pater</div><div class="l">Neptunus imis exerens undis caput</div><div class="l">solvitque montem; quem cadens secum tulit </div><div class="l">terraque et igne victus et pelago iacet.</div><div class="l">Nos alia maior naufragos pestis vocat,</div><div class="l">est humilis, unda, scrupeis mendax vadis,</div><div class="l">ubi saxa rapidis clausa verticibus tegit</div><div class="l">fallax Caphereus; aestuat scopulis fretum </div><div class="l">fervetque semper fluctus alterna vice.</div><div class="l">arx imminet praerupta quae spectat mare</div><div class="l">utrimque geminum: Pelopis hinc oras tui</div><div class="l">et Isthmon, arto qui recurvatus solo</div><div class="l">Ionia iungi maria Phrixeis vetat, </div><div class="l">hinc scelere Lemnon nobilem et Calchedona</div><div class="l">tardamque ratibus Aulida: hanc arcem occupat</div><div class="l">Palamedis ille genitor et clarum manu</div><div class="l">lumen nefanda vertice e summo efferens</div><div class="l">in saxa ducit perfida classem face. </div><div class="l">haerent acutis rupibus fixae rates;</div><div class="l">has inopis undae brevia comminuunt vada,</div><div class="l">pars vehitur huius prima, pars scopulo sedet;</div><div class="l">hanc alia retro spatia relegentem ferit</div><div class="l">et fracta frangit, iam timent terram rates </div><div class="l">et maria malunt. cecidit in lucem furor:</div><div class="l">postquam litatum est Ilio, Phoebus redit</div><div class="l">et damna noctis tristis ostendit dies.</div><span class="">card 579</span><div class="speaker">Clyt.</div><div class="l">Vtrumne doleam laeter an reducem virum?</div><div class="l">remeasse laetor vulnus et regni grave </div><div class="l">lugere cogor, redde iam Grais, pater</div><div class="l">altisona quatiens regna, placatos deos.</div><div class="l">nunc omne laeta fronde veletur caput,</div><span class="pagebreak" id="index.xml-pb-d30e1567">[Page p.263]</span><div class="l">sacrifiea dulces tibia effundat modos</div><div class="l">et nivea magnas victima ante aras cadat </div><div class="l">Sed ecce. turba tristis in comptae comas</div><div class="l">Iliades adsunt, quas super celso gradu</div><div class="l">effrena Phoebas entheas laurus quatit.</div><div class="speaker">Chorus Iliadum Cassandra</div><div class="l">Heu quam dulce malum mortalibus additum</div><div class="l">vitae diras amor, cum pateat malis </div><div class="l">effugium et miseros libera mors vocet</div><div class="l">portus aeterna placidus quiete,</div><div class="l">nullus hunc terror nec impotentia</div><div class="l">procella Fortunae movet aut iniqui</div><div class="l">flamma Tonantis. </div><div class="l">Perrumpet omne servitium </div><div class="l">contemptor levium deorum,</div><div class="l">qui vultus Acherontis atri,</div><div class="l">qui Styga tristem non tristis videt</div><div class="l">audetque vitae ponere finem. </div><div class="l">Alta pax<span class="gap"> [...]</span>nullos</div><div class="l">civium coetus timet aut minaces</div><div class="l">victoris iras, non maria asperis</div><div class="l">insana coris, non acies feras</div><div class="l">pulvereamve nubem </div><div class="l">motam barbaricis equitum catervis;</div><div class="l">non urbe cum tota populos cadentes,</div><span class="pagebreak" id="index.xml-pb-d30e1624">[Page p.264]</span><div class="l">hostica muros populari te flamma,</div><div class="l">indoinitumve bellum: </div><div class="l">par ille regi, par superis erit. </div><div class="l">o quam miserum est nescire mori!</div><div class="l">Vidimus patriam ruentem nocte funesta,</div><div class="l">cum Dardana tecta Dorici raperetis ignes,</div><div class="l">non illa bello victa, non armis,</div><div class="l">ut quondam, Herculea cecidit pharetra. </div><div class="l">quam non Pelei Thetidisquo natus</div><div class="l">carosque Pelidae nimium feroci</div><div class="l">vicit, acceptis cum fulsit armis</div><div class="l">fuditque Troas falsus Achilles,</div><div class="l">aut cum ipso Pelides animos feroces </div><div class="l">sustulit luctu celeremque saltu</div><div class="l">Troades summis timuere muris,</div><div class="l">perdidit in malis</div><div class="l">extremum decus fortiter vinci:</div><div class="l">restitit quinis bis annis </div><div class="l">unius noctis peritura furto.</div><div class="l">Vidimus simulata dona</div><div class="l">molis immensae Danaumque</div><div class="l">fatale munus duximus nostra</div><div class="l">creduli dextra tremuitque saepe</div><div class="l">limine in primo sonipes, cavernis </div><div class="l">conditos reges bellumque gestans;</div><div class="l">et licuit dolos versare ut ipsi</div><div class="l">fraude sua caderent Pelasgi.</div><div class="l">saepe commotae sonuere parmae</div><div class="l">tacitumque murmur percussit aures, </div><span class="pagebreak" id="index.xml-pb-d30e1686">[Page p.265]</span><div class="l">ut fremuit male subdolo</div><div class="l">parens Pyrrhus Vlixi.</div><div class="l">Secura metus Troica pubes</div><div class="l">sacros gaudet tangere funes,</div><div class="l">hinc aequaevi gregis Astyanax, </div><div class="l">hinc Haemonio desponsa rogo</div><div class="l">ducunt turmas,</div><div class="l">haec femineas, ille viriles.</div><div class="l">festae matres votiva ferunt</div><div class="l">munera divis:</div><div class="l">festi patres adeunt aras, </div><div class="l">unus tota est vultus in urbe;</div><div class="l">et, quod numquam post Hectoreos</div><div class="l">vidimus ignes, laeta est Hecuba.</div><div class="l">quid nunc primum, dolor infelix,</div><div class="l">quidve extremum deflere paras? </div><div class="l">moenia, divum fabricata manu,</div><div class="l">diruta nostra?</div><div class="l">an templa deos super usta suos?</div><div class="l">non vacat istis lacrimare malis:</div><div class="l">te, magne parens, flent Iliades. </div><div class="l">vidi, vidi</div><div class="l">senis in iugulo telum Pyrrhi</div><div class="l">vix exiguo sanguine tingui.</div><span class="">card 659</span><div class="speaker">Cass.</div><div class="l">Cohibete lacrimas omne quas tempus petet,</div><div class="l">Troades, et ipsae vestra lamentabili </div><div class="l">lugete gemitu funera: aerumnae meae</div><div class="l">socium recusant, cladibus questus meis</div><div class="l">removete, nostris ipsa sufficiam malis.</div><div class="pagebreak" id="index.xml-pb-d30e1751">[Page p.266]</div><div class="speaker">Chor.</div><div class="l">Lacrimas lacrimis miscere iuvat:</div><div class="l">magis exurunt quos secretae </div><div class="l">lacerant curae, iuvat in medium</div><div class="l">deflere suos; nec tu, quamvis</div><div class="l">dura virago patiensque mali,</div><div class="l">poteris tantas flere ruinas,</div><div class="l">non quae verno mobile carmen </div><div class="l">ramo cantat tristis aedon</div><div class="l">Ityn in varios modulata sonos,</div><div class="l">non quae tectis Bistonis ales</div><div class="l">residens summis impia diri</div><div class="l">furta mariti garrula narrat, </div><div class="l">lugere tuam poterit digne</div><div class="l">conquesta domum, licet ipse velit</div><div class="l">clarus niveos inter olores</div><div class="l">Histrum cycnus Tanainque colens</div><div class="l">extrema loqui, licet alcyones </div><div class="l">Ceyca suum fluctu leviter</div><div class="l">plangente sonent, cum tranquillo</div><div class="l">male confisae credunt iterum</div><div class="l">pelago audaces fetusque suos</div><div class="l">nido pavidae titubante fovent; </div><div class="l">non si molles comitata viros</div><div class="l">tristis Iaceret bracchia tecum</div><div class="l">quae turritae turba parenti</div><div class="l">pectora, rauco concita buxo,</div><div class="l">ferit ut Phrygium lugeat Attin, </div><div class="l">non est lacrimis, Cassandra, modus,</div><div class="l">quia quae patimur vicere modum.</div><span class="pagebreak" id="index.xml-pb-d30e1815">[Page p.267]</span><div class="l">Sed cur sacratas deripis capiti infulas?</div><div class="l">miseris colendos maxime superos putem.</div><div class="l">CASS, Vicere nostra iam metus omnis mala. </div><div class="l">equidem nec ulla caelites placo prece</div><div class="l">nec, si velint saevire, quo noceant habent.</div><div class="l">Fortuna vires ipsa consumpsit suas.</div><div class="l">quae patria restat, quis pater, quae iam soror?</div><div class="l">bibere tumuli sanguinem atque arae meum. </div><div class="l">quid illa felix turba fraterni gregis?</div><div class="l">exhausta nempe: regia miseri senes</div><div class="l">vacua relicti, totque per thalamos vident</div><div class="l">praeter Lacaenam ceteras viduas nurus,</div><div class="l">tot illa regum mater et regimen Phrygum, </div><div class="l">fecunda in ignes Hecuba fatorum novas</div><div class="l">experta leges induit vultus feros:</div><div class="l">circa ruinas rabida latravit suas,</div><div class="l">Troiae superstes, Hectori, Priamo, sibi.</div><span class="">card 710</span><div class="speaker">Chor.</div><div class="l">Silet repente Phoebas et pallor genas </div><div class="l">creberque totum possidet corpus tremor;</div><div class="l">stetere vittae, mollis horrescit coma,</div><div class="l">anhela corda murmure incluso fremunt,</div><div class="l">incerta nutant lumina et versi retro</div><div class="l">torquentur oculi, rursus immoti rigent. </div><div class="l">nunc levat in auras altior solito caput</div><div class="l">graditurque celsa, nunc reluctantis parat</div><div class="l">reserare fauces, verba nunc clauso male</div><div class="l">custodit ore maenaa impatiens dei.</div><div class="speaker">Cass.</div><div class="l">Quid me furoris incitam stimulis novi </div><div class="l">quid mentis inopem, sacra Parnasi iuga,</div><div class="l">rapitis? recede, Phoebe, iam non sum tua,</div><div class="l">extingue flammas pectori infixas meo.</div><div class="l">cui nunc vagor vaesana? cui bacchor furens?</div><div class="l">iam Troia cecidit— falsa quid vates ago? </div><span class="pagebreak" id="index.xml-pb-d30e1891">[Page p.268]</span><div class="l">Vbi sum? fugit lux alma et obscurat genas</div><div class="l">nox alta et aether abditus tenebris latet,</div><div class="l">sed ecce gemino sole praefulget dies</div><div class="l">geminumque duplices Argos attollit domus.</div><div class="l">Idaea cerno nemora: fatalis sedet </div><div class="l">inter potentes arbiter pastor deas.</div><div class="l">timete reges, moneo, furtivum genus:<span class="gap"> [...]</span></div><div class="l">agrestis iste alumnus evertet domum,</div><div class="l">quid ista vaecors tela feminea manu</div><div class="l">destricta praefert? quem petit dextra virum </div><div class="l">Lacaena cultu, ferrum Amazonium gerens?</div><div class="l">quae versat oculos alia nunc facies meos?</div><div class="l">victor ferarum colla sublimis iacet</div><div class="l">ignobili sub dente Marmaricus leo,</div><div class="l">morsus cruentos passus audacis leae. </div><div class="l">quid me vocatis sospitem solam e meis,</div><div class="l">umbrae meorum? te sequor testis, pater,</div><div class="l">Troiae sepultae; frater, auxilium Phrygum</div><div class="l">terrorque Danaum, non ego antiquum decus</div><div class="l">video aut calentes ratibus exustis manus, </div><div class="l">sed lacera membra et saucios vinclo gravi</div><div class="l">illos lacertos; te sequor, nimium cito</div><div class="l">congresse Achilli Troile; incertos geris,</div><div class="l">Deiphobe, vultus, coniugis munus novae,</div><div class="l">iuvat per ipsos ingredi Stygios lacus, </div><div class="l">iuvat videre Tartari saevum canem</div><span class="pagebreak" id="index.xml-pb-d30e1949">[Page p.269]</span><div class="l">avidique regna Ditis! haec hodie ratis</div><div class="l">Phlegethontis atri regias animas vehet,</div><div class="l">victamqne victricemqne. vos. umbrae, precor.</div><div class="l">iurata superis unda. te pariter precor: </div><div class="l">reserate paulum terga nigrantis poli,</div><div class="l">levis ut Mycenas turba prospiciat Phrygum.</div><div class="l">spectate. miseri: fata se vertunt retro.</div><div class="l">Instant sorores squalidae</div><div class="l">sanguinea iactant verbera. </div><div class="l">fert laeva semustas faces</div><div class="l">turgentque pallentes genae</div><div class="l">et vestis atri funeris</div><div class="l">exesa cingit ilia,</div><div class="l">strepuntque nocturni metus </div><div class="l">et ossa vasti corporis</div><div class="l">corrupta longinquo situ</div><div class="l">palude limosa iacent.</div><div class="l">et ecce, defessus senex</div><div class="l">ad ora ludentes aquas </div><div class="l">non captat oblitus sitim,</div><div class="l">maestus futuro funere:</div><div class="l">exultat et ponit gradus</div><div class="l">pater decoros Dardanus.</div><span class="">card 775</span><div class="speaker">Chor.</div><div class="l">Iam pervagatus ipse se fregit furor, </div><div class="l">caditque flexo qualis ante aras genu</div><div class="l">cervice taurus vulnus incertum gerens,</div><div class="l">relevemus artus, en deos tandem suos</div><span class="pagebreak" id="index.xml-pb-d30e2010">[Page p.270]</span><div class="l">victrice lauru cinctus Agamemnon adit,</div><div class="l">et festa coniunx obvios illi tulit </div><div class="l">gressus reditque iuncta concordi gradu.</div><div class="speaker">Agamemno Cassandra</div><div class="l">Tandem reverter sospes ad patrios lares;</div><div class="l">o cara salve terra, tibi tot barbarae</div><div class="l">dedere gentes spolia, tibi felix diu</div><div class="l">potentis Asiae Troia summisit manus, </div><div class="l">quid ista vates corpus effusa ac tremens</div><div class="l">dubia labat cervice? famuli, attollite,</div><div class="l">refovete gelido latice. iam recipit diem</div><div class="l">marcente visu. suscita sensus tuos:</div><div class="l">optatus ille portus aerumnis adest, </div><div class="l">festus dies est.</div><div class="speaker">Cass.</div><div class="l">Festus et Troiae fuit.</div><div class="speaker">Agam.</div><div class="l">Veneremur aras.</div><div class="speaker">Cass.</div><div class="l">Cecidit ante aras pater.</div><div class="speaker">Agam.</div><div class="l">Iovem precemur pariter.</div><div class="speaker">Cass.</div><div class="l">Herceum Iovem ?</div><div class="speaker">Agam.</div><div class="l">Credis videre te Ilium?</div><div class="speaker">Cass.</div><div class="l">Et Priamum simul.</div><div class="speaker">Agam.</div><div class="l">Hic Troia non est.</div><div class="speaker">Cass.</div><div class="l">Helena ubi est Troiam puto. </div><div class="speaker">Agam.</div><div class="l">Ne metue dominam famula,</div><div class="speaker">Cass.</div><div class="l">Libertas adest.</div><div class="speaker">Agam.</div><div class="l">Secura vive.</div><div class="speaker">Cass.</div><div class="l">Mihi mori est securitas.</div><div class="speaker">Agam.</div><div class="l">Nullum est periclum tibimet.</div><div class="speaker">Cass.</div><div class="l">At magnum tibi.</div><div class="speaker">Agam.</div><div class="l">Victor timere quid potest?</div><div class="speaker">Cass.</div><div class="l">Quod non timet.</div><div class="speaker">Agam.</div><div class="l">Hanc fida famuli turba, dum excutiat deum, </div><div class="l">retinete ne quid impotens peccet furor.</div><div class="l">at te, pater, qui saeva torques fulmina</div><div class="l">pellisque nubes, sidera et terras regis,</div><div class="l">ad quem triumphi spolia victores ferunt,</div><div class="l">et te sororem cuncta pollentis viri, </div><span class="pagebreak" id="index.xml-pb-d30e2142">[Page p.271]</span><div class="l">Argolica limo, pecore votivo libens</div><div class="l">Arabumque donis supplice et fibra colam.</div><span class="">card 808</span><div class="speaker">Chorus Cassandra</div><div class="l">Argos nobilibus nobile civibus,</div><div class="l">Argos iratae carum novercae,</div><div class="l">semper ingentes alumnos </div><div class="l">educas, numerum deorum</div><div class="l">imparem aequasti: tuus ille</div><div class="l">bis seno meruit labore</div><div class="l">adlegi caelo</div><div class="l">magnus Alcides, cui lege mundi</div><div class="l">Iuppiter rupta geminavit horas </div><div class="l">roscidae noctis iussitque Phoebum</div><div class="l">tardius celeres agitare currus</div><div class="l">et tuas lente remeare bigas,</div><div class="l">pallida Phoebe;</div><div class="l">rettulit pedem</div><div class="l">nomen alternis stella quae mutat </div><div class="l">seque mirata est Hesperum dici;</div><div class="l">Aurora movit ad solitas vices</div><div class="l">caput et relabens imposuit seni</div><div class="l">collum marito.</div><div class="l">sensit ortus, sensit occasus</div><div class="l">Herculem nasci: violentus ille </div><div class="l">nocte non una poterat creari.</div><div class="l">tibi concitatus substitit mundus,</div><div class="l">o puer subiture caelum.</div><span class="pagebreak" id="index.xml-pb-d30e2201">[Page p.272]</span><div class="l">te sensit Nemeaeus arto</div><div class="l">pressus lacerto fulmineus leo </div><div class="l">cervaque Parrhasis,</div><div class="l">sensit Arcadii populator agri,</div><div class="l">gemuitque taurus Dictaea linquens</div><div class="l">horridus arva.</div><div class="l">morte fecundum domuit draconem </div><div class="l">vetuitque collo pereunte nasci,</div><div class="l">geminosque fratres</div><div class="l">pectore ex uno tria monstra natos</div><div class="l">stipite incusso fregit insultans, '</div><div class="l">duxitque ad ortus Hesperium pecus, </div><div class="l">Geryonae spolium triformis.</div><div class="l">egit Threicium gregem,</div><div class="l">quem non Strymonii gramine fluminis</div><div class="l">Hebrive ripis pavit tyrannus:</div><div class="l">hospitum dirus stabulis cruorem </div><div class="l">praebuit saevis tinxitque crudos</div><div class="l">ultimus rictus sanguis aurigae,</div><div class="l">vidit Hippolyto ferox</div><div class="l">pectore e medio rapi</div><div class="l">spolium, et sagittis</div><div class="l">nube percussa Stymphalis alto </div><div class="l">decidit caelo;</div><div class="l">arborque pomis fertilis aureis</div><div class="l">extimuit manus insueta carpi</div><div class="l">fugitque in auras leviore ramo.</div><div class="l">audivit sonitum crepitante lamna </div><div class="l">frigidus custos nescius somni,</div><div class="l">linqueret cum iam nemus omne fulvo</div><div class="l">plenus Alcides vacuum metallo.</div><span class="pagebreak" id="index.xml-pb-d30e2267">[Page p.273]</span><div class="l">tractus ad caelum canis inferorum</div><div class="l">triplici catena tacuit nec ullo </div><div class="l">latravit ore,</div><div class="l">lucis ignotae metuens colorem.</div><div class="l">te duce succidit</div><div class="l">mendax Dardanidae domus</div><div class="l">et sensit arcus iterum timendos;</div><div class="l">te duce concidit </div><div class="l">totidem diebus Troia quot annis.</div><span class="">card 867</span><div class="speaker">Cass.</div><div class="l">Res agitur intus magna, par annis decem.</div><div class="l">eheu quid hoc est? anime, consurge et cape</div><div class="l">pretium furoris: vicimus victi Phryges.</div><div class="l">bene est, resurgit Troia; traxisti iacens, </div><div class="l">parens, Mycenas, terga dat victor tuus!</div><div class="l">tam clara numquam providae mentis furor</div><div class="l">ostendit oculis: video et intersum et fruor:</div><div class="l">imago visus dubia non fallit meos:</div><div class="l">spectemus. epulae regia instructae domo, </div><div class="l">quales fuerunt ultimae Phrygibus dapes,</div><div class="l">celebrantur: ostro lectus Iliaco nitet</div><div class="l">merumque in auro veteris Assaraci trahunt.</div><div class="l">en ipse picta veste sublimis iacet,</div><div class="l">Priami superbas corpore exuvias gerens. </div><div class="l">detrahere cultus uxor hostiles iubet,</div><div class="l">induere potius coniugis fidae manu</div><div class="l">textos amictus— horreo atque animo tremo:</div><div class="l">regemne perimet exul et adulter virum?</div><div class="l">venere fata. sanguinem extremae dapes </div><div class="l">domini videbunt et cruor Baccho incidet.</div><span class="pagebreak" id="index.xml-pb-d30e2332">[Page p.274]</span><div class="l">mortifera vinctum perfide tradit neci</div><div class="l">induta vestis: exitum manibus negant</div><div class="l">caputque laxi et invii claudunt sinus.</div><div class="l">haurit trementi semivir dextra latus, </div><div class="l">nec penitus egit: vulnere in medio stupet.</div><div class="l">at ille, ut altis hispidus silvis aper</div><div class="l">cum casse vinctus temptat egressus tamen</div><div class="l">artatque motu vincla et in cassum furit,</div><div class="l">cupit fluentes undique et caecos sinus </div><div class="l">dissicere et hostem quaerit implicitus suum.</div><div class="l">armat bipenni Tyndaris dextram furens,</div><div class="l">qualisque ad aras colla taurorum popa</div><div class="l">designat oculis antequam ferro petat,</div><div class="l">sic huc et illuc impiam librat manum. </div><div class="l">habet, peractum est. pendet exigua male</div><div class="l">caput amputatum parte et hinc trunco cruor</div><div class="l">exundat, illic ora cum fremitu iacent.</div><div class="l">nondum recedunt: ille iam exanimem petit</div><div class="l">laceratque corpus, illa fodientem adiuvat. </div><div class="l">uterque tanto scelere respondet suis:</div><div class="l">est hic Thy este gnatus, haec Helenae soror.</div><div class="l">stat ecce Titan dubius emerito die,</div><div class="l">suane currat an Thyestea via.</div><div class="speaker">Electra</div><div class="l">Fuge, o paternae mortis auxilium unicum, </div><div class="l">fuge et scelestas hostium vita manus,</div><div class="l">eversa domus est funditus, regna occidunt,</div><div class="l">hospes quis iste concitos currus agit?</div><span class="pagebreak" id="index.xml-pb-d30e2394">[Page p.275]</span><div class="l">germane, vultus veste furabor tuos.</div><div class="l">quid, anime demens, refugis? externos times? </div><div class="l">domus timenda est. pone iam trepidos metus,</div><div class="l">Oresta: amici fida praesidia intuor.</div><span class="">card 918</span><div class="speaker">Strophius Electra</div><div class="l">Phocide relicta Strophius Elea inclutus</div><div class="l">palma revertor. causa veniendi fuit</div><div class="l">gratari amico, cuius impulsum manu </div><div class="l">cecidit decenni Marte concussum Ilium,</div><div class="l">quaenam ista lacrimis lugubrem vultum rigat</div><div class="l">pavetque maesta? regium agnosco genus.</div><div class="l">Electra, fletus causa quae laeta in domo est?</div><div class="speaker">El.</div><div class="l">Pater peremptus scelere materno iacet, </div><div class="l">comes paternae quaeritur natus neci,</div><div class="l">Aegisthus arces Venere quaesitas tenet.</div><div class="speaker">Str.</div><div class="l">O nulla longi temporis felicitas!</div><div class="speaker">El.</div><div class="l">Per te parentis memoriam obtestor mei,</div><div class="l">per sceptra terris nota, per dubios deos: </div><div class="l">recipe hunc Oresten ac pium furtum occule.</div><div class="speaker">Str.</div><div class="l">Etsi timendum caesus Agamemnon docet,</div><div class="l">aggrediar et te, Oresta, furabor libens,</div><div class="l"><span class="strikethrough">fidem secunda poscunt, adversa exigunt</span></div><div class="l">cape hoc decorum ludicri certaminis, </div><div class="l">insigne frontis; laeva victricem tenens</div><div class="l">frondem virenti protegat ramo caput,</div><div class="l">et ista donum palma Pisaei Iovis</div><div class="l">velamen eadem praestet atque omen tibi.</div><div class="l">tuque o paternis assidens frenis comes, </div><div class="l">condisce, Pylade, patris exemplo fidem,</div><div class="l">vos Graecia nunc teste veloces equi</div><div class="l">infida cursu fugite praecipiti loca.</div><div class="pagebreak" id="index.xml-pb-d30e2475">[Page p.276]</div><div class="speaker">El.</div><div class="l">Excessit, abiit, currus effreno impetu</div><div class="l">cffugit aciem, tuta iam cpperiar meos </div><div class="l">hostes et ultro vulneri opponam caput.</div><div class="l">Adest cruenta coniugis victrix sui</div><div class="l">et signa caedis veste maculata gerit.</div><div class="l">manus recenti sanguine etiamnunc madent</div><div class="l">vultusque prae se scelera truculenti ferunt. </div><div class="l">concedam ad aras. patere me vittis tuis,</div><div class="l">Cassandra, iungi paria metuentem tibi.</div><div class="speaker">Clytemestra Electra Aegisthus Cassandra</div><div class="l">Hostis parentis, impium atque audax caput,</div><div class="l">quo more coetus publicos virgo petis?</div><div class="speaker">El.</div><div class="l">Adulterarum virgo deserui domum. </div><div class="speaker">Clyt.</div><div class="l">Quis esse credat virginem?</div><div class="speaker">El.</div><div class="l">Natam, tuam?</div><div class="speaker">Clyt.</div><div class="l">Modestiae cum matre.</div><div class="speaker">El.</div><div class="l">Pietatem doces?</div><div class="speaker">Clyt.</div><div class="l">Animos viriles corde tumefacto geris;</div><div class="l">sed agere domita feminam disces malo.</div><div class="speaker">El.</div><div class="l">Nisi forte fallor, feminas ferrum decet. </div><div class="speaker">Clyt.</div><div class="l">Et esse demens te parem nobis putas?</div><div class="speaker">El.</div><div class="l">Vobis? quis iste est alter Agamemnon tuus?</div><div class="l">ut vidua loquere: vir caret vita tuus.</div><div class="speaker">Clyt.</div><div class="l">Indomita posthac virginis verba impiae</div><div class="l">regina frangam; citius interea mihi </div><div class="l">edissere ubi sit natus, ubi frater tuus.</div><div class="speaker">El.</div><div class="l">Extra Mycenas.</div><div class="speaker">Clyt.</div><div class="l">Redde nunc natum mihi.</div><div class="speaker">El.</div><div class="l">Et tu parentem redde.</div><div class="speaker">Clyt.</div><div class="l">Quo latitat loco?</div><div class="speaker">El.</div><div class="l">Tuto quietus, regna non metuens nova:</div><div class="l">iustae parenti satis.</div><div class="speaker">Clyt.</div><div class="l">At iratae parum. </div><span class="pagebreak" id="index.xml-pb-d30e2596">[Page p.277]</span><div class="l">morieris hodie.</div><div class="speaker">El.</div><div class="l">Dummodo hac moriar manu.</div><div class="l">recedo ab aris. sive te iugulo iuvat</div><div class="l">mersisse ferrum, praebeo iugulum tibi;</div><div class="l">seu more pecudum colla resecari placet,</div><div class="l">intenta cervix vulnus expectat tuum. </div><div class="l">scelus paratum est: caede respersam viri</div><div class="l">atque obsoletam sanguine hoc dextram ablue.</div><span class="">card 978</span><div class="speaker">Clyt.</div><div class="l">Consors pericli pariter ac regni mei,</div><div class="l">Aegisthe, gradere, gnata genetricem impie</div><div class="l">probris lacessit, occulit fratrem abditum. </div><div class="speaker">Aeg.</div><div class="l">Furibunda virgo, vocis infandae sonum</div><div class="l">et aure verba indigna materna opprime.</div><div class="speaker">El.</div><div class="l">Etiam monebit sceleris infandi artifex,</div><div class="l">per scelera gnatus, nomen ambiguum suis,</div><div class="l">idem sororis gnatus et patris nepos? </div><div class="speaker">Clyt.</div><div class="l">Aegisthe, cessas impium ferro caput</div><div class="l">demetere? fratrem reddat aut animam statim.</div><div class="speaker">Aeg.</div><div class="l">Abstrusa caeco carcere et saxo exigat</div><div class="l">aevum, et per omnes torta poenarum modos</div><div class="l">referre quem nunc occulit forsan volet </div><div class="l">inops egens inclusa, paedore obruta,</div><div class="l">vidua ante thalamos, exul, invisa omnibus</div><div class="l">aethere negate sero subcumbet malis.</div><div class="speaker">El.</div><div class="l">Concede mortem,</div><div class="speaker">Aeg.</div><div class="l">Si recusares, darem,</div><div class="l">rudis est tyrannus morte qui poenam exigit. </div><div class="speaker">El.</div><div class="l">Mortem aliquid ultra est?</div><div class="speaker">Aeg.</div><div class="l">Vita, si cupias mori.</div><div class="l">abripite, famuli, monstrum et avectam procul</div><div class="l">ultra Mycenas ultimo in regni angulo</div><div class="l">vincite saeptam nocte tenebrosi specus,</div><div class="l">ut inquietam virginem carcer domet. </div><div class="speaker">Clyt.</div><div class="l">At ista poenas capite persolvet suo</div><span class="pagebreak" id="index.xml-pb-d30e2700">[Page p.278]</span><div class="l">captiva coniunx, regii paelex tori.</div><div class="l">trahite, ut sequatur coniugem ereptum milli.</div><div class="speaker">Cass.</div><div class="l">Ne trahite. vestros ipsa praecedam gradus.</div><div class="l">perferre prima nuntium Phrygibus meis </div><div class="l">propero: repletum ratibus eversis mare,</div><div class="l">captas Mycenas, mille ductorem ducum,</div><div class="l">ut paria fata Troicis lueret malis,</div><div class="l">perisse dono feminae: stupro, dolo.</div><div class="l">nihil moramur, rapite, quin grates ago. </div><div class="l">iam, iam iuvat vixisse post Troiam, iuvat.</div><div class="speaker">Clyt.</div><div class="l">Furiosa, morere.</div><div class="speaker">Cass.</div><div class="l">Veniet et vobis furor.—</div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Seneca.
	    Date: 2009-01-01<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:27:53Z.
	       SAXON HE 9.8.0.5.
		 --></address></div></body></html>