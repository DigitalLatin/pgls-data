<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">APPENDIX. IN PROPHETIAM DANIELIS DE QUATUOR ANIMALIBUS.</a><ul class="toc"><li class="toc"><span class="headingNumber">1.1. </span><a class="toc toc_1" href="#index.xml-body.1_div.1_div.1">§ I. Exordium.</a></li><li class="toc"><span class="headingNumber">1.2. </span><a class="toc toc_1" href="#index.xml-body.1_div.1_div.2">§ II. Danielis prophetioe cap. VII.</a></li><li class="toc"><span class="headingNumber">1.3. </span><a class="toc toc_1" href="#index.xml-body.1_div.1_div.3">§ III. Quoe in vulgata et communi expositione hujus prophetioe, verbis ipsius repugnare videantur.</a></li><li class="toc"><span class="headingNumber">1.4. </span><a class="toc toc_1" href="#index.xml-body.1_div.1_div.4">§ IV. Νova et exacta ejusdem prophetioe expositio de Alanis, Wandalis, Suevis, et Gothis in Hispanias irruentibus : deque catholica monarchia proponi- tur.</a></li></ul></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">APPENDIX. IN PROPHETIAM DANIELIS DE QUATUOR ANIMALIBUS.</span></span></h2><div class="textpart" id="index.xml-body.1_div.1_div.1"><span class="">PLSection C</span><h3><span class="headingNumber">1.1. </span><span class="head"><span class="titlem">§ I. <span style="font-style:italic">Exordium</span>.</span></span></h3><p>Cum in discutienda praefata Danielis praedictione ab Idatio exposita versor, in aliam longe excellen- tiorem incidi, quae cap. <span class="smallcap">VII</span> ipsius S. prophetae conti- netur, de quatuor illis mysticis animalibus, seu regnis eidem simul ostensis cujus tamen adimpletio ad hos ipsos dies, de quibus modo cum Dextro agimus, om- nimodis respicere videtur, ad ingressumque barba- rorum in Hispaniam, et ad reges Gothorum, qui in ea regnarunt. Non miretur, quaeso, lector, nec diffi- dat, cum audit quidquam in Hispania adimplendum a prophetis praevisum : nec enim indignior Hispania est praedictionibus propheticis, quam AEgyptus, et AEthiopia, aliaeque barbarae nationes, de quibus multa a prophetis praedicta reperiuntur. Et certe si <span class="">PLSection D</span> (ut certum est) prophetiae ad Ecclesiae profectum et promotionem intendisse praecipue sunt; cur, rogo, velint a prophetis involutum fuisse si- lentio, quod de augmento fidei ejusque imperio ra- dicibus altissimis fundato tam gloriose videmus in Hispania? Ergone tan(??)illa reserat, Christianam fidem inibi ab initio nascentis Ecclesiae eximie et unice veneratam esse, et quo nihil purius, cultam, defen- sam, propagatam, ut nihil de ea in Scripturis sanctis haberetur? Sed demus apud caeteros prophetas nihil de ea inveniri (de quo tamen non semel in his com- mentariis a nobis actum est) sane a Daniele tractari <span class="">PLSection C</span> res tanta debuerat, cui nimirum inter caeteros Chro- nicorum Ecclesiae scriptores specialis data est prae- rogativa : nam cum reliqui de rebus ad Judaicum dumtaxat populum, vel ad fidei mysteria quoad illo- rum substantiam spectantibus egerint, quod in Isaia, Jeremia, Ezechiele et reliquis videre est; attamen Daniel velut novus et universalis inter prophetas chronographus, de monarchiis et regnis toto orbe do- minaturis, de numero regum ipsarum, deque chro- nographia carumdem singulariter et exactissime scripsit. Sic prorsus cap. 2, sub imagine statuae a Nabuchodonosore visae, caput habentis aureum, pec- tus et brachia argentea, ventrem et femora aerea, tibias ferreas, pedes denique partim ferreos, partim fictiles, de quatuor praecipuis mundi monarchiis, in- <span class="">PLSection D</span> mirum Assyriorum, Persarum, Graecorum et Roma- norum, ingeniose disseruit : et specialiter de fine celeri monarchiae Assyriorum, seu Chaldaeorum (cap. 5) exposuit tria illa verba a Balthasare mo- narcha ad parietem in publico convivio exarari visa : et cap. 6, chronologiam annorum quibus Nabucho- donosor metamorphosim suam passurus erat post menses duodecim; et cap. 8, sub arietis et hirci inter se pugnantium speciebus, egit de potentia regn Persarum, et initiis regni Graecorum sub Alexandro Magno usque ad Antiochum, deque malis innumeris populo Dei tempore Machabaeorum ab eodem infli- <span class="pagebreak" id="index.xml-pb-d30e106">[Page 575]</span> <span class="">PLSection A</span> gendis, et ipsius Antiochi miserabili interitu. Rursus cap. 9, regnum Judaeorum duraturum praedixit spa- tio 69 hebdomadarum, id est, fere 500 annorum, ut omittam ea quae cum Idatio de regum Austri et Aqui- lonis dissidiis, et populi Dei usque ad finem saeculo- rum eventibus nunc exposuimus, et ab ipso propheta referuntur in c. <span class="smallcap">X</span>, <span class="smallcap">XI</span> et <span class="smallcap">XII</span>. Cum igitur proprium Danielis prophetae fuerit de regnis magnis et monar- chiis agere, quae usque ad finem mundi dominabun- tur in ipso; qui fieri posset, ut eam solam sileret regum Hispaniae, quae latissime omnium per orbem diffusa est, quae orbem alterum subjecit fidei, quae- que plus caeteris ad Ecclesiae augmentum, defensio- nem et gloriam spectare conspicitur? Et haec dixe- rim, ne quis novam expositionem subito exhorreat, <span class="">PLSection B</span> sed patienter legat : nam quaecumque a Daniele prae- dicta sunt cap. illo <span class="smallcap">VII</span> de quo agimus, in Hispania adimpleta videbit, quae tamen nullibi hactenus ve- rifieari inventa sunt, quando quidem expositiones priores, suis etiam auctoribus fatentibus, manifestis repugnantiis plenae sunt : quam vero nos amplecti- mur, faciliter et suaviter cuncta distribuit et explicat.</p><p>Ut tamen ordinate procedamus, praemittere necessum est ipsum propheticae praedictionis con- textum, et quid aliis visum sit per eam significari. Et cum nihil corum prophetiae verbis quadrare mon- straverimus, demum expositionem nostram, Deo duce, proponemus, et propugnabimus : in qua, ut spero, nihil erit quod propheticis verbis non cohae- reat, nihil durum, nihil violenter accommodatum.</p></div><div class="textpart" id="index.xml-body.1_div.1_div.2"><span class="">PLSection C</span><h3><span class="headingNumber">1.2. </span><span class="head"><span class="titlem">§ II. <span style="font-style:italic">Danielis prophetioe cap.</span> VII.</span></span></h3><p><span style="font-style:italic">Anno primo Balthassar regis Babylonis, Daniel somnium vidit : visio autem capitis ejus in cubili suo; et somnium scribens brevi sermone comprehendit, sum- matimque perstringens ait : Videbam in visione mea nocte, et ecce quatuor venti coeli pugnabant in mari magno, et quatuor bestioe grandes descendebant de mari diversoe inter se. Prima quasi leoena, et alas habebat aquiloe. Aspiciebam donec evulsoe sunt aloe ejus, et su- blata est de terra, et super pedes quasi homo stetit, et cor hominis datum est ei. Et ecce bestia alia similis urso in parte stetit, et tres ordines erant in ore ejus, et in dentibus, et sic dicebant ei : Surge, comede carnes plurimas. Post hoec aspiciebam, et ecce alia quasi par-</span> <span class="">PLSection D</span> <span style="font-style:italic">dus, et alas habebat quasi avis, quatuor super se, et quatuor capita erant in bestia, et potestas data est ei. Post hoec aspiciebam in visione noctis, et ecce bestia quarta terribilis atque mirabilis, et fortis nimis, dentes erreos habebat magnos, comedens atque comminuens, et reliqua pedibus suis conculcans : dissimilis autem erat coeteris bestiis quas videram ante eam, et habebat cornua decem. Considerabam cornua, et ecce cornu aliud parvulum ortum est de medio eorum, et tria de cornibus primis evulsa sunt a facie ejus; et ecce oculi quasi oculi hominis erant in cornu, et os loquens in- gentia</span></p><p><span style="font-style:italic">Aspiciebam donec throni positi sunt, et Antiquus die- rum sedit : vestimentum ejus candidum quasi nix, et</span> <span class="pagebreak" id="index.xml-pb-d30e149">[Page 576]</span> <span class="">PLSection A</span> <span style="font-style:italic">capilli capitis ejus quasi lana munda : thronus ejus flammoe ignis, rotoe ejus ignis accensus : fluvius igneus, rapidusque egrediebatur a facie ejus; millia millium ministrabant ei, et decies millies centena millia assiste- bant ei. Judicium sedit, et libri aperti sunt. Aspiciebam propter vocem sermonum grandium, quos cornu illud loquebatur; et vidi quoniam interfecta esset bestia, et perisset corpus ejus, et traditum esset ad comburendum igni : aliarum quoque bestiarum ablata esset potestas, et tempora vitoe constituta essent eis usque ad tempus et tempus. Aspiciebam ergo in visione noctis, et ecce cum nubibus coeli quasi filius hominis veniebat, et usque ad Antiquum dierum pervenit, et in conspectu ejus obtu- lerunt eum; et dedit ci potestatem, honorem, et regnum, et omnes populi, tribus, et linguoe ipsi servient; pote-</span> <span class="">PLSection B</span> <span style="font-style:italic">stas ejus, potestas oeterna quoe non auferetur, et regnum ejus quod non corrumpetur.</span></p><p><span style="font-style:italic">Horruit spiritus meus : ego Daniel territus sum in his, et visiones capitis mei conturbaverunt me. Accessi ad unum de assistentibus, et veritatem quoerebam ab eo de omnibus his. Qui dixit mihi interpretationem ser- monum, et docuit me : Hoe quatuor bestioe magnoe, quatuor sunt regna, quoe consurgent de terra. Susci- pient autem regnum sancti Dei altissimi, et obtinebunt regnum usque in soeculum et soeculum soeculorum.</span></p><p><span style="font-style:italic">Post hoc volui diligenter discere de bestia quarta, quoe erat dissimilis valde ab omnibus, et terribilis ni- mis, dentes et ungues ejus ferrei : comedebat et commi- nuebat, et reliqua pedibus suis conculcabat, et de cornibus decem quoe habebat in capite, et de alio quod</span> <span class="">PLSection C</span> <span style="font-style:italic">ortum fuerat, ante quod ceciderant tria cornua; et de cornu illo quod habebat oculos, et os loquens grandia, et majus erat coeteris. Aspiciebam, et ecce cornu illud faciebat bellum adversus sanctos, et proevalebat eis, donec venit Antiquus dierum, et judicium dedit sanctis Excelsi, et tempus advenit, et regnum obtinuerunt sancti. Et sic ait : Bestia quarta regnum quartum erit in terra, quod majus erit omnibus regnis, et devorabit universam terram, et conculcabit, et comminuet eam. Porro cornua decem ipsius regni, decem reges erunt, et alius consurget post eos, et ipse potentior erit priori- bus, et tres reges humiliabit, et sermones contra Excel- sum loquetur, et sanctos Altissimi conteret, et putabit, quod possit mutare tempora, et leges; et tradentur in manu ejus usque ad tempus, et tempora, et dimidium</span> <span class="">PLSection D</span> <span style="font-style:italic">temporis : et judicium sedebit ut auferatur potentia, et conteratur, et dispereat usque in finem : regnum autem et potestas, et magnitudo regni quas est subter omne coelum detur populo sanctorum Altissimi, cujus regnum, regnum sempiternum est. et omnes reges servient ei, et obedient, Hucusque finis verbi. Ego Daniel multum cogitationibus meis conturbabar, et facies mea mutata est in me : verbum autem in corde meo conservavi.</span></p></div><div class="textpart" id="index.xml-body.1_div.1_div.3"><h3><span class="headingNumber">1.3. </span><span class="head"><span class="titlem">§ III. <span style="font-style:italic">Quoe in vulgata et communi expositione hujus prophetioe, verbis ipsius repugnare videantur.</span></span></span></h3><p>Tria praecipue capita prophetia ejusmodi continet, videlicet quatuor animalium, seu regnorum histo- riam : judicium solemniter celebratum a Deo; tra- ditionem denique regni perpetui, et sine fine populo <span class="pagebreak" id="index.xml-pb-d30e186">[Page 577]</span> <span class="">PLSection A</span> sanctorum ejus. Mira hactenus consensio in exposi- tione eorum inter omnes Danielis elucidatores fuit. Straverunt viam caeteris vetustiores Patres, quos in prologo Danielis cum Eusebio Caesariensi refert sanctus Hieronymus, Theodoretus, Beda, Rupertus : secutique sunt eorum vestigia Albertus Magnus, Hugo Carensis, Lyranus, et recentiores omnes, Hector Pintus, Pereira, Cornelius de Lapide, et alii. In eo igitur conveniunt, ut asserant quatuor illa animalia hieroglyphice adumbrasse quatuor notissi- mas monarchias, Assyriorum, Persarum, Graecorum et Romanorum, quibus tandem de medio sublatis universale generis humani judicium celebrandum est, et regnum aeternum sanctis et electis traden- dum. Unde et cornu illud ultimum quartae bestiae, <span class="">PLSection B</span> volunt fore Antichristum, utpole cui illud conveniat : <span style="font-style:italic">Sermones contra Excelsum loquetur, et sanctos Altis· simi conteret;</span> et illud : <span style="font-style:italic">Vidi quoniam interfecta esset bestia, et perisset corpus ejus, et traditum esset ad comburendum igni;</span> tunc praesertim quando <span style="font-style:italic">cum nu- bibus coeli Filius hominis veniebat;</span> et quando <span style="font-style:italic">throni positi sunt, et Antiquus dierum sedit;</span> et quando <span style="font-style:italic">judi- cium sedit, et libri aperti sunt.</span> Soli Rabbini hactenus ab his dissenserunt, qui sanctos illos quibus regnum, occisa bestia, datum est, volunt fuisse Machabaeos, et ultimum regem in ipsos persecutionem moven- tem, per cornu significatum, Antiochum. Caeterum Antiochus non fuit undecimus sui principatus rex, ut oportebat, si per cornu illud adumbrari debebat : <span class="">PLSection C</span> et nihil de caeteris accommodari opportune potest in hac explicatione. Sed relinquamus inanes Judaeos, qui multo magis impugnatione alterius sententiae expugnati manebunt.</p><p>In ea vero tam multa sunt cohaerentia destituta, ut facile a quovis judicium de ea ferri possit. Vetu- stiores sane Patres eam amplexi excusationem ju- stam habent, quandoquidem suo tempore prophetia nondum impleta erat : recentiorum autem non levis est, tot tantosque antesignanos sequi; quamquam a multis difficultates ingentes paterentur, illud Plu- tarchi sibi usurpantes : <span style="font-style:italic">Magnos, si erravimus, duces habuimus.</span> Certe Hieronymus non tam sequitur, quam refert, et refutat communem illam interpre- tationem de quatuor monarchiis; et difficultatibus <span class="">PLSection D</span> superatus, in principio commentariorum hujus capi- tis, haec praemisit : <span style="font-style:italic">In superioribus</span> (capitibus) <span style="font-style:italic">ordo sequitur historioe, quid sub Nabuchodonosor, et Bal- thasar, et Dario, sive Cyro mirabilium signorum acci- derit : in his vero</span> (id est, a <span class="smallcap">VII</span> capite usque ad <span class="smallcap">XII</span>) <span style="font-style:italic">narrantur somnia, quoe singulis sint visa temporibus, quorum solus propheta conscius est, et nullam habent apud barbaras nationes signi, vel revelationis magni- tudinem; sed tantum describitur, ut apud posteros eo- rum, quoe visa sunt memoria perseveret.</span></p><p>At quae in praedictis monarchiis non verificantur? Paucis multa perstringam. Primum omnia illa qua- tuor regna per bestias significata, non orta, sed ori- tura praedicuntur ab angelo. <span style="font-style:italic">Hoe quatuor bestioe ma- gnoe, quatuor sunt regna, quoe consurgent de terra.</span> <span class="pagebreak" id="index.xml-pb-d30e237">[Page 578]</span> <span class="">PLSection A</span> Hoc vero de monarchiis tempore prophetiae dici non potuit, quandoquidem Babylonica, seu Chaldaica non solum jam orta, sed pene mortua erat, cum visio haec ostensa dicatur anno 1 Balthassar regis Babylonis, in quo praedicta monarchia defecit; vel ipso Daniele teste cap. <span class="smallcap">V</span>. Deinde animalia haec simul ex mari ventorum flatibus agitato orta sunt. <span style="font-style:italic">Vide- bam</span>, inquit, <span style="font-style:italic">in visione mea; et ecce quatuor venti coeli pugnabant in mari magno, et quatuor bestioe grandes ascendebant de mari diversoe inter se.</span> Monarchiae vero illae non simul ortae sunt, sed successive per multa annorum curricula; utpote e quibus posterior orta semper fuerit in interitum prioris : nam Persae sub- jugarunt Assyrios, seu Chaldaeos; Persas post 230 imperii annos Graecus delevit exercitus sub Alexan- <span class="">PLSection B</span> dro : cujus monarchia in ejus morte divisa est in tria regna, Syriacum, Macedonium et AEgyptium : his superiores effecti Romani monarchiam erectam per 500 annos a secundo bello Punico usque ad urbis eversionem per Alaricum sub anno Romae conditae 1164, conservarunt.</p><p>Rursus in applicatione cujusvis bestiae ad certam monarchiam, novae oriuntur ambiguitates. De se- cunda bestia dicitur, quod tres ordines dentium erant in ore ejus, hoc autem potius verificaretur in tertia Graecorum monarchia, quam in secunda : nam ea divisa fuit, ut dixi, in tria regna se invicem debel- lantia, quod secundae non accidit. Sed aiunt, verifi- cari in illis tribus principibus Persarum, qui prae- <span class="">PLSection C</span> erant 120 satrapis : per eos enim universum quber- nabatur imperium, ipso Daniele teste cap. <span class="smallcap">VI</span>. At quaeram ego quas carnes jussi sunt devorare? nihil de crudelitate eorum legimus. Quinimmo unus ex tri- bus ipse Daniel erat, siquidem cap. <span class="smallcap">VI</span> dicitur : <span style="font-style:italic">Placuit Dario, et constituit super regnum satrapas</span> 120, <span style="font-style:italic">ut essent in toto regno suo; et super principes tres, ex quibus Daniel unus erat;</span> de quo videant ipsi, quam crudelitatem ei impingant, ut quoquo modo ipsi vere dictum sit : <span style="font-style:italic">Surge, comede carnes plurimas</span>. Adhaec quid significat, quod bestia tertia dicitur habuisse quatuor capita, et alas totidem? Certe nec quatuor, nec octo solum reges fuisse in Graecorum monarchia satis perspicuum est; et imperium Alexandri in tria dumtaxat regna divisum fuit. Quod ad quartam spe- <span class="">PLSection D</span> ctat quae terribilior caeteris describitur, Romanum per eam imperium significari contendunt. Sed nihil difficilius, solos siquidem undecim reges usque ad judicium habitura dicitur illa : quot vero decades Romanorum imperatorum fuerunt? nam cornua un- decim totidem reges ejus quarti regni denotare, angelus Danieli exposuit. Insuper videant ipsi ve- lintne facere Antichristum Romanorum imperato- rem, et ejus monarchiae ultimum regem, quoniam de cornu undecimo bestiae quartae asseritur quod futurus sit rex ultimus regni per illud significati : <span style="font-style:italic">Porro cornua decem ipsius regni decem reges erunt, et alius consurget post eos, et ipse potentior erit prio- ribus, et tres reges humiliabit, et sermones contra Ex- celsum loquetur</span>, etc.</p><p><span class="pagebreak" id="index.xml-pb-d30e279">[Page 579]</span> <span class="">PLSection A</span> Non majoris est momenti quod Annius Viterbiensis in quaestionibus super Apocalypsim commentatus est : cornu ultimum Machometem pseudoprophetam denotasse, nihil etenim eorum, quae de cornu illo dicuntur in Machomete verificatur : nec enim fuit ultimus illius quartae monarchiae, quod de cornu illo dicitur, sed principium novae : nec secutus est alios decem reges, nec humiliavit tres illorum, nec judi- cium ullum in ejus morte factum legimus, nec cor- pus ejus igne crematum est.</p><p>Insuper quod judicium a Daniele hoc loco praevi- sum, de ultimo totius humani generis exponitur, a vero destitutum quis non videt? Non enim in eo ju- dex constituitur Christus Dominus, quod in ultimo futurum fides docet, sed aeternus Pater, prima ni- <span class="">PLSection B</span> mirum sanctissimae Trinitatis persona. Nec illi ju- dicio sistitur humanum genus, pro meritis praemia, vel poenas factorum recepturum, in singulis, sed ipse humani generis Redemptor; is siquidem Patri suo oblatus dicitur. Eu verba prophetae : <span style="font-style:italic">Aspiciebam donec throni positi sunt, et Antiquus dierum sedit; vestimentum ejus candidum quasi nix, et capilli ejus quasi lana munda.</span> Quae sane aeterni Patris luculenta et appositissima figuratio est : subinfert assisten- tium numerum : <span style="font-style:italic">Millia millium ministrabant ei, et decies millies centena millia assistebant ei;</span> quod de angelicis spiritibus Dei ministris dictum nemo non videt. Sed quis judicio tanto oblatus dicitur? <span style="font-style:italic">Aspi- ciebam</span> (ait) <span style="font-style:italic">et ecce cum nubibus coeli quasi filius ho-</span> <span class="">PLSection C</span> <span style="font-style:italic">minis veniebat, et usque ad Antiquum dierum pervenit.</span> Numquid judex sessurus, cui homines sisti debe- rent? minime, sed ipsemet oblatus est Judici, <span style="font-style:italic">et in conspectu ejus obtulerunt eum.</span> Sequitur favorabilis pro eo lata sententia, <span style="font-style:italic">Et dedit ei</span> (Pater Judex) <span style="font-style:italic">po- testatem, et honorem, et regnum : et omnes populi, tri- bus et linguoe ipsi servient : potestas ejus potestas oeter- na, quoe non auferetur. et regnum ejus quod non cor- rumpetur.</span> Et tunc populo sanctorum Altissimi, oc- cisa bestia, regnum datum est. Ubi illud quoque valde notandum est, quod in calce visionis expresse asseritur, post illud judicium Danieli ostensum, multos sub coelo dominaturos reges, qui monar- chiae populi sanctorum servient, et obedient. Unde regnum illud seu monarchia ultima populi sancto- <span class="">PLSection D</span> rum, de qua hic agitur, nullatenus potest coelestia beatorum gaudia denotare; quandoquidem post regnum coelorum ab ipsis corporaliter acceptum, nullus remanere populus aut rex poterit sub coelo, cum tamen mansuros multos et populos et reges sub ipso propheta pronuntiet, illis verbis : <span style="font-style:italic">Et judi- cium sedebit, ut auferatur potentia, et conteratur, et dis pereat usque in finem : regnum autem et potestas, et magnitudo regni, quoe est subter omne coelum, detur populo sanctorum Altissimi, et omnes reges servient ei, et obedient</span> : non asserit supra coelum, seu in coelo regnum illud continendum, sed <span style="font-style:italic">subter omne coelum</span>, eique omnes reges obedituros. Sed et illud, <span style="font-style:italic">dispereat</span> (potentia bestiae) <span style="font-style:italic">usque ad finem;</span> post ju- dicium illudi finem adhuc mundi superesse mani- <span class="pagebreak" id="index.xml-pb-d30e329">[Page 580]</span> <span class="">PLSection A</span> festat, et nondum finitum mundum. Insuper judicio peracto, et occisa quarta bestia, de tribus aliis di- citur, quod concessa fuit ipsis vita usque ad certum tempus, sine potestate tamen et dominio : <span style="font-style:italic">Aliarum quoque bestiarum ablata est potestas, et tempora vitoe constituta sunt eis usque ad tempus et tempus.</span> Nemo autem audebit asserere post universale judicium aliquas gentes sub coelo in hac vita ad tempus re- linquendas. Sive igitur bestias, sive judicium, sive regnum post ipsum sanctorum populo datum sigilla- tim applicandum inspiciamus, innumeras et insupe- rabiles communis expositio videtur pati difficulta- tes : in ea vero quam modo exponemus, cessant omnes, nihil non cohaeret visioni, cuncta conso- nant, miramque in cunctis ejus partibus consonan- <span class="">PLSection B</span> tiam cum re significata reperiuntur habere. Praeter- quam quod jam cap. 2 ostensi fuerant prophetae or- tus et interitus quatuor illarum monarchiarum sub typo statuae, a Nabuchodonosore visae, ex totidem metallis confectae : unde verisimile non est iterum denuo rem eamdem a Daniele scriptis traditam, prae- sertim quia non fuit exposita ab angelo quasi visio ejusdem rei, sed novae et diversae : quare aliud quidpiam ab ea nunc significatum quaeramus.</p></div><div class="textpart" id="index.xml-body.1_div.1_div.4"><h3><span class="headingNumber">1.4. </span><span class="head"><span class="titlem">§ IV. <span style="font-style:italic">Νova et exacta ejusdem prophetioe expositio de Alanis, Wandalis, Suevis, et Gothis in Hispanias irruentibus : deque catholica monarchia proponi- tur.</span></span></span></h3><p>Age, jam exponamus propheticam Danielis visio- <span class="">PLSection C</span> nem de Barbaris in Hispaniam irruentibus : nam per has bestias barbaras significari nationes ipse Hieronymus annotavit inquiens, <span style="font-style:italic">Regnorum feritas atque crudelitas bestiarum nomine demonstratur.</span> Ita- que anno Domini 419, aera Caes. 447, Arcadii et Ho- norii imp. an. 15, eodem Honorio <span class="smallcap">VIII</span> et Theodosio Arcadii filio <span class="smallcap">III</span> coss., tertio idus Octobris, feria item tertia, <span style="font-style:italic">Alani, Wandali et Suevi</span>, tres barbarae nationes, Hispanias ingressae sunt. Anno autem Do- mini 416, qui fuit aerae Caes. 454, imperti vero prae- dictorum 22, <span style="font-style:italic">Gothi</span> sub Ataulpho rege easdem Hispa- nias intravere. In his omnes auctores conveniunt, et qui omnium exactissime scripsit ea de re testis et ipse oculatus. Idatius episcopus Lamacensis, a quo in his manuducti et excitati fuimus. Quatuor <span class="">PLSection D</span> ergo bestiae de mari ascendentes, quatuor istae bar- barae nationes sunt eo tempore in perniciem Hispa- niarum erectae, quo totus pene orbis quasi e quatuor ejus angulis, sub totidem ventorum typo agitatus est, et undique tyranni bellum insufflantes contra Romanum imperium conspirarunt. Quinimmo quod a quatuor ventis excitatae dicuntur, in eo impletum ad litteram conspicitur, quod consules duo contra totidem imperatores rebellantes praedictas quatuor bestias super Rom. imperium e remotissimis terris adduxerunt; siquidem <span style="font-style:italic">Stilico comes spreto Honorio principe, regnumque ejus inhians, Alanorum, Suevo- rum Wandalorumque gentes donis pecuniisque illectas contra regnum Honorii excitavit; Rufinus vero Patri- cius Arcadio principi insidias tendens Alaricum Go-</span> <span class="pagebreak" id="index.xml-pb-d30e372">[Page 581]</span> <span class="">PLSection A</span> <span style="font-style:italic">thorum regem infestum Reipubl. fecit.</span> Verba sunt Marcellini comitis in Chron. ad annos Domini 395 et 408. Quod vero de mari ascenderint postea sic exponitur ab Angelo, ut mare mundum ipsum signi- ficet, nam quae prius dicebantur de mari ascendisse, postea de terra consurrexisse dicuntur. Sed vero facile etiam intelligi possunt eae nationes in Hispa- niam de mari ascendisse per quatuor ventos coeli, cum pene omni ex parte maribus cincta sit : et sciamus Alanos Occidentalem plagam occupasse, ni- mirum Lusitaniam; Wandalos Meridionalem, id est, Baeticam : Suevos Septentrionalem, videlicet Gallae- ciam et Asturias : Gothosque ab Orientali intrasse Barcinonem.</p><p>Ilis accedit quod nullibi gentium quatuor simul <span class="">PLSection B</span> barbarae nationes intrasse reperiuntur, nisi in Hispa- niam; licet enim in Italiam quoque, et Galliam, et Germaniam Alani, Wandali, Suevi et Gothi intra- verint, non tamen soli sicut in Hispaniam. Nam simul cum eis Huni et Eruli intraverunt et tandem Longo- bardi : qui omnes ab Hispaniis abstinuerunt. Quare solum in Hispanias quatuor, nec plures, nec pau- ciores ingressae sunt : et quod caput est, universae prophetiae circumstantiae in sola Hispania verifican- tur. In primis ordo bestiarum, ordini nationum in Hispanias intrantium correspondet, hoc siquidem ordine ab Idatio et Orosio nominantur. Idatius enim ait, <span style="font-style:italic">Alani et Wandali, et Suevi Hispanias ingressi</span>, etc., et post annos septem, Ataulphus cum Go- this Barcinonem. Orosius autem lib. <span class="smallcap">VII</span>, cap. ult. : <span class="">PLSection C</span> <span style="font-style:italic">Quamvis</span>, inquit, <span style="font-style:italic">Alanorum, Wandalorum Suevorum- que reges eodem nobiscum placito depacti forent</span>, etc. Prima proinde bestia Alanos, secunda Wandalos, ter- tia Suevos, quarta Gothos significat : et propriissime; uniuscujusque etenim propria signa describunt.</p><p><span style="font-style:italic">Prima bestia, Alani</span>. — Tria sane bestia prima habuisse dicitur : 1° quod <span style="font-style:italic">erat quasi leoena</span>, nimirum caeterarum se reputabat reginam; nam leo in ani- malibus imperium habet; 2° quod <span style="font-style:italic">alas habebat aquiloe</span>, hoc est, regem superbam; nam aquila regis indi- cium est, et quemadmodum in cornibus et capiti- bus bestiarum, ita et in alis reges denotantur : et generaliter a paritate rationis, quidquid habere di- cuntur super se reges sunt; 3° quod breviter deplu- mata est, et dignitas regia ab ea fuit ablata : <span class="">PLSection D</span> <span style="font-style:italic">Aspiciebam donec evulsoe sunt alte ejus, et sublata est de terra, et super pedes quasi homo stetit :</span> videlicet ut aliis assisteret, servitutem amplexa; quae enim su- perbissima omnium alta de se praesumebat, et ferae induerat saevitiam, mansueta et tractabilis facta est. Et hoc est quod dicitur, <span style="font-style:italic">et cor hominis datum est ei :</span> Alanos omni modo hic typus adumbrat. Potentaban- tur Wandalis et Suevis; Gothos despiciebant. Et quando Wandali simul et Suevi Gallaeciam solam oc- cuparunt, Alani potiores Hispaniae provincias acce- perunt, Carthaginensem scilicet et Lusitaniam : <span style="font-style:italic">Galloeciam Wandali occupant, et Suevi</span> (ait Idatius anno Domini 411) <span style="font-style:italic">sitam in extremitate Oceani maris occidua; Alani Lusitaniam et Carthaginensem provin-</span> <span class="pagebreak" id="index.xml-pb-d30e423">[Page 582]</span> <span class="">PLSection A</span> <span style="font-style:italic">cias.</span> Habemus Alanos in leaena alas aquilae habente proprie satis denotari; sed unde celerem illorum abolitionem educimus? quot, rogo, annos, eorum vo- lavit superbia? Decimum non adimpleverunt, si fi- des Idatio habenda est, qui anno Domini 418, et 24 Arcadii et Honorii, haec scribit : <span style="font-style:italic">Alani qui Wanda- lis et Suevis potentabantur, adeo coesi sunt a Gothis, ut exstincto Atace</span> (aliis <span style="font-style:italic">Ajace</span>) <span style="font-style:italic">rege ipsorum, pauci qui su- perfuerant</span>, abolito regni nomine (ecce quomodo ever- sae sunt alae ejus) <span style="font-style:italic">de Gunderici regis Wandalorum, qui, in Galloecia resederat, patrocinio se subjugarent.</span> Jam ergo in ea natione verificatur quod <span style="font-style:italic">super pedes quasi homo stetit, et cor hominis datum est ei</span>. Ex- stincti vero sunt a Walia Gothorum rege, <span style="font-style:italic">qui eodem anno</span> (ut verbis utar Idatii) <span style="font-style:italic">Romani nominis causa in- <span class="">PLSection B</span> tra Hispanias coedes maximas Barbarorum effecit.</span> Sunt qui existiment Cathalanos vocari nunc, quasi Gothos Alanos, quod Alani Gothis subjecti eam Hispaniae partem occupaverint, et utrique nomen provinciae dederint. Non deerunt quibus arrideat, non sine mysterio, Alanos per allatam leaenam signi- ficari, ut nomine bestiae, nomen etiam nationis signi- ficatae indicaretur : et idem forsan de prima littera secundae bestiae et nationis notari alicui libebit, in urso videlicet Wandalos significatos; sed solidiora prosequamur.</p><p><span style="font-style:italic">Secunda bestia, Wandali</span>. — Tria quoque de se- cunda bestia dicuntur, quae Wandalis ad unguem conveniunt : 1° quod <span style="font-style:italic">erat similis urso;</span> in quo cum duritia et ferocitate parciorem victum notant Da- <span class="">PLSection C</span> nielis interpretes; 2° quod <span style="font-style:italic">tres ordines erant in ore ejus et dentibus ejus</span>. Nimirum quoniam in tres par- tes regnum illud erat dividendum, et ubique fero- ciam exerciturum; 3° denique quod ei soli inter cae- teras bestias dictum fuit, <span style="font-style:italic">Surge, comede carnes plu- rimas.</span> Et recte tria haec de Wandalis dicuntur, quo- rum parcitatem victus, ursi symbolo denotatam, et castimoniam, quae inde consequitur, summopere laudat Salvianus Massiliensis lib. <span class="smallcap">VII</span> de Providen- tia. In ejus autem ore tres ordines dentium fuisse dicuntur, quia cum una quaevis caeterarum nationum a se invicem numquam discesserit; Wandali tres diversas provincias occuparunt; et primum quidem Wandalorum nonnulli ad Gallaeciam prope Suevos sedes fixerunt, alii vero cognomine Silingi ad Baeti- <span class="">PLSection D</span> cam declinarunt; et tandem fortiores ipsorum Afri- cam ceperant, et devastarunt. Ita sane ex Orosio, Isodoro et Idatio credere edocemur, hujus siquidem (quem duo alii sequuntur) verba sunt. Ann. 17 Ar cadii et Honorii : <span style="font-style:italic">Galloeciam Wandali occupant, et Suevi Alani Lusitaniam et Carthaginensem provincias; et Wandali cognomine Silingi Boeticam sortiuntur</span>, a quibus Wandalusia postmodum appellari coepit. An- no deinde 5 <span style="font-style:italic">Theodosii, Gensericus rex de Boeticoe provincioe littore cum Wandalis omnibus, eorumque familiis, mense Maio ad Mauritaniam, et Africam re- lictis transiit Hispaniis.</span> Ubique tamen dentes suos, id est. feritatem in servos Christi exercuerunt, cuncto corum bona depraedantes, ac miseros misero <span class="pagebreak" id="index.xml-pb-d30e481">[Page 583]</span> <span class="">PLSection A</span> trucidantes. Egimus in superioribus de S. Vincentia Cauriensi in Baetica a Wandalis martyrio coronata; deque SS. martyribus Arcadio, et sociis ab eisdem occisis. De his vero quos Bracarae, Gallaeciae metro- poli, jugularunt, scribit ipse Idatius ad annum Dom. 420 et 427. Et quasi parum de carnibus Christianis comedissent, <span style="font-style:italic">surgere</span> rursus jubentur <span style="font-style:italic">et comedere carnes plurimas</span>, quo denotatur Wandalos a sedibus quas prius in Hispania habebant surrexisse, et in Africam transfretasse, ubi persecutionem illam no- tissimam, ab eis Wandalicam nuncupatam, commo- verunt, causa Arianismi inducendi, quae tot myriades martyrum Deo consecravit et a Victore Uticensi scripta est. Ob id certe dictum fuit Wandalicae bestiae, <span style="font-style:italic">comede carnes plurimas</span>, quod tamen de nulla <span class="">PLSection B</span> caeterarum dicitur. Cui etiam soli convenire videtur, <span style="font-style:italic">quod in parte stetit</span>, nimirum quoniam reliquis in Hispania manentibus, soli Wandali in aliam partem a caeteris sejuncti sunt, id est, in Hispaniam.</p><p><span style="font-style:italic">Tertia bestia, Suevi</span>. — Totidem atque in reliquis, in tertia bestia notatu digna reperiuntur : 1° Quod erat <span style="font-style:italic">quasi pardus</span>, qui de genere leonum existens, regiam majestatem significat. 2° Quod <span style="font-style:italic">alas habebat quasi avis, quatuor supra se, et quatuor etiam capita erant in bestia.</span> Cum vero id quod regnum, cujus bestia gerit typum, habere dicitur super se, rex ejus sit, fit ut quatuor alae et totidem capita quae super tertiam bestiam erant, octo reges significent, qui ejus regni, successu temporis, habenas recturi essent. 3° Quod specialiter de ea scribitur, quod <span class="">PLSection C</span> potestas data est ei, quod tamen de duabus priori- bus dictum non est : ubi profecto innuitur, natio- nem per eam bestiam significatam, peculiare regnum fundaturam et possessuram, longo temporis inter- vallo per multorum regum vitas ducto. Nihil vero exactius Suevos adumbrare posset, qui speciale re- gnum habuerunt in Hispania, quod tamen nec Ala- ni, nec Wandali fundavere : et ad tantam indies devenerunt potentiae magnitudinem, ut de Rechilla eorum rege scribat M. Maximus in Chron. ann. Dom. 448 : <span style="font-style:italic">Rechilla, Suevorum rex, pene totius Hispa- nia monarcha fit.</span> Duravit vero ipsorum regnum ab ann. 411, quo in Gallaeciam secesserunt, usque ad annum 3 Mauritii imperatoris, et Christi 588, teste Joanne Viclarensi in Chron., seu, ut M. Maximus <span class="">PLSection D</span> inquit, in suo, ann. Dom. 586, quo a Leovigildo Gothorum rege subjugati sunt post 177 vel 179 an- nos imperii Gallaeciani : quo tempore Bracarae re- giam curiam habuerunt. Unde et nunc ejus provin- ciae incolas nonnulli <span style="font-style:italic">Sevos</span> quasi Suevos vocant. Toto vero praedictorum 177 annorum spatio, octo dum- taxat reges habuisse leguntur, ondine sequenti. Primus fuit <span style="font-style:italic">Hermenricus</span>, qui in Hispanis primus Suevorum regni solium erexit; vixit teste Idatio usque ad ann. Domini 440, reliquitque regni suc- cessorem filium suum Rechillanem. II. <span style="font-style:italic">Rechilla</span> obiit ann. Domini 447, qui fuit 24 Theodosii Junio- ris. III. Ei successit Ricciarius, filius ipsius, qui an- no secundo Martiani principis occisus fuit, mense <span class="pagebreak" id="index.xml-pb-d30e527">[Page 584]</span> <span class="">PLSection A</span> Decembri, a Theoderico Gothorum rege. IV. Riccia- rio sine successore mortuo electus fuit a Suevis <span style="font-style:italic">Maldra</span>, qui quarto regni anno occisus est. V. Suc- cessorem habuit <span style="font-style:italic">Remismundum</span>. VI. Hic autem <span style="font-style:italic">Aria- nimirum</span>, vel <span style="font-style:italic">Theodomirum</span> : duplici insignitum no- mine, quod videlicet principio Arianis faveret, deinde Divinitatem Christi fassus sit; unde prius <span style="font-style:italic">Arianimirus</span>, postea Theodomirus dictus est. VII. <span style="font-style:italic">Miro</span> Suevorum gubernacula suscepit; et VIII, Evo- ricus, in quo tota Suevorum regum prosapia simul cum corona defecit. Ita ex Idatio, M. Maximo, Vi- clarensi, et Isidoro desumitur; et tametsi nonnulli, ex quibus est Maximus, in ordine regum designando varient, nam Ricciarium ponit non tertio loco post Rechillanem, sed quinio inter Remismundum et <span class="">PLSection B</span> Arianimirum : nemo tamen octonarium auget, vel minuit : a quo longe abjiciendi sunt quatuor tyranni, qui regnum aliquoties arripere conati sunt : <span style="font-style:italic">Fran- tanes</span> in Maldram regem rebellavit; <span style="font-style:italic">Fumarius</span> in Remismundum; Andeca in Mironem, et Malluricus tandem in ipsum Andecam : omnes siquidem aucto- res concorditer eos tyrannos nuncupant, non reges. Habuit proinde bestia tertia, leopardus Suevus, alas quatuor super se et quatuor cupita, et <span style="font-style:italic">potestas data est ei</span>, quae tamen nec Wandalis, nec Alanis dicitur data; quippe cum cito <span style="font-style:italic">evulsa sunt aloe ho- rum</span>; et ilii <span style="font-style:italic">in parte steterunt</span>, id est, Alani prius- quam successionem regni sui haberent in Lusitania destructi sunt, Wandali vero in Africam secesserunt.</p><p>Sed quamobrem quatuor priores reges Suevorum <span class="">PLSection C</span> <span style="font-style:italic">aloe</span>, et quatuor posteriores <span style="font-style:italic">capita</span> nuncupantur, et non omnes capita, aut non omnes alae? Ut ego existimo, quoniam quatuor priores incredibili per- nicitate diversas remotasque Hispaniae provincias depraedati sunt; posteriores quietem adepti, pacifice gentes suas gubernarunt. <span style="font-style:italic">Hermenricus</span> saepius cas Gallaeciae partes quae sub ipso non erant infestavit; Richilla primum Emeritam usque pervenit, postea Baeticam et Carthaginensem provincias aggressus est; <span style="font-style:italic">Ricciarius</span> Vasconias devastavit, et inde Caesar- augustam et Ilerdam; Maldra Ulixbonam, et totam Lusitaniam diripuit (scribit de ejus gestis Idatius); at vero <span style="font-style:italic">Remismundus, Arianimirus, Miro, et Evori- cus</span>, de solo regno suo curasse leguntur. Inde qua- tuor priores reges per alas quatuor, totidem poste- <span class="">PLSection D</span> riores per quatuor capita propriissime adumbrati sunt, et neque omnes alae, neque omnes capita non· cupati.</p><p><span style="font-style:italic">Quarta bestia, Gothi</span>. —De quarta demum bestia dicemus, in qua quatuor Daniel notatu digna praevi- dit : 1° Quod mirabilior et terribilior erat caeteris, et <span style="font-style:italic">fortis nimis</span>, utpote quae dentes ferreos habebat ma- gnos, et <span style="font-style:italic">ungues</span> similiter ferreos, et ore simul ac pedibus omnia quae sibi objiciebantur comminue- bat, conculcabat, et dilacerabat; 2° quod <span style="font-style:italic">dissimilis erat coeteris</span>, nec certam, quod sciamus, habebat figuram; 3° quod <span style="font-style:italic">habebat cornua decem</span>, post quae <span style="font-style:italic">cornu aliud parvulum ortum est de medio eorum.</span> De hoc autem multa dicuntur : nimirum, quod tantum <span class="pagebreak" id="index.xml-pb-d30e610">[Page 585]</span> <span class="">PLSection A</span> crevit, ut <span style="font-style:italic">majus</span> esset <span style="font-style:italic">coeteris</span> cornibus quod ad ejus conspectum <span style="font-style:italic">ceciderant tria cornua; quod oculi quasi oculi hominis erant in cornu isto, quod habebat etiam os loquens grandia, seu ingentia.</span> 4° Demum quod propter vocem sermonum grandium quos cornu illud loquebatur, <span style="font-style:italic">interfecta fuit bestia, et periit cor- pus ejus, et traditum est ad comburendum igni.</span> Manu- ducimur vero ad ejus cognitionem angelica exposi- tione, qua ad Danielem dictum est : <span style="font-style:italic">Bestia quarta regnum quartum erit in terra, quod majus erit omni- bus regnis, et devorabit universam terram, et conculca- bit, et comminuet eam. Porro cornua decem ipsius regni decem reges erunt : et alius consurget post eos, et ipse potentior erit prioribus, et tres reges humilia- bit, et sermones contra Excelsum loquetur, et sanctos</span> <span class="">PLSection B</span> <span style="font-style:italic">Altissimi conteret</span>. De superbia autem et tempore dominationis ipsius subdit : <span style="font-style:italic">et putabit quod possit</span> mutare tempora el leges. el tradentur in manu ejus (sancti videlicet, de quibas prius dixerat, <span style="font-style:italic">faciebat bellum adversus sanctos et proevalebat eis</span>), quousque? <span style="font-style:italic">usque in finem</span>, et tunc tandem <span style="font-style:italic">regnum et potestas, et magnitudo quoe est subter omne coelum dabitur po- pulo sanctorum Altissimi</span>, eoque <span style="font-style:italic">omnes reges servient et obedient, et regnum sempiternum erit</span>. Mirum pro- fecto quam bene haec omnia Gothorum genti ejus- que regibus iu Hispania, regnantibus conveniant. Ipsi quarta bestia et regnum quartum sunt, utpote qui post caeteras tres nationes Hispanias intrarunt, ipsi fortiores el ferociores caeteris, majorem stra- gem in Hispaniis fecerunt, ipsi dissimiles reliquis, <span class="">PLSection C</span> nec certam alicujus animalis imaginem prae se fere- bant (id est, nec leaenae, nec ursi, nec pardi, vel al- terius cujusvis bestiae, quae describi certe possit), quod nimirum non intrarunt in Hispanias quasi hostes, et praedones, sicut reliquae barbarae natio- nes, sed sub titulo defensorum Romani imperii, cum tamen omnes deciperent, et Romanos non mi- nus quam caeteros conarentur ab Hispania deturbare. De persecutione Barbarorum sub Romano nomine haec Idatius anno 25 Archadii et Honorii, qui fuit secundus ab ingressu Gothorum : <span style="font-style:italic">Wallia rex Go- thorum, Romani nominis causa intra Hispania coedes maximas efficit Barbarorum;</span> et anno sequenti : <span style="font-style:italic">Wan- dali Silingi in Boetica per Walliam regem omnes ex- stincti; Alani quoque, adeo coesi sunt a Gothis, ut</span> <span class="">PLSection D</span> <span style="font-style:italic">exstincto rege ipsorum, Wandalorum se patrocinio subjugarent.</span> Quis non diceret Gothos fidissimos Romanorum auxiliares? nihil tamen longius aberat ab ipsorum animis; cum enim occasio sese ob- tulit, exercitum Romanorum quos palam juvare promittebant, fraude et deceptione, cum jam de victoria loquebantur, in manus Wandalorum tradi- derunt. Ejus rei testis etiam est Idatius, qui anno 28 Arcadii inquit, <span style="font-style:italic">Castinus magister militum Roma- norum, cum magna manu, et auxiliis Gothorum, bel- lum in Boetica Wandalis inferi : quos cum ad inopiam vi obsidionis arctaret, adeo ut se tradere jam pararent; inconsulte publico certamine confligens, auxiliorum fraude deceptus, ad Tarraconam victus effugit</span>. Cum <span class="pagebreak" id="index.xml-pb-d30e668">[Page 586]</span> <span class="">PLSection A</span> igitur a nemine cognosceretur quarta Gothorum bestia, non mirum si species ejus non describitur, sed dissimilis dicitur caeteris.</p><p>Quod ad regum numerum hujus nationis spe- ctat, decem cornibus adumbratorum, decem habuit, non plus nec minus, ab Ataulpho qui primus Gotho- rum in Hispanias intravit, usque ad Liubanem, cui undecimus successit Leovigildus; de quo quidquid de undecimo cornu dictum est ad unguem, ut mox os- tendam, verificatur. Primus fuit (uti diximus) <span style="font-style:italic">Ataul- phus</span>, Barcinone occisus ann. Dom. 416. II. <span style="font-style:italic">Wallia</span>, qui duos regnavit annos, et obiit 418. III. <span style="font-style:italic">Theodore- dus</span>, qui ann. Dom. 455 occisus occubuit. IV. Ejus fi- lius <span style="font-style:italic">Thorismus</span>, seu Thorismundus, qui anno se- quenti necatus est. V. Successit frater ejus <span style="font-style:italic">Theodo-</span> <span class="">PLSection B</span> <span style="font-style:italic">ricus</span>, qui anno 464 ab Eurico fratre suo trucidatus est. VI. <span style="font-style:italic">Euricus</span> ipse, qui anno Domini 482. Arelate in Gallia Gothica mortuus est, habuitque successorem Alaricum. VII. <span style="font-style:italic">Alaricus</span> regnavit annos 23 usque ad annum Domini 506. VIII. Huic successit filius ipsius <span style="font-style:italic">Amalaricus</span>, Theoderici Italiae regis ex filia nepos, infans adhuc, et pueriles non excedens annos : quoe tempore Theodoricus gubernavit in Hispania pro ne- pote. IX. <span style="font-style:italic">Athanagildus</span> qui habenas regni tenuit us- que ad annum 2 Justini Junioris, Christi vero 567, quo nimirum <span style="font-style:italic">Athanagildus rex Gothorum</span> (ait Vicla- rensis) <span style="font-style:italic">in Hispania vitoe finem suscepit, et Liuba pro eo in regnum provehitur</span>, fuitque X inter Gothorum Hispaniae reges. Horum omnium auctores habeo tres oculatos testes, Idatium, Maximum, et Joannem Vi- <span class="">PLSection C</span> clarensem. Sed sunt qui post Ataulphum, Sigericum collocent ante Walliam, qui tamen regium non ascendit solium, unde a Prospero et Idatio in catalo- go Gothorum regum non admittitur, de quo supe- rius satis dictum a nobis est. Tempore etiam infan- tiae Amalarici invasit regnum ejus Gesalaicus, sed tyrannidi ipsius Theodoricus negotii gubernator oc- currit; Gesalaicus vero profugus et vagus in Galliis mortuus est ann. Domini 510. Addit Isidorus (quem recentiores sequuntur) tres alios ante Athanagildum, scilicet Theudium, Theudisclum, et Agilam, qui ta- men tyranni potius quam veri reges fuerunt, et ea- propter M. Maximus qui exactius res Gothorum chro- nologice secutus est, eos a catalogo regum ejecit, indignos judicans tanto honore, quod Lucas Tuden- <span class="">PLSection D</span> sis fecit, immo eo teste, Isidorus etiam, cujus Chro- nicon ad verbum ipse transcripsit ex purioribus (ut apparet) originalibus, quam nunc exstent. Nam certe Chronicon quod inter ejus opera exstat Gothorum, sub nomine Isidori, innumeris scatet mendis in an- norum notis, in nominibus, in ordine et serie re- gum, et aliis quae facile quivis collatione facta cum conciliis, Idatio, Viclarensi et caeteris auctoribus deprehendet. Decem igitur dumtaxat Gothorum re- ges fuere usque ad Liubanem.</p><p>Liubane tamen nihilominus regnante, Leovigildus (undecimum cornu) partem regni accepit; quo vere de illo diceretur, <span style="font-style:italic">Ecce cornu aliud parvulum ortum est de medio eorum;</span> in medio enim regni fratris sui <span class="pagebreak" id="index.xml-pb-d30e723">[Page 587]</span> <span class="">PLSection A</span> parvum regnum sibi constituit : quod Viclarensis gestorum ejus chronographus sic notavit : Anno 3 Justini Junioris, <span style="font-style:italic">Leovigildus germanus Liubanis re- gis, superstite fratre in regnum citerioris Hispanioe con- stituitur.</span> Porro tres reges post ejus ortum ceciderunt, Liuba Gothorum, et Miro, atque Evoricus Suevo- rum, regnaque ipsorum suo adjecit, ut idem Vicla- rensis scribit : quo nimirum illud in eo verificetur, Cornu aliud ortum fuerat, ante quod ceciderant tria cornua, et majus erat coeteris; et majus multo, quan- doquidem universam Hispaniam, quae multis regibus variisque principibus subjecta fuerat primus om- nium sub sua reposuit potestate, ad quod necesse fuit Vasconias, Bastetaniam, Malacitanam, Cordu- bensem, et Assidoniensem, aliasque provincias et <span class="">PLSection B</span> urbes bello sibi subjicere, et Suevorum qui in Gal- laecia potentabantur, regnum delere; cui demum Galliam Narbonensem adjecit, unde et <span style="font-style:italic">devorasse uni- versam terram</span> propriissime dictus est, <span style="font-style:italic">et conculcasse, ac comminuisse eam</span>.</p><p><span style="font-style:italic">Magna</span> quoque <span style="font-style:italic">et ingentia contra Excelsum locutus fuit</span>, nimirum contra Christi Divinitatem blasphe- mias evomens, utpote Arianorum propugnaculum, <span style="font-style:italic">et bellum</span> ea de causa <span style="font-style:italic">adversus sanctos faciebat, et proe- valebat eis.</span> Nihil verius, nihil magis litterae conso- num : nam concors auctorum vox est, Leovigildum bellum acerrimum indixisse catholicis, quorum pa- trocinium Hermenegildus filius susceperat, ipsisque semper praevaluisse. Accipe verba M. Maximi, qui ea quae vidit scripto tradidit. Anno Domini 380. <span style="font-style:italic">Her-</span> <span class="">PLSection C</span> <span style="font-style:italic">menegildus catholicorum suscipit patrocinium.</span> Rursus, <span style="font-style:italic">Indicto inter Patrem Leovigildum, et principem Herme- negildum publico bello (nam in causa catholicorum po- pulorum a patre admonitus erat, ne a se deficeret), Leovigildus filium Hispali obsidet, proditioneque Ro- manorum patri suo traditur, qui post duram carceris custodiam Hispali vinctus, et catenis alligatus vehe- menter premitur : sed tandem datis obsidibus dimittitur</span>. Anno 581 : <span style="font-style:italic">Leovigildus iterum Hermenegildum filium obsidet ad Osset oppidum Lusitanioe, captumque Tole- tum ducit, ibique carceri mancipat</span>. Insuper anno 583 : <span style="font-style:italic">Leovigildus iterum filium Hermenegildum Hispali ob- sidet.</span> Et anno 584 : <span style="font-style:italic">Leovigildus exercitum contrahit contra Hermenegildum filium. Mironem Suevorum re- gem in auxilium suum contra filium, et hostes multos</span> <span class="">PLSection D</span> <span style="font-style:italic">vocat.</span> Anno vero 585 : <span style="font-style:italic">Hermenegildus Hispali dela- psus, et Corduboe captus, primum Hispali, Toleti dein- de, Valentioeque aliquot menses captivus exsulat.</span> Quid plura? adeo praevaluit truculenta bestia, ut filium capite truncari fecerit; cum antea persecutione ge- nerali in catholicos mota, praecipuos corum antisti- tes acerrime persecutus in exsilium misisset. Ejus sane jussu S. Leander Hispalensis, et sanctus Lici- nianus Carthaginensis episcopi Constantinopolim re- legati sunt; S. Mausona Emeritensis Complutum; S. Euphemius Toletanus Barcinonem; S. Bonitus Complutensis Caesaraugustam; S. Fulgentius Asti- gitanus, et alii alias ob defensionem catholicae veri- tatis, agente impio Leovigildo rege, exsilium per- <span class="pagebreak" id="index.xml-pb-d30e782">[Page 588]</span> <span class="">PLSection A</span> pessi fuere; id quod Marcus Maximus Caesaraugu- stanus tunc temporis episcopus, et ipse oculatus te- stis scribit ad annum Domini 583. <span style="font-style:italic">Faciebat</span> ergo <span style="font-style:italic">bel- lum adversus Sanctos, et proevalebat eis</span>.</p><p>Sed quid significat quod subjungitur : <span style="font-style:italic">Ecce oculi quasi oculi hominis erant in cornu isto?</span> nimirum quod ad debellandos sanctos non caeca sua dumtaxat phan- tasia movebatur, sed multorum episcoporum insti- gatione, qui oculi Ecclesiae nuncupabantur; quinim- mo et concilia celebrabat super eadem re. Accipe M. Maximi verba ad annum Domini 581 : <span style="font-style:italic">Leovigil- dus iterum Hermenegildum filium suum obsidet, ca- ptumque Toletum ducit, ibique carceri mancipat.</span> Sed ecce oculos hujus cornu : <span style="font-style:italic">Ubi synodum episcoporum Arianorum, suoeque factionis contrahit, cui Paschasius</span> <span class="">PLSection B</span> <span style="font-style:italic">episcopus Ecclesiae S. Eulelioe Toletanoe proesidet, con- veniunt co Vincentius episcopus Caesaraugustanus : Sumnia, et Nepotianus episcopi Emeritensis Ecclesioe intrusi : Ugnus Barcinonensis, Murita Valentinus Argimundus Portucallensis, Gardingus episcopus Ta- densis, et alii ejusdem sectoe.</span> Elatus tot Patrum favo- re Leovigildus, non mirum si putaret, <span style="font-style:italic">quod posset mutare tempora et leges</span> regni sui, et sectae. Cujus rei nobis praebet exemplum Viclarensis; cum enim Aria- norum lege inviolabili cautum esset, ne quis ad eos de catholicis transire permitteretur, nisi lavacro illo suo Zenoso rebaptizaretur : Leovigildus congre- gato concilio suorum antistitum, legem abrogavit, novam sub his verbis condens : <span style="font-style:italic">De Romana religio- ne ad nostram catholicam fidem</span> (ita suam miseri nun- <span class="">PLSection C</span> cupabant) <span style="font-style:italic">venientes, non debere baptizari, sed tantum- modo per manus impositionem, et communionis perce- ptionem recipi, et gloriam Patri per Filium in Spiritu sancto dari.</span> Quo effectum est (miserabile dictu) ut <span style="font-style:italic">per hanc seductionem plurimi nostrorum</span> (ait Viclarensis) <span style="font-style:italic">cupiditate pofiusimpulsi, in Arianum dogma declinarint.</span></p><p>Sed quid sibi vult quod debellasse et praevaluisse dicitur sanctis, traditosque illos fuisse in manus ejus. <span style="font-style:italic">usque ad tempus, et tempora, et dimidium temporis?</span> Sane in his verbis quot annos regnaturus esset, innuitur. Cum vero temporis nomine, nullus deter- minate et perspicue annorum numerus designetur, necesse erit aliquem determinatum quaerere, in quo simplex quod in singulari vocatur <span style="font-style:italic">tempus</span>, cum du- plici <span style="font-style:italic">tempora</span> in plurali nuncupato, et dimidio du- <span class="">PLSection D</span> plicis quod <span style="font-style:italic">dimidium temporis</span> dicitur, ejus regni complectatur annos. Id quod in Leovigildo reperi- mus, qui, teste Viclarensi, 17 cum dimidio, in im- perio impiissimo exegit. Namque cum sub simplici tempore quinarium annorum intelligamus, et in du- plici denarium, et in dimidio temporis, quinarii me- dietatem, id est, duos annos cum dimidio; <span style="font-style:italic">tempus, et tempora, et dimidium temporis</span> 17 annos cum dimi- dio, nec plus, nec minus conficient. Quibus trans- actis <span style="font-style:italic">propter vocem sermonum grandium, quos cornu illud contra Excelsum loquebatur, interfecta est be- stia, et periit corpus ejus.</span> Justissime post illud tempus tantorum scelerum Leovigildus poenas luit, et regno privatus et vita, in cujus regis morte bestia interfecta <span class="pagebreak" id="index.xml-pb-d30e849">[Page 589]</span> <span class="">PLSection A</span> est, supremo id Judice decernente, et ejus simul cor- pus periit; non enim ipse solus, sed tota ejus secta gla- dio verbi Dei confossa disperiit, et concidit, et corpus illius bestiae <span style="font-style:italic">traditum est ad comburendum igni</span>. Quod etiam ad litteram impletum est, quando Recaredus Ca- tholicus rex, patre de medio sublato, universos perfi- diae Arianae libros qui vires praebebant bestiae, in foribus Toletanis publice combussit. Et qui vidit M. Maximus, testimonium perhibuit in Chron. ad an- num Domini 589 ubi de initiis Recaredi agens in- quit : <span style="font-style:italic">Libri perfidioe Arianoe in foribus Toletanis com- buruntur.</span></p><p><span style="font-style:italic">Tunc throni positi sunt</span>, et Antiquo dierum ita de coelis ad favorem et justitiam Excelsi filii judicante, judicium quoque in terris solemnissime celebratum <span class="">PLSection B</span> est Toleti, ubi 72 episcopis totius Hispaniae et Galliae Gothicae considentibus, Arii perfidia condemnata est. Cui itidem sanctorum conventui innumerabiles recta inspirando angelorum exercitus interfuisse, non solum res ipsa, tantam Dei gloriam paritura, convincit : sed dies celebrationis concilii quae fuit 8 Maii, qua festum S. Michaelis et angelorum in Eccle- sia celebratur : ut ex actis ejusdem synodi constat. Quo tandem illud Danielis, <span style="font-style:italic">millia millium ministra- bant ei</span>, etc., non solum de sanctis episcopis, sed etiam de angelis ipsis ad litteram intelligi queat. <span style="font-style:italic">Tunc libri aperti sunt</span>; dum scriptis magnorum Pa- trum, illorum praesertim qui Nicaenam synodum ce- lebrarunt, evolutis; libris quoque SS. Prophetarum et Evangeliorum perlectis, causa Christi Domini <span class="">PLSection C</span> agitata pro eis divinis sententia lata est, ut ad unguem impleretur illud : <span style="font-style:italic">quasi Filius hominis veniebat et us- que ad Antiquum dierum pervenit, et in conspectu ejus obtulerunt illum, et dedit ei potestatem, et honorem, et regnum, et omnes populi tribus, et linguoe servient ei.</span> Super quae verba Hieronymus inquit : <span style="font-style:italic">Quoe cun- cta si hoeresis Arianorum pio vellet advertere sensu, nequaquam Filio Dei calumniam inoequalitatis move- ret.</span> Nimirum fatetur hac sententia Arianorum hae- resim condemnari.</p><p>Ilis peractis regnum magnum illius quartae bestiae ab ea per sententiam rescissum est, traditumque populo sanctorum Altissimi, quando videlicet A- rianismo tota Hispania abolito, et destructo, regnum Hispanum catholicum traditum fuit regi vere ca- <span class="">PLSection D</span> tholico Recaredo, in quo monarchia catholica fun- data est; nam et ipse leges sacratissimas pro ipsa tulit, quae adhuc exstant in 12 libris legum Wisi- gothorum, et universo concedente concilio cogno- mentum <span style="font-style:italic">Gloriosi regis</span> obtinuit, quo singulariter per multa temporum curricula ejus successores usi sunt in omnibus publicis instrumentis, ut videre est in titulis ac subscriptionibus legum praedictorum 12 librorum, et in actis omnium Hispanorum conci- liorum in quibus reges Hispaniae perpetuo <span style="font-style:italic">Gloriosi</span>, plerique etiam <span style="font-style:italic">Gloriosissimi</span> intitulantur a Patribus; qui quando ad ipsos loquebantur, pro eo quo nunc Majestatis, Altitudinis, aut Serenitatis nomine uti- mur, ipsi <span style="font-style:italic">Glorioe</span> nomenclatura utebantur; id quod <span class="pagebreak" id="index.xml-pb-d30e896">[Page 590]</span> <span class="">PLSection A</span> itidem apud scriptores ejus temporis universos re- perire licet; id est, apud Isidorum, Ildefonsum, M. Maximum, et caeteros : qua de re uberius agen- dum nobis est in commentariis ad cumdem Maxi- mum, ann. Domini 590, ubi etiam ostendemus an- tiquitatem tituli regis <span style="font-style:italic">Catholici</span>, qui inde pariter ducens originem titulo <span style="font-style:italic">Gloriosi</span> successit : cum ta- men uterque maxime faciat ad rem de qua loqui- mur, id est, ad populum sanctorum Altissimi, cu- jus reges <span style="font-style:italic">Gloriosi</span> et <span style="font-style:italic">Catholici</span> magno Dei consilio nuncupati sunt, ut vel ex ipso cognomento tam- quam ex signo deducere possemus, quisnam esset populus ille vere catholicus et gloriosus, de quo Daniel tam multa dixit.</p><p>Quod vero ad ejus regni perpetuitatem spectat, <span class="">PLSection B</span> ab codem propheta praedictam, liquido constat a Recaredo et deinceps usque ad Philippum IV, qui nunc feliciter regnat, per totos 1030 annos num- quam in Hispania regem catholicum defuisse; num- quam populum ipsum Hispanum, dante Deo, a fide catholica descivisse; nam tametsi ad tempus pecca- tis ipsius exigentibus, flagello Sarracenico punitus fuit; in Montanis nihilominus principatum super cum obtinuit Gloriosus et Catholicus rex Pelagius : quinimmo in universis Hispaniae urbibus publica templa catholicis Hispanis a Sarracenis sub ingentis stipendii onere concessa sunt; in quibus ipsi, quan- tum cumque durissimo jugo attriti, fidem catholicam publice semper profiteri non dubitarunt, quo tempore innumeri illorum Cordubae, et alibi ad martyrii coro- <span class="">PLSection C</span> nam pervenerunt, quorum gloriosos triumphos unus ex ipsis martyribus, sanctus scilicet Eulogius, ad To- letanam primatem sedem electus, stylo purissimo prosecutus est. Caeterum miserante Deo Hispani non solum impiorum jugum a suis cervicibus excus- serunt. verum et monarchiam catholicam sensim dilatare coeperunt, multis magnisque principatibus in Europa, Africa, et Asia subjugatis, et adeptis, quos longum esset per singulos recensere, quibus tandem novum orbem praeter omnium saeculorum exspectationem a se adinventum, et subjugatum ad- junxerunt, et fecerunt catholicum, et partem regni sanctorum, in quorum societate, quam late toto orbe patet (mirabile dictu) nullus non catholicus habitare permittitur, quo verius <span style="font-style:italic">populus sauciorum</span> <span class="">PLSection D</span> vocari queat.</p><p>Quae cum ita sint, haud futili nixi fundamento credimus, ejusmodi catholicam monarchiam Danieli prophetae cap. illo 7 fuisse praemonstratam, utpote quam bestiarum quatuor barbaricae direptiones praecesserunt, et in occisione Arianae perfidiae, ac filii Dei glorificatione sumpsit exordium, et in qua quaecumque a Daniele notantur, etiam minutissima, ad unguem, ut vidimus, verificantur; speramusque caeteras quoque ejusdem propheticae praedictionis de majori adhunc propagatione et perpetuitate populo sanctorum a Deo factas promissiones in ea similiter adimplendas, quod utinam Deus Opt. Max. ad ma- jorem gloriam perficere dignetur.</p><p><span class="pagebreak" id="index.xml-pb-d30e926">[Page 591]</span> <span class="">PLSection A</span> Pene jam opus istud sub praelo sudabat, cum in similem dicam an eamdem? propheticam praedi- ctionem incidi. quae a Jeremia quidem scripta, sed a venerabili Joachimo abbate exposita fuerat in commentariis super cap. <span class="smallcap">XLIX</span> Jeremiae. Ibi siquidem propheta adversus AElam comminatur, quatuor ven- tos coeli a totidem orbis plagis inducendos a Deo, ut ventilet AElam in omnes ventos, et dispergat in omnem mundi plagam; fore tamen nihilominus tem- pus praedicit, quo ponat Deus solium suum in AE- lam, et praeponat eam universae terrae. En verba prophetae : <span style="font-style:italic">Quod facium est verbum Domini nd Jere- miam prophetam adversus AElam dicens. Hoec dicit Dominus exercituum : Ecce ego confringam arcum AElam, et summam fortitudinem eorum; et inducam</span> <span class="">PLSection B</span> <span style="font-style:italic">super AElam quatuor ventos, a quatuor plagis coeli, et ventilabo cos in omnes ventos istos, et non erit gens ad quam non perveniant profugi AElam. Et pavere fa- ci am AElam coram inimicis suis, et in conspectu quoe- rentium animam eorum, et adducam super eos malum</span>, <span class="pagebreak" id="index.xml-pb-d30e942">[Page 592]</span> <span class="">PLSection A</span> <span style="font-style:italic">iram furoris mei, dicit Dominus : et mittam post eos gladium, donec consumam eos : et ponam solium meum in AElam, et perdam inde reges et principes, ait Dominus. In novissimis autem diebus reverti fa- ciam captivos AElam, dicit Dominus.</span> Haec propheta : quae tamen de Hispanis intelligenda contendit Joa- chimus, vir sane magnae in enodandis prophetis au- ctoritatis; ait vero : <span style="font-style:italic">Ad AElam</span>, etc. <span style="font-style:italic">Quod Hispanos et Occidentales nationes, quas persecutionis gladius attrivit quanto post inter visitationem, eorum posteros ad fidem catholicoe inspirationis impellet.</span> Quod qui- dem sub Recaredo rege catholico factum ostendimus. Confer, quaeso, lector, prophetiam Jeremiae cum prophetia Danielis; et cum nihil inter se differre compereris, abbatem Joachimum pro nobis stare <span class="">PLSection B</span> cognosces.</p><p>Et Haec quidem sub correctione S. Matris Eccle- siae, et cujusvis melius sentientis judicio dicta sunto, cui etiam totos hos commentarios libentis- sime subjicio.</p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:13:18Z.
	       SAXON HE 9.8.0.5.
		 --></address></div></body></html>