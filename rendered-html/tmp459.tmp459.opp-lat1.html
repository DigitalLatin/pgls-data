<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">EX COMMENTARIO IN JOBUM Qui manuscriptum Amstelodami in bibliotheca et. Viri Marci Meabomii exstabat ET PUTATUR ESSE S. HIERONYMI, Huc primum (Vallarsio loquente) adscita, nec non aliquot locis aucta, atque emendata ex Romano altero manuscripto.</a><ul class="toc"><li class="toc"><span class="headingNumber">1.1. </span><a class="toc toc_1" href="#index.xml-body.1_div.1_div.1">EX PROOEMIO AD HUNC COMMENTARIUM.</a><ul class="toc"><li class="toc"><span class="headingNumber">1.1.1. </span><a class="toc toc_2" href="#index.xml-body.1_div.1_div.1_div.1">DE MODO EXPONENDI1.</a></li></ul></li><li class="toc"><span class="headingNumber">1.2. </span><a class="toc toc_1" href="#index.xml-body.1_div.1_div.2">EX IPSO COMMENTARIO.</a><ul class="toc"><li class="toc"><span class="headingNumber">1.2.1. </span><a class="toc toc_2" href="#index.xml-body.1_div.1_div.2_div.1">Ad Cap. I, 1.</a></li><li class="toc"><span class="headingNumber">1.2.2. </span><a class="toc toc_2" href="#index.xml-body.1_div.1_div.2_div.2">Ad Cap. III, 8.</a></li><li class="toc"><span class="headingNumber">1.2.3. </span><a class="toc toc_2" href="#index.xml-body.1_div.1_div.2_div.3">Ad Cap. IV, 10, 11.</a></li><li class="toc"><span class="headingNumber">1.2.4. </span><a class="toc toc_2" href="#index.xml-body.1_div.1_div.2_div.4">Ad Cap. XIX, 24.</a></li><li class="toc"><span class="headingNumber">1.2.5. </span><a class="toc toc_2" href="#index.xml-body.1_div.1_div.2_div.5">Ad Cap. XIX, 25-27.</a></li><li class="toc"><span class="headingNumber">1.2.6. </span><a class="toc toc_2" href="#index.xml-body.1_div.1_div.2_div.6">Ad Cap. XXII, 11.</a></li><li class="toc"><span class="headingNumber">1.2.7. </span><a class="toc toc_2" href="#index.xml-body.1_div.1_div.2_div.7">Ad Cap. XXII, 15, 16.</a></li><li class="toc"><span class="headingNumber">1.2.8. </span><a class="toc toc_2" href="#index.xml-body.1_div.1_div.2_div.8">Ad Cap. XXII, 16.</a></li><li class="toc"><span class="headingNumber">1.2.9. </span><a class="toc toc_2" href="#index.xml-body.1_div.1_div.2_div.9">Ad Cap. XXIV, 5-11.</a></li><li class="toc"><span class="headingNumber">1.2.10. </span><a class="toc toc_2" href="#index.xml-body.1_div.1_div.2_div.10">Ad Cap. XXVI, 2, 3, 4.</a></li><li class="toc"><span class="headingNumber">1.2.11. </span><a class="toc toc_2" href="#index.xml-body.1_div.1_div.2_div.11">Ad Cap. XXIX, 19, 20.</a></li><li class="toc"><span class="headingNumber">1.2.12. </span><a class="toc toc_2" href="#index.xml-body.1_div.1_div.2_div.12">Ad Cap. XXXI, 25-28.</a></li><li class="toc"><span class="headingNumber">1.2.13. </span><a class="toc toc_2" href="#index.xml-body.1_div.1_div.2_div.13">Ad Cap. XXXVIII, 7.</a></li><li class="toc"><span class="headingNumber">1.2.14. </span><a class="toc toc_2" href="#index.xml-body.1_div.1_div.2_div.14">Ad Cap. XXXVIII, 31.</a></li><li class="toc"><span class="headingNumber">1.2.15. </span><a class="toc toc_2" href="#index.xml-body.1_div.1_div.2_div.15">Ad principium Capitis XXXIX.</a></li><li class="toc"><span class="headingNumber">1.2.16. </span><a class="toc toc_2" href="#index.xml-body.1_div.1_div.2_div.16">Ad Cap. XLII, 15.</a></li></ul></li><li class="toc"><span class="headingNumber">1.3. </span><a class="toc toc_1" href="#index.xml-body.1_div.1_div.3">MISCELLA</a></li></ul></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">EX COMMENTARIO IN JOBUM</span></span><br /><span class="head"><span class="titlem"><span style="font-style:italic">Qui manuscriptum Amstelodami in bibliotheca et. Viri</span> M<span class="smallcap">arci</span> M<span class="smallcap">eabomii</span> <span style="font-style:italic">exstabat</span> ET PUTATUR ESSE S. HIERONYMI, <span style="font-style:italic">Huc primum</span> (Vallarsio loquente) <span style="font-style:italic">adscita, nec non aliquot locis aucta, atque emendata ex Romano altero manuscripto</span>.</span></span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head"><span class="titlem">EX PROOEMIO AD HUNC COMMENTARIUM.</span></span></h3><div class="textpart" id="index.xml-body.1_div.1_div.1_div.1"><h4><span class="headingNumber">1.1.1. </span><span class="head"><span class="titlem">DE MODO EXPONENDI<sup>1</sup>.</span></span></h4><p><span class="">PLSection A</span> Quaedam historice hic dicuntur, et allegorice, et moraliter. Quaedam nequeunt ad litteram ac- cipi, quia erronea essent, vel impossibilia<sup>2</sup>, vel a se invicem discordantia; ut, <span style="font-style:italic">sub quo curvantur, qui ponant orbem</span> : quasi gigantes mundum vehant. Et : <span style="font-style:italic">Elegit suspendium anima mea</span>; quasi tam pa- tiens velit suspendio vitam finire. Et : <span style="font-style:italic">Pereat dies in qua natus sum</span>, etc. Aliquando qui sensum litterae negligit, veritatis lumen sibi abscondit, dum intrinsecus aliud quaerendo, quod est foris, perdit : dum de misericordiae operibus dicit : <span style="font-style:italic">Si negavi, quod volebant, pauperibus</span>.</p><p>Divinus sermo, sicut mysteriis<sup>3</sup> prudentes exer- ret : ita superficie simplices refovet, quia est ut <span class="">PLSection B</span> fluvius planus et altus, in quo equus ambulet, elephas natet.</p><p>Erranti homini data est lex : inobediens legi <span class="note" id="Note1"><span class="noteLabel">Note: </span>1 Hanc praefert Roman. ms. epigraphen, qui et totum hocce prooemium undecim quasi titulis aut capitibus distinguit.</span> <span class="note" id="Note2"><span class="noteLabel">Note: </span>2 Concinnius in Roman. ms., <span style="font-style:italic">Quod erronea sint vel impossibilia, vel a se</span>, etc.</span> <span class="note" id="Note3"><span class="noteLabel">Note: </span>3 Erat ex Meibomiano cod. <span style="font-style:italic">ministeriis</span>, quod Ro- man. emendat, atque ipse horum Excerptorum Editor in Actis erudit. Lipsiensibus anni 1711 castigaverat quod perspicuum sit, i(??)i ab hujus operis auctore sensura Scripturae mysti- cum.</span> <span class="">PLSection A</span> confunditur, exemplo maximi hominis, sine lege qui legaliter vixit. Unde, <span style="font-style:italic">erubesce Sidon</span>, id est stabilitas in lege positorum; <span style="font-style:italic">ait mare</span>, id est gentilitas, quae dum legem custodit, auditores legis redarguit.</p><p>Dicitur Moses haec de Jacob, quasi de antece- dente scripsisse, quia in Genesi legitur Jobab de Esau descendisse, et Bela filio Beor in regnum successisse. Sed mos eat sacri Eloquii, in prioribus patribus breviter longe post secutura perstringere, dum ad alia properat. Non igitur fuit Job ante legem, sed tempore Judicum. Qui ipse verius creditur gesta victoriae<sup>4</sup> suae scripsisse. Nec nocet quod ait : <span style="font-style:italic">dixit</span> vel <span style="font-style:italic">fecit</span> hoc Job : quia mos est <span class="">PLSection B</span> sancti, de se quasi de aliis loqui. Spiritus enim est qui loquitur in illis de ipsis, sicut do aliis. Unde angelus Mosi modo angelus dicitur, qui ex- <span class="note" id="Note4"><span class="noteLabel">Note: </span>4 Leg. <span style="font-style:italic">historiae</span>.</span> <span class="pagebreak" id="index.xml-pb-d30e194">[Page 1541]</span> <span class="">PLSection A</span> terius servit : modo dominus, qui interius praesi- det. Unde et David : <span style="font-style:italic">Attendite, populus meus, legem meam</span>. Non enim populus vel lex erat David <sup>1</sup>, sed ejus, qui in eo loquitur.</p><p>Et a gentili, sicut a Judaeo, voluit prophetari, qui pro utroque populo venerat.</p><p>Infructuosa loquacitas quasi verborum folia a divinis resecatur, dum in templo Dei nemus plantari prohibetur. Indignum est, ut verba coelestis oraculi restringantur sub regulis Do- nati.</p><p>Virtus Job in quiete magna fuit sibi nota et Deo, sed flagellis commota, ut aromata, nobis redolet. Unde et fides grano sinapis comparatur, <span class="">PLSection B</span> quod non contritum lene est, sed si conteritur, inardescit, et quod latebat in eo, prodit. Unde in psalmo; <span style="font-style:italic">In die mandavit Dominus misericordiam suam, et nocte declaravit eam</span>. Donum misericor- diae. quod in diei quiete praecipitur, nocte adver- sitatis manifestari dicitur. Flagellatur autem, ut et inter mala gratias agere sciret : quod uno pro- fecto deerat<sup>2</sup>. Quod ergo hostis ad malum petiit, Deus ad bonum permisit. Nec putet quis, aliquando verba Job reprebendenda, quem Deus adeo com- mendat; in quo, quasi medio, diabolus contra Dominum certat. Quod tero<sup>3</sup> bona sua narrat, non est arrogantia, sed per ea se, ne desperet, confirmat, cum per tot mala et amicorum oppro- <span class="">PLSection C</span> bria cogeretur desperare de vita sua.</p><p>Omni genere tentationis feritur Job. Damnis rerum, quibus potens in saeculo moveri putabatur; <span class="note" id="Note5"><span class="noteLabel">Note: </span>1 Id est Davidis.</span> <span class="note" id="Note6"><span class="noteLabel">Note: </span>2 Fortasse legendum <span style="font-style:italic">perfecto</span>.</span> <span class="note" id="Note7"><span class="noteLabel">Note: </span>3 Rursum mendose scriptum in Meibomiano cod. <span style="font-style:italic">vera</span> pro <span style="font-style:italic">vero</span>.</span> <span class="pagebreak" id="index.xml-pb-d30e243">[Page 1542]</span> <span class="">PLSection A</span> sed haec despicit. Orbitate prolis, sed hanc aequa- nimiter dolet. Percussione carnis, quam patienter tolerat. Et haec fuerunt quasi exterior impetus belli, et quasi hostes a facie pugnantes. Intus vero per uxorem quasi per civem mens sustinet venena consilii; sed et hanc sapienter docet.</p><p>Amici ad consolationem veniunt, sed ad incre- pationem prosiliunt. Inter quos et ultimus junior. Quod<sup>2</sup> indignus sit, acrius increpat; quia ali- quando plus conturbant verba, quam vulnera. Ecce quasi hostes ex latere. Per vulnera pro- batur patientia; illa robore, haec ratione supe- ravit.</p><p>Amici Job magis ignorantia deliquerunt, quam <span class="">PLSection B</span> malitia. Non enim tantus vir amicos iniquos ha- buit, sed dum causam percussionum discernere nequeunt, in culpam labuntur. Percussionum enim alia est, qua premitur iniquus ut puniatur; alia, ut corrigatur : alia, ne futura committal; alia, ut, cum sequitur salus, Salvator amplius ametur. Bo- nus si percutitur, merita cumulantur : quod ne- scientes distinguere, percussum pro culpa credunt. Unde et citius ad veniam redeunt. Quos Deus sic humiliat, ut non nisi per eum, quem despexerant, ad gratiam reciperet.</p><p>Moraliter<sup>3</sup>. Multa fa.... Innumera turba cogita- tionum, quae quasi ancillae domina, et ratione ab- sente opus deserunt, perstrepunt, et ea redeunte cum silentio operantur. His scilicet, unde dominam <span class="">PLSection C</span> in earum multitudine animus superat. Orientales et angelos orienti luci inhaerentes magni sumus eorum socii, etc. <span class="note" id="Note8"><span class="noteLabel">Note: </span>4 Leg. <span style="font-style:italic">ultimus et junior, quod</span>.</span> <span class="note" id="Note9"><span class="noteLabel">Note: </span>5 Postremum hocce capitulum, quo tertius Scri- pturae sensus explicatur ad Auctoris mentem, ex Romano archetypo suffecimus.</span></p></div></div><div class="textpart" id="index.xml-body.1_div.1_div.2"><div class="pagebreak" id="index.xml-pb-d30e273">[Page 1543]</div><h3><span class="headingNumber">1.2. </span><span class="head"><span class="titlem">EX IPSO COMMENTARIO.</span></span></h3><div class="textpart" id="index.xml-body.1_div.1_div.2_div.1"><span class="">PLSection A</span><h4><span class="headingNumber">1.2.1. </span><span class="head"><span class="titlem"><span style="font-style:italic">Ad Cap. I</span>, 1.</span></span></h4><p>Necesse est ut simplicitatem columbae astutia serpentis instituat, et astutiam simplicitas tempe- ret. Unde Christus in columba et igne apparuit : quia pleni illo sic mansuetudini simplicitatis de- serviunt, ut contra mala zelo rectitudinis accen- dantur. <span style="font-style:italic">Timens Deum</span><sup>1</sup>. Salomon : <span style="font-style:italic">Qui timet Deum, nihil negligit. Recedens a malo</span>. Item Salo- mon : <span style="font-style:italic">Qui in uno offendit, multa bona perdit</span>. Prius persona apta describitur, quam pugna ejus dicatur, ut talis posse vicem reddere videatur.</p></div><div class="textpart" id="index.xml-body.1_div.1_div.2_div.2"><h4><span class="headingNumber">1.2.2. </span><span class="head"><span class="titlem"><span style="font-style:italic">Ad Cap. III</span>, 8.</span></span></h4><p><span style="font-style:italic">Maledicant ei, qui maledicunt diei</span>. Moraliter. In veteri translatione. <span style="font-style:italic">Maledicat eam, qui maledicit diem, qui capturus est grande cetum</span>. Diabolus, qui <span class="">PLSection B</span> modo nox, in fine erit visus dies, cum extolletur supra omne id quod dicitur Deus, vel quod coli- tur. Sed modo malitiam ejus destruit, qui in fine adventu suo potentiam ejus destruet : qui in aquis sancti baptismi grande cetum, id est fortitudi- nem ejus, exstinguit. <span style="font-style:italic">Vel maledicant ei</span>, id est nocti, tenebras damnando nuntiantes electi angeli. <span style="font-style:italic">Qui maledicunt diei</span>, id est, qui fictam ejus clarita- tem, qua praesumpsit aequalis Dea fieri, despicien- dam monstrant. <span style="font-style:italic">Qui parati sunt suscitare</span>, id est relaxare, ut totis viribus contra Ecclesiam agat. Modo ligatus tenetur in abysso et pressus, et qui superbus prae aliis se extulit, substratus ditioni eorum succubuit, ut modo eis ministris liga- <span class="">PLSection C</span> tus lateat, etsi in fine solutos aperte bella gerat.</p></div><div class="textpart" id="index.xml-body.1_div.1_div.2_div.3"><h4><span class="headingNumber">1.2.3. </span><span class="head"><span class="titlem"><span style="font-style:italic">Ad Cap. IV</span>, 10, 11.</span></span></h4><p>Postquam clementer monuit, aperte increpat. <span style="font-style:italic">Rugitus leonis</span>, id est, severitas et terror ipsius Job. <span style="font-style:italic">Vox leaenae</span>, loquacitas conjugis : <span style="font-style:italic">dentes ca- tulorum</span>, edacitas filiorum, destructa est. His rigi- dus insultat, quasi in re damnata. <span style="font-style:italic">Tigridi</span> etiam Job comparat, pro maculis simulationis. Hypocrita enim, qui rectus videtur, habet latentia vitia, quae aliquando erumpentia colorem variant. <span style="font-style:italic">Praeda</span> est justorum gloria, quam sibi arripit. Putans ergo iste sanctum Job bona, quae in eo noverat, per hyporrisin tenuisse, dicit : <span style="font-style:italic">Tigris periit</span>, hoc est, varietas simulationis tuae exstincta est, quia adu- latio laudis ablata. Pro <span style="font-style:italic">tigride</span> hic apud LXX <span style="font-style:italic">myr- <span class="">PLSection D</span> micoleon</span> legitur, quod Latine dicitur formicarum leo, vel expressius, formica et leo. Est autem par- vum animal, quod latens in pulvere insidiatur formicis, eas comedit; volatilibus et aliis anima- libus formica est, a quibus comeditur. Per hoc notat Job fuisse contra erectos timidum, contra subjectos audacem, sed jam non habet praedam <span class="note" id="Note10"><span class="noteLabel">Note: </span>1 Hanc quoque ex Romano ms. pericopen atte- xere placuit.</span> <span class="note" id="Note11"><span class="noteLabel">Note: </span>2 Fortasse legendum <span style="font-style:italic">prae</span>.</span> <span class="pagebreak" id="index.xml-pb-d30e376">[Page 1544]</span> <span class="">PLSection A</span> ejus elatio, quia percussus ab aliena laesione pro- hibetur. Eadem typice de haereticis. Leo diabolus pro saevitia. Leaena civitas mundi Babylonia, leoni sociata, catuli. Qui quod reprobi ab illis generati, ab his cavent sibi sancti. At haeretici securi omnia se superasse putant, quasi dicant : Ideo non fla- gellamur, quia virtutem diaboli vincimus, et vocem, id est gloriam saeculi, et dentes id est persua- sionem reproborum. Tigris iterum diabolus pro multiformi astutia, vel myrmicoleon, qui contra resistentes debilis, contra consentientes fortis. Quem dicunt periisse, quia in eis praedam non ha- bet. Hoc pro<sup>2</sup> gaudio repetunt, quia saepe repeti- tur quod per gaudium dicitur.</p></div><div class="textpart" id="index.xml-body.1_div.1_div.2_div.4"><h4><span class="headingNumber">1.2.4. </span><span class="head"><span class="titlem"><span style="font-style:italic">Ad Cap. XIX</span>, 24.</span></span></h4><p><span class="">PLSection B</span> Quod in plumbo scribitur, citius deletur. In silice difficile scribitur, sed manet. Sic Judaea verba Dei cito recipit et deserit : gentilitas vix re- cipit, sed fortiter servat.</p></div><div class="textpart" id="index.xml-body.1_div.1_div.2_div.5"><h4><span class="headingNumber">1.2.5. </span><span class="head"><span class="titlem"><span style="font-style:italic">Ad Cap. XIX</span>, 25-27.</span></span></h4><p><span style="font-style:italic">Scio enim quod redemptor meus vivit</span>. Non ait <span style="font-style:italic">conditor</span>, sed <span style="font-style:italic">redemptor</span>, eum aperte denuntians, qu(??), postquam omnia creavit, de captivitate passione sua nos redemit. Vivit autem, quod inter manus impiorum occubuit. <span style="font-style:italic">Quem visurus sum ego</span>, in est, caro nostra post resurrectionem eadem erit, et diversa. Eadem per naturam, diversa per gloriam. Eritque spiritualis, quia incorruptibilis, et palpa- bilis, quia non amittitur essentia veracis naturae. <span class="">PLSection C</span> <span style="font-style:italic">Reposita est haec spes mea in sinu meo</span>. Nihil nos certius habere credimus, quam quod in sinu te- nemus. In sinu ergo spem repositam tenuit, quia vera certitudine de spe resurrectionis praesum- psit. Expresse indicat veritatem resurrectionis. Non alius moritur, alius resurgit : ut qui dicunt invisibile corpus futurum, sed idem ipse. Re- demptor meus vivit, et per resurrectionem spero mihi similem; ut aliae virgae manserunt aridae, sed virga Aaron, id est corpus sacerdotis no- stri, in florem resurrectionis erupit, quo flore sacerdos ille ostenditur, qui pro nobis interpellat.</p></div><div class="textpart" id="index.xml-body.1_div.1_div.2_div.6"><h4><span class="headingNumber">1.2.6. </span><span class="head"><span class="titlem"><span style="font-style:italic">Ad Cap. XXII</span>, 11.</span></span></h4><p><span style="font-style:italic">Et impetu aquarum inundantium non oppressum iri</span>. Tribulationes aquis inundantibus comparan- <span class="">PLSection D</span> tur, quia aliae super alias irruunt, sicut unda su- per undam. Ideo non putabas te opprimendum, quia cogitabas Deum non videre haec inferiora. Et an adhuc cogitas? Haeretici se sapientes putant<sup>3</sup> et irrident catholicos, quod Deum non timeant, quia corporaliter eum non vident; nec putant eum terrena videre ex longinquo. Imo quod coelo altior <span class="note" id="Note12"><span class="noteLabel">Note: </span>3 Rescribendum censet editor Lipsiensis hoc pacto : <span style="font-style:italic">Et id adhuc cogitant haeretici, qui se sa- pientes</span>, etc.</span> <span class="pagebreak" id="index.xml-pb-d30e444">[Page 1545]</span> <span class="">PLSection A</span> sit, et quasi in nube latens per caliginem judicet. Ideo, quod inter nos et coelum aeriae partes sunt, et, superioribus intentus, minus videat ima, vel, ambiens cardines coeli, inferiora non respiciat.</p></div><div class="textpart" id="index.xml-body.1_div.1_div.2_div.7"><h4><span class="headingNumber">1.2.7. </span><span class="head"><span class="titlem"><span style="font-style:italic">Ad Cap. XXII</span>, 15, 16.</span></span></h4><p><span style="font-style:italic">Nunquid semitam saeculorum custodire cupis?</span> Sicut semita redemptoris humilitas, ita semita saeculorum superbia. Saeculorum itaque semitam viri iniqui calcant, quia per hujus vitae desideria in elatione perambulant. <span style="font-style:italic">Qui sublati sunt ante tempus suum</span>, qui praesentem vitam diligunt, lon- giora sibi spatia ejusdem vitae promittunt. Sed cum eos superveniens mors subtrahit, eorum vitae spatia, quae in cogitatione tetenderant, intercidit. <span style="font-style:italic">Et fluvius subvertit fundamentum eorum</span>. Iniqui, <span class="">PLSection B</span> dum praesentia fugitiva esse non intuentur, men- tem in amore praesentis vitae infigunt, et quasi longae habitationis in ea sibi fundamentum con- struunt. Sed fluvius subvertit fundamentum eorum; quia ipse cursus mutabilitatis statum ejus subrui<sup>1</sup> pravae constructionis.</p></div><div class="textpart" id="index.xml-body.1_div.1_div.2_div.8"><h4><span class="headingNumber">1.2.8. </span><span class="head"><span class="titlem"><span style="font-style:italic">Ad Cap. XXII</span>, 16.</span></span></h4><p><span style="font-style:italic">Qui sublati sunt ante tempus suum</span>. Sciendum quod ordinat<sup>2</sup> annos Deus juxta merita singulo- rum, disponit et terminum, ut et malus breviter vivat, ne pluribus noceat, vel bonus diutius vivat, ut pluribus prosit; vel rursus malus diutius, ut mala augeat, quibus boni probentur, et [<span style="font-style:italic">Al</span>. ut] bonus citius subtrahitur, ne si diutius vivat, ma- litia corrumpatur. Et mutatur sententia Dei, sed <span class="">PLSection C</span> non consilium aeternum.</p></div><div class="textpart" id="index.xml-body.1_div.1_div.2_div.9"><h4><span class="headingNumber">1.2.9. </span><span class="head"><span class="titlem"><span style="font-style:italic">Ad Cap. XXIV</span>, 5-11.</span></span></h4><p><span style="font-style:italic">Alii quasi onagri in deserto egrediuntur ad opus suum</span>. Sunt enim haeretici, qui populis admisceri refugiunt, sed secessum vitae secretioris petunt, et eo amplius peste suae persuasionis inficiunt, quo quasi ex vitae meritis reverentiores videntur. Onagris autem comparantur, quod in suis volun- tatibus dimissi a vinculo fidei et rationis sunt alieni. <span style="font-style:italic">Egrediuntur ad opus suum</span>. Non enim Dei, sed opus suum peragunt, dum non recta dogmata, sed propria desideria sequuntur. <span style="font-style:italic">Vigilantesque ad praedam, praeparant panem liberis</span>. Ad praedam vi- gilant, qui verba justorum ad sensum proprium <span class="">PLSection D</span> semper rapere conantur, ut per haec perversis (??)liis panem erroris parent. <span style="font-style:italic">Agrum non suum de- metunt</span>. Agri vel vineae nomine Ecclesia signatur, quam perversi praedicatores demetunt, et aucto- rem ejus in membris opprimendo vindemiant; qui Creatoris gratiam persequentes, dum quosdam de ilia, qui recti videbantur, rapiunt, quid aliud, quam spicas, vel botros animorum [<span style="font-style:italic">Forte</span> anima- rum] tollunt? <span style="font-style:italic">Nudos dimittunt homines, indumenta tollentes, quibus non est operimentum in frigore</span>. <span class="note" id="Note13"><span class="noteLabel">Note: </span>1 Constabit utcunque sensus, si legas <span style="font-style:italic">subruit</span>. Fortasse tamen scriptum ab auctore est <span style="font-style:italic">innuit et pravae, etc</span>, Lipsiensis editor legi vult <span style="font-style:italic">fundamenta</span> pro <span style="font-style:italic">satum ejus</span>.</span> <span class="note" id="Note14"><span class="noteLabel">Note: </span>2 Mavult editor Lips. <span style="font-style:italic">Quod dum ordinat</span>.</span> <span class="note" id="Note15"><span class="noteLabel">Note: </span>3 Idem reponit, <span style="font-style:italic">Nisi quod bonae actionis velamen non habentes</span>. Nihilosecius impeditus valde est se(??)- sus, et contra scriptoris mentem. Vigilantii fere doctrinam redolet.</span> <span class="pagebreak" id="index.xml-pb-d30e548">[Page 1516]</span> <span class="">PLSection A</span> Sicut vestimenta corpus, sic bona opera prote- gunt animam. Haeretici itaque, cum quorumdam bona opera destruunt, vestimenta tollunt. <span style="font-style:italic">Quibus non est operimentum in frigore</span>, Operin entum ad justitiam pertinet, frigus ad culpam. Alget er- go, et legitur, qui ex alio opere fervescit ad justitiam, ex alio frigescit ad culpam. Sed cum haeretici talibus bona opera subtrahunt, agunt ne in frigore habeant unde vestiantur. <span style="font-style:italic">Quos imbres montium rigant</span>, id est, fluenta praedica- torum sacrant. <span style="font-style:italic">Et non habentes velamen, am- plexantur lapides</span>. Dicit fortes in Ecclesia viros, ut martyres. Qui itaque de nullo opere suo con- fidunt, sed ad sanctorum martyrum protectionem orando currunt, quid isti faciunt, nisi qui bonae <span class="">PLSection B</span> actionis velamen non habent<sup>3</sup> lapides amplexan- tur. <span style="font-style:italic">Vim fecerunt depraedantes pupillos, et vulgum pauperem spoliaverunt</span>. Haeretici depraedantes vim faciunt quia [<span style="font-style:italic">Al</span>. quae] contra infirmas fidelium mentes verborum et operum violentia grassantur. Vulgum pauperem spoliant, quia, dum doctis non praevalent, indoctos a velamine fidei denudant. <span style="font-style:italic">Nudis et incedentibus absque vestitu et esurientibus tulerunt spicas</span>. Qui nec bona nec mala operatur, nudus est et otiosus; qui mala agit, nudus ince- dit, quia sine velamine boni operis per iter pravi- tatis pergit. Esurientibus et per poenitentiam pabulum verbi concupiscentibus<sup>4</sup>, haeretici spicas tollunt, quia in eorum mente Patrum sententias destruunt, quae per spicas significantur. Quia dum <span class="">PLSection C</span> per figuram eloquia proferuntur, ab iis tegimen litterae, quasi aristarum paleas, subtrahimus, ut medulla spiritus reficiamus. <span style="font-style:italic">Inter acervos eorum meridiati sunt, qui calcatis torcularibus sitiunt</span>. Qui Ecclesiam persequuntur, torcular calcant. Nam dum injusti justos deprimunt, botros sub pedibus mittunt, qui carne exuti ad coelestia velut in apo- thecam currunt. Calcant autem et sitiunt, qui agendo crudelia eo ipso crudeliores fiunt, et gra- viora facere ambiunt; quos cum contra catholicos haeretici agere crudelia conspiciunt, inter acervos eorum meridiantur. <span style="font-style:italic">Qui calcatis torcularibus si- tiunt</span>, quia eorum se multitudini adjungunt, quos vident gravia agere, et adhuc graviora sitire, et <span class="">PLSection D</span> cum per se non possunt persecutionem suscitare, potentes saeculi ad hoc excitant, quorum fervor dum eorum desideria satiat, in eorum actibus, quasi in meridie, quiescunt.</p></div><div class="textpart" id="index.xml-body.1_div.1_div.2_div.10"><h4><span class="headingNumber">1.2.10. </span><span class="head"><span class="titlem"><span style="font-style:italic">Ad Cap. XXVI</span>, 2, 3, 4.</span></span></h4><p><span style="font-style:italic">Cujus adjutor es? nunquid imbecillis?</span> etc. Ad- juvare imbecillem charitatis est; adjuvare poten- tem velle, elationis est. Et est sensus. Dum eum juvare intendas, sub cujus magnitudine succumbis, quod impendis solatium, de ostentatione est, non <span class="note" id="Note16"><span class="noteLabel">Note: </span>4 Pravae distinctionis vitio laborantem hunc lo- cum ita restituit Lips, editor.</span> <span class="pagebreak" id="index.xml-pb-d30e607">[Page 1547]</span> <span class="">PLSection A</span> de pietate. <span style="font-style:italic">Cui dedisti consilium?</span> Consilium dare stulto, charitatis est : consilium dare sapienti, ostentationis est : consilium dare ipsi Sapientiae, perversitatis est. Unde sequitur, <span style="font-style:italic">et prudentiam</span>. Omnis, cui prudentia est. recta est. <span style="font-style:italic">Plurima</span> non est, quia non plus appetit sapere. <span style="font-style:italic">Nonne eum, qui fecit spiramentum?</span> Baldad. quia Job flagellatum pro culpa credidit, occultum Dei judicium, quod venerari debuit humiliter, superba nisus est te- meritate penetrare. Ipsi ergo se per prudentiam praetulit, cujus judicium non intelligendo judica- vit. Sed quia Job, Ecclesiae typum gerens, pauca in superborum correctione protulit, repente se ad doctrinam per sententias expandit, dicens (<span style="font-style:italic">vers</span>. 5) : <span style="font-style:italic">Ecce gigantes gemunt sub aquis</span>. Gigan- <span class="">PLSection B</span> tes, superbi; aquae sunt populi. Elati autem, dum in hoc saeculo assequi honorem celsitudinis cupiunt, sub ponderibus populorum gemunt. Eis populis supponitur quis mente, quibus supponitur dignitate. Et his verbis indicatur, quod omnis superbia eo ipso in imo jacet, quo se in altum erigit.</p></div><div class="textpart" id="index.xml-body.1_div.1_div.2_div.11"><h4><span class="headingNumber">1.2.11. </span><span class="head"><span class="titlem"><span style="font-style:italic">Ad Cap. XXIX</span>, 19, 20.</span></span></h4><p>Radix mea aperta est juxta aquas.<sup>1</sup> Radicis no- mine occulta cogitatio signatur. Juxta aquas radix aperitur, quoniam ad percipienda veritatis fluen- tia<sup>2</sup> latenter cogitatio mentis aperitur. <span style="font-style:italic">Et ros morabitur in messione mea</span>. Subaudis<sup>3</sup>, <span style="font-style:italic">dicebam</span>. Messio Ecclesiae accipitur, cum perfectae animae corporibus abstractae velut maturae segetes a terra <span class="">PLSection C</span> decisae, ad coelestia horrea demigrant. Ros mora- bitur in messione, quia gratia desuper veniens agit, ut digni simus, qui de inferioribus colliga- mur. <span style="font-style:italic">Gloria mea semper innovabitur</span> : Quia<sup>4</sup> amissam gloriam deplorat; quia eos, quos ipse novae vitae militare crediderat, vetustis desideriis servire cognoscit.</p></div><div class="textpart" id="index.xml-body.1_div.1_div.2_div.12"><h4><span class="headingNumber">1.2.12. </span><span class="head"><span class="titlem"><span style="font-style:italic">Ad Cap. XXXI</span>, 25-28.</span></span></h4><p>Intellectus vel otio torpet, vel elatione vanescit, et ideo ait : <span style="font-style:italic">Si laetatus sum</span>. Cum quis, quae intel- ligit, operatur, ex eo, quod foras ostenditur, saepe labitur. Sed beatum Job sicut intelligentiae aurum non extulit, sic nec lumen operationis. Et hoc est, <span style="font-style:italic">si vidi solem</span>. Bene soli boni hona sua non vident, <span class="">PLSection D</span> quae aliis videnda praebent, nec lunam, id est, famam boni operis, quae in tenebris ambulantibus lucet. Haec enim Job non extulit, quae plus timen- da. Tunc<sup>5</sup> enim, quasi alta arbor, flatibus amplius agitatur, quae per intelligentiam erat quasi in semine operationum mortua. De laudibus vero non modo non est factus arrogans in verbis, sed <span class="note" id="Note17"><span class="noteLabel">Note: </span>1 Bene ita in ms. non <span style="font-style:italic">secus</span> ut in vulgata ver- sione. Nota Relandi.</span> <span class="note" id="Note18"><span class="noteLabel">Note: </span>2 Leg. <span style="font-style:italic">fluenta</span>.</span> <span class="note" id="Note19"><span class="noteLabel">Note: </span>3 Leg. <span style="font-style:italic">subaudi</span>, nempe e principio versus 18.</span> <span class="note" id="Note20"><span class="noteLabel">Note: </span>4 Praepositum <span style="font-style:italic">quia</span> rectius expunxeris.</span> <span class="note" id="Note21"><span class="noteLabel">Note: </span>5 Leg. <span style="font-style:italic">Fama</span>.</span> <span class="note" id="Note22"><span class="noteLabel">Note: </span>6 Mavult edit. Lips. <span style="font-style:italic">Inde</span>.</span> <span class="note" id="Note23"><span class="noteLabel">Note: </span>7 His desinit Roman. codex, ex quo nunc pri- mum tota haec cap. 38 pericope suppletur; caetera desiderantur.</span> <span class="pagebreak" id="index.xml-pb-d30e728">[Page 1548]</span> <span class="">PLSection A</span> nec in tanta cogitatione. Et hoc est, <span style="font-style:italic">laetatum est cor meum in absconlito</span>. Et quia inconsiderata mens, favoribus erecta, aliquando laudat, quae fe- cit, addit : <span style="font-style:italic">et osculatus sum manum meam ore meo. Quae iniquitas est maxima</span>. Omne peccatum, quod ex infirmitate est, spiritum non perdit, quia a Deo veniam quaerit. Praesumptio vero, quanto longius est ab humilitate, tanto gravior in despe- ratione est, et, dum vires sibi tribuit, a Deo non requirit. — Dum mali bona mirantur, lucerna ardet in nocte. Si et boni optima mirantur, sol fulget. In<sup>6</sup> die dum bonum actione corporis lucet, lucerna est, id est, lumen in testa : dum contem- platione mentis, sol de coelo.</p></div><div class="textpart" id="index.xml-body.1_div.1_div.2_div.13"><h4><span class="headingNumber">1.2.13. </span><span class="head"><span class="titlem"><span style="font-style:italic">Ad Cap. XXXVIII</span>, 7.</span></span></h4><span class="">PLSection B</span><p><span style="font-style:italic">Cum me laudarent simul astra matutina</span>. Incar- nationis Christi mysterium etiam electi angeli mi- rati sunt, quia primi in tempore creati sunt, non in initio. Astra matutina dicuntur, vel quia saepe ad exhortandos homines missi, dum venturum mane nuntiant, ab humanis cordibus praesentis vitae te- nebras fugant. Quae matutina astra etiam cum vespertinis Redemptoris potentiam laudant; quia redemptis in fine mundi hominibus largitatem su- pernae gratiae glorificant. <span style="font-style:italic">Et jubilarent omnes filii Dei</span>. Jubilatio dicitur, cum cordis laetitia oris effi- cacia non expletur. Laudant itaque angeli, qui jam tantae claritatis latitudinem in sublimibus vident : jubilant vero homines, qui adhuc in inferioribus, oris sui angustias sustinent : quae quia futura Do- <span class="">PLSection C</span> minus noverat, facta narrat. Sed quia cum boni jubilant, malos invidia inflammat, quos tamen Do- minus temperat, de his protinus subdit.</p></div><div class="textpart" id="index.xml-body.1_div.1_div.2_div.14"><h4><span class="headingNumber">1.2.14. </span><span class="head"><span class="titlem"><span style="font-style:italic">Ad Cap. XXXVIII</span>, 31.</span></span></h4><p><span style="font-style:italic">Nunquid</span><sup>7</sup> <span style="font-style:italic">conjungere valebis micantes stellas</span>. etc. Constat hoc nullum hominem posse; sed cum Job de his interrogatur, ut humilis ad eum refu- giat, qui solus posset hoc, ostenditur.</p></div><div class="textpart" id="index.xml-body.1_div.1_div.2_div.15"><h4><span class="headingNumber">1.2.15. </span><span class="head"><span class="titlem"><span style="font-style:italic">Ad principium Capitis XXXIX</span>.</span></span></h4><p>Ibices parva<sup>8</sup> quadrupedia dicuntur, quae in petris motantur, et pariunt : et ruentia in suis se cornibus illaesa suscipiunt. In quibus magistrorum spiritualium persona signatur, qui velut ibices in petris pariunt, quia in doctrina Patrum, qui petrae <span class="">PLSection D</span> pro soliditate sunt vocati, ad conversionem ani- mas gignunt. Ipsi, velut ibices, casus nullius damna sentiunt, dum in suis cornibus excipiuntur : quia, quicquid ruinae temporalis adversitatis accesserit, in testamentis se sacrae Scripturae suscipiunt, et quasi cornuum exceptione salvantur. Ipsi c(??)rv(??) vocantur, qui interemptis vitiis, quasi exstinctis <span class="note" id="Note24"><span class="noteLabel">Note: </span>8 Ex Isidoro, quem et cl. Relandus laudat, haec delibantur, lib. <span class="smallcap">xii</span>, cap. 1, circ. medium : « Ibices, quasi alites... quae animalia in petris altissimis commoramur, ut si quando ferarum, vel hominum adversitatem persenserint, de altissimis saxorum cacuminibus sese praecipitantes in suis se corni- bus illaesae suscipiunt. » Nonnulla ex eodem infe- rius totidem fere verbis describuntur.</span> <span class="pagebreak" id="index.xml-pb-d30e797">[Page 1549]</span> <span class="">PLSection A</span> serpentibus, vivunt, et de ipsa exstinctione vitio- rum ad fontem vitae acrius inardescunt.</p></div><div class="textpart" id="index.xml-body.1_div.1_div.2_div.16"><h4><span class="headingNumber">1.2.16. </span><span class="head"><span class="titlem"><span style="font-style:italic">Ad Cap. XLII</span>, 15.</span></span></h4><p><span style="font-style:italic">Deditque eis pater suus haereditatem inter fratres ipsarum</span>. Ergo ex perfectorum numero speciosae memorantur. Ipsae etiam ex imperfectorum typo velut infirmae mentes haereditatem accipiunt. So- rores ergo cum fratribus ad haereditatem perve- niunt : quia infirmi ad coelestia cum fortibus ad- mittuntur. <span style="font-style:italic">Vixit autem Job post haec. Vacuus dierum</span> est, qui et quamlibet multum vixerit, aetatis suae tempora in vanitate consumpsit : at contra <span style="font-style:italic">plenus dierum</span> dicitur, cui nequaquam dies sui pereundo transeunt, sed ex quotidiana mercede boni operis apud justum judicem, et postquam transacti sunt <span class="">PLSection B</span> vel fuerint, reservantur. In typo Ecclesie, si 14 per denarium ducimus, ad centesimum et quadragesi- mum numerum pervenimus. Et recte Ecclesiae et multiplicata 10 et 4 computatur<sup>1</sup> : quia utrumque testamentum custodiens, et tam secundum Legis decalogum, quam secundum Evangelii quatuor li- bros vivens, usque ad perfectionis culmen exten- <span class="note" id="Note25"><span class="noteLabel">Note: </span>1 Legi vult editor Lipsiensis : <span style="font-style:italic">Ecclesiae ex multiplicato</span>.</span> <span class="pagebreak" id="index.xml-pb-d30e831">[Page 1550]</span> <span class="">PLSection A</span> ditur. Bene autem Job post flagella vivere dicitur. quia Ecclesia prius flagello disciplinae percutitur, et postmodum vitae perfectione roboratur. Quae etiam filios suos, et filios filiorum suorum usque ad quartam generationem conspicit : quia hac aetate, quae annuis 4 temporibus volvitur usque ad finem mundi, per ora praedicantium nascentes sibi sobo- les contemplatur. Videt filiorum filios, cum ab eisdem ad finem gigni et alios agnoscit. Que senex et plena dierum moritur : quia subsequent luce ex mercede quotidianorum operum, deposito corru- ptionis pondere, ad incorruptionem spiritualis pa- triae mutatur. Plena dierum moritur, cui labentes anni non transeunt, sed stantium actuum retribu- tione solidantur. Plena dierum moritur, quia per <span class="">PLSection B</span> haec transeuntia tempora id, quod non transit, ope- ratur. — Usu veteris vitae feminae inter mares haereditatem non habent : quia legis severitas fortia eligens, infirma contemnens, districta potius stu- duit, quam benigna sancire. Sed pio Redemptore veniente, et infirmus cum perfectis ad regnum as- sumitur.</p></div></div><div class="textpart" id="index.xml-body.1_div.1_div.3"><h3><span class="headingNumber">1.3. </span><span class="head"><span class="titlem">MISCELLA</span></span></h3><p><span style="font-style:italic">Excerpta ex variis paginis ejusdem codicis manuscripti</span>.</p><p><span class="">PLSection C</span> <span style="font-style:italic">Pag</span>. 3. Sicut omnes justi, ita Job, non modo verbis, sed rebus, Christum praesignavit<sup>1</sup>, ut per passionem passurum ostendat Christum, id est ca- put cum corpore, quod Ecclesia est. Uxor ejus car- nales significat, qui intra Ecclesiam, quo per fidem propius sunt, durius in vita premuntur<sup>2</sup>. Amici Job haereticos, qui specie consulendi, decipere volunt, et dum quasi pro Domino loquuntur, veritati adver- santur. Job, <span style="font-style:italic">dolens</span> dicitur, quo passio Christi, vel labor Ecclesiae exprimitur. Eliphaz, <span style="font-style:italic">domini con- temptus</span><sup>3</sup>; id est, haeretici, qui, dum falsa de Deo sentiunt, eum superbiendo contemnunt. Baldad, <span style="font-style:italic">vetustas</span>, id est <span style="font-style:italic">sola</span>, quia non intentione bona, sed appetitu gloriae loquuntur : id est, non zelo novi hominis, sed pravitate vitae veteris. Sophar, <span style="font-style:italic">dissi- <span class="">PLSection D</span> patio speculae</span> vel <span style="font-style:italic">speculatorem dissipans</span>, quia haere- tici mentes superna contemplantes verbis pervertere appetunt. Contemnendo ergo Deum in vetustate se <span class="note" id="Note26"><span class="noteLabel">Note: </span>1 Proxime superius edita interlinear. Expositio in fin. : « Beatus Job verbis et passionibus Christi expressit imaginem. »</span> <span class="note" id="Note27"><span class="noteLabel">Note: </span>2 Rursum eadem Exposit. : « Conjux vero ejus (<span style="font-style:italic">Job</span>) carnalium typum designat, qui intra Eccle- siam positi vitam spiritualium moribus suis scan- dalizant. » Et, « Amici ejus figuram haereticorum designant. »</span> <span class="note" id="Note28"><span class="noteLabel">Note: </span>3 Atque ita quidem Hieron. in <span style="font-style:italic">Onomastico</span>, sup. col. 87 : « Eliphaz, Dei contemptus. Baldad, vetu- stas sola. Sophar, speculae dissipatio, » etc.</span> <span class="">PLSection C</span> retinent, in qua manentes, malis sermonibus specu- lantibus nocent. Sed quia et ipsi aliquando ad Ec- clesiam redeunt, haec annorum<sup>4</sup> reconciliatio osten- dit, pro quibus Job orat : quia haereticorum sacri- ficia Deo non sunt accepta, nisi manibus Ecclesiae oblata. Septem procis sacrificia offeruntur<sup>5</sup>, quia, dum septiformem Spiritum accipiunt, quasi septem oblationibus expiantur. Tauri et arietes pro eis oblati sunt. In tauro cervix superbiae signatur : in ariete ducatus gregis, quia per superbiam ab Ecclesia resilientes, post se infirmos greges trahe- bant.</p><p><span style="font-style:italic">Pag</span>. 147. <span style="font-style:italic">Sardonychus</span> terrae rubrae similitudi- nem tenet : <span style="font-style:italic">sapphirus</span> aeriam tenet speciem.</p><p><span style="font-style:italic">Pag</span>. 148. Et <span style="font-style:italic">topazion</span> de Aethiopia, pro eo, quod <span class="">PLSection D</span> omni colore resplendet<sup>6</sup>, <span style="font-style:italic">topazion</span> quasi topadion vocatur.</p><p><span style="font-style:italic">Pag</span>. 150. Mos veterum fuit ut seniores in porta <span class="note" id="Note29"><span class="noteLabel">Note: </span>4 Rescribit Lipsiens. editor, <span style="font-style:italic">amicorum</span>.</span> <span class="note" id="Note30"><span class="noteLabel">Note: </span>5 Septem Jobi filios denotari hic nullus dubito, per quos et juxta interlinear. Exposit., <span style="font-style:italic">Septiformis gratia Spiritus sancti</span> explicatur. Suspecta adeo est mihi de mendo vox isthaec <span style="font-style:italic">procis</span>. Facile <span style="font-style:italic">pro eis</span> scripsit auctor, supplenda que est vox <span style="font-style:italic">filii</span> sic : <span style="font-style:italic">Septem filii, pro eis sacrificia</span>, etc.</span> <span class="note" id="Note31"><span class="noteLabel">Note: </span>6 Ex S. Isidoro, <span style="font-style:italic">Orig</span>. lib. <span class="smallcap">xvi</span>, cap. 6 : « Topa- zion ex virenti genere est, omnique colore resplen- dens. »</span> <span class="pagebreak" id="index.xml-pb-d30e968">[Page 1551]</span> <span class="">PLSection A</span> civitatis consisterent, et causas innocentium judi- carent, si urbis populus esset pacificus, in quam discordes ingredi non liceret. Quod et fecit divinus Job.</p><p><span style="font-style:italic">Pag</span>. 158. Adversariorum semita fluctibus com- <span class="pagebreak" id="index.xml-pb-d30e976">[Page 1552]</span> <span class="">PLSection A</span> paratur, quia pravorum insolenti inquietudine mo- lesta, ad obruendam, ut ita dixerim, navem cor- dis, quasi tempestas illabitur.</p><p><span style="font-style:italic">Pag</span>. 169. Librum in humero portare, est Scrip- turam sacram operando perficere.</p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:19:08Z.
	       SAXON HE 9.8.0.5.
		 --></address></div></body></html>