<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>De Tranquillitate Animi</title><meta name="author" content="Seneca" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="De Tranquillitate Animi" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">De Tranquillitate Animi</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><div class="pagebreak" id="index.xml-pb-d30e67">[Page p.202]</div><h3><span class="headingNumber">1.1. </span><span class="head">Liber IX, ad Serenum: de tranquillitate animi</span></h3><div class="textpart" id="index.xml-body.1_div.1_div.1_div.1"><h4><span class="headingNumber">1.1.1. </span></h4><div class="textpart" id="index.xml-body.1_div.1_div.1_div.1_div.1"><h5><span class="headingNumber">1.1.1.1. </span></h5><p>SERENUS <span class="note" id="Note1"><span class="noteLabel">Note: </span>Serenus added by Haase.</span> : Inquirenti mihi in me quaedam vitia apparebant. Seneca,<span class="note" id="Note2"><span class="noteLabel">Note: </span>Seneca added by Gertz.</span> retecta, in aperto posita, quae manu prenderem, quaedam obscuriora et in recessu, quaedam non continua sed ex intervallis redeuntis, quae vel molestissima dixerim, ut hostis vagos et ex occasionibus adsilientis, per quos neutrum licet, nec tamquam in bello paratum esse nec tam- quam in pace securum.</p></div><div class="textpart" id="index.xml-body.1_div.1_div.1_div.1_div.2"><h5><span class="headingNumber">1.1.1.2. </span></h5><p>Illum tamen habitum in me maxime deprendo (quare enim non verum ut medico fatear ?) nec bona fide liberatum me iis, quae timebam et oderam, nec rursus obnoxium ; in statu ut non pessimo, ita maxime querulo et moroso positus sum : nec aegroto nec valeo. </p></div><div class="textpart" id="index.xml-body.1_div.1_div.1_div.1_div.3"><h5><span class="headingNumber">1.1.1.3. </span></h5><p>Non est, quod dicas omnium virtutium tenera esse principia, tempore illis duramentum et robur accedere. Non ignoro etiam quae in speciem <span class="pagebreak" id="index.xml-pb-d30e86">[Page p.204]</span> laborant, dignitatem dico et eloquentiae famam et quicquid ad alienum suffragium venit, mora convalescere—et quae veras vires parant et quae ad placendum fuco quodam subornant,<span class="note" id="Note3"><span class="noteLabel">Note: </span>subornant Gertz : subornantur A.</span> expectant annos, donec paulatim colorem diuturnitas ducat—, sed ego vereor, ne consuetudo, quae rebus adfert constantiam, hoc vitium mihi altius figat. Tam malorum quam bonorum longa conversatio amorem induit.</p></div><div class="textpart" id="index.xml-body.1_div.1_div.1_div.1_div.4"><h5><span class="headingNumber">1.1.1.4. </span></h5><p>Haec animi inter utrumque dubii nec ad recta fortiter nec ad prava vergentis infirmitas qualis sit, non tam semel tibi possum quam per partes ostendere ; dicam quae accidant mihi : tu morbo nomen invenies. Tenet me summus amor parsimoniae, fateor; </p></div><div class="textpart" id="index.xml-body.1_div.1_div.1_div.1_div.5"><h5><span class="headingNumber">1.1.1.5. </span></h5><p>placet non in ambitionem cubile compositum, non ex arcula prolata vestis, non ponderibus ac mille tormentis splendere cogentibus expressa, sed domestica et vilis, nec servata nec sumenda sollicite; </p></div><div class="textpart" id="index.xml-body.1_div.1_div.1_div.1_div.6"><h5><span class="headingNumber">1.1.1.6. </span></h5><p>placet cibus, quem nec parent familiae nec spectent, non ante multos imperatus dies nec multorum manibus ministratus, sed parabilis facilisque, nihil habens arcessiti pretiosive, ubilibet non defuturus, nec patrimonio nec corpori gravis, non rediturus qua intraverit; </p></div><div class="textpart" id="index.xml-body.1_div.1_div.1_div.1_div.7"><h5><span class="headingNumber">1.1.1.7. </span></h5><p>placet minister incultus et rudis vernula, argentum grave rustici patris sine ullo nomine artificis, et mensa non varietate macu- <span class="pagebreak" id="index.xml-pb-d30e103">[Page p.206]</span> larum conspicua nec per multas dominorum elegantium successiones civitati nota, sed in usum posita, quae nullius convivae oculos nec voluptate moretur nec accendat invidia.</p></div><div class="textpart" id="index.xml-body.1_div.1_div.1_div.1_div.8"><h5><span class="headingNumber">1.1.1.8. </span></h5><p>Cum bene ista placuerunt, praestringit animum apparatus alicuius paedagogii, diligentius quam in tralatu vestita et auro culta mancipia et agmen servorum nitentium ; iam domus etiam qua calcatur pretiosa et divitiis per omnes angulos dissipatis tecta ipsa fulgentia et adsectator comesque patrimoniorum pereuntium populus. Quid perlucentis ad imum aquas et circumfluentes ipsa convivia, quid epulas loquar scaena sua dignas ? </p></div><div class="textpart" id="index.xml-body.1_div.1_div.1_div.1_div.9"><h5><span class="headingNumber">1.1.1.9. </span></h5><p>Circumfudit me ex longo frugalitatis situ venientem multo splendore luxuria et undique circumsonuit. Paulum titubat acies, facilius adversus illam animum quam oculos attollo. Recedo itaque non peior, sed tristior, nec inter illa frivola mea tam altus incedo tacitusque morsus subit et dubitatio, numquid illa meliora sint. Nihil horum me mutat, nihil tamen non concutit. </p></div><div class="textpart" id="index.xml-body.1_div.1_div.1_div.1_div.10"><h5><span class="headingNumber">1.1.1.10. </span></h5><p>Placet imperia praeceptorum<span class="note" id="Note4"><span class="noteLabel">Note: </span>imperia praeceptorum Gertz : inpreceptorum A.</span> sequi et in mediam ire rem publicam; placet honores fascisque non scilicet purpura aut virgis abductum capessere, sed ut amicis propinquisque et omnibus civibus, omnibus deinde mortalibus paratior utiliorque sim. Promptus, <span class="pagebreak" id="index.xml-pb-d30e117">[Page p.208]</span> compositus sequor Zenona, Cleanthen, Chrysippum, quorum tamen nemo ad rem publicam accessit, et nemo non misit.</p></div><div class="textpart" id="index.xml-body.1_div.1_div.1_div.1_div.11"><h5><span class="headingNumber">1.1.1.11. </span></h5><p>Ubi aliquid animum insolitum arietari percussit, ubi aliquid occurrit aut indignum, ut in omni vita humana multa sunt, aut parum ex facili fluens, aut multum temporis res non magno aestimandae poposcerunt, ad otium convertor et, quemadmodum pecoribus fatigatis quoque, velocior domum gradus est. Placet intra parietes suos vitam coercere : " Nemo ullum auferat diem nihil dignum tanto impendio redditurus ; sibi ipse animus haereat, se colat, nihil alieni agat, nihil quod ad iudicem spectet ; ametur expers publicae privataeque curae tranquillitas." </p></div><div class="textpart" id="index.xml-body.1_div.1_div.1_div.1_div.12"><h5><span class="headingNumber">1.1.1.12. </span></h5><p>Sed ubi lectio fortior erexit animum et aculeos subdiderunt exempla nobilia, prosilire libet in forum, commodare alteri vocem, alteri operam, etiam si nihil profuturam, tamen conaturam prodesse, alicuius coercere in foro superbiam male secundis rebus elati. </p></div><div class="textpart" id="index.xml-body.1_div.1_div.1_div.1_div.13"><h5><span class="headingNumber">1.1.1.13. </span></h5><p>In studiis puto me hercules melius esse res ipsas intueri et harum causa loqui, ceterum verba rebus permittere, ut qua duxerint, hae inelaborata sequatur oratio : " Quid opus est saeculis duratura componere? Vis tu non id agere, ne te posteri taceant ? Morti natus es, minus molestiarum habet funus tacitum ! <span class="pagebreak" id="index.xml-pb-d30e129">[Page p.210]</span> Itaque occupandi temporis causa, in usum tuum, non in praeconium aliquid simplici stilo scribe ; minore labore opus est studentibus in diem."</p></div><div class="textpart" id="index.xml-body.1_div.1_div.1_div.1_div.14"><h5><span class="headingNumber">1.1.1.14. </span></h5><p>Rursus ubi se animus cogitationum magnitudine levavit, ambitiosus in verba est altiusque ut spirare ita eloqui gestit et ad dignitatem rerum exit oratio; oblitus tum legis pressiorisque iudicii sublimius feror et ore iam non meo. </p></div><div class="textpart" id="index.xml-body.1_div.1_div.1_div.1_div.15"><h5><span class="headingNumber">1.1.1.15. </span></h5><p>Ne singula diutius persequar, in omnibus rebus haec me sequitur bonae mentis infirmitas. Quin ne<span class="note" id="Note5"><span class="noteLabel">Note: </span>quin ne Lipsius : cuine A : sic ne Gertz,</span> paulatim defluam vereor, aut quod est sollicitius, ne semper casuro similis pendeam et plus<span class="note" id="Note6"><span class="noteLabel">Note: </span>plus A : peius Gertz,</span> fortasse sit quam quod ipse pervideo ; familiariter enim domestica aspicimus et semper iudicio favor officit.</p></div><div class="textpart" id="index.xml-body.1_div.1_div.1_div.1_div.16"><h5><span class="headingNumber">1.1.1.16. </span></h5><p>Puto multos potuisse ad sapientiam pervenire, nisi putassent se pervenisse, nisi quaedam in se dissimulassent, quaedam opertis oculis transiluissent. Non est enim, quod magis aliena iudices adulatione nos perire quam nostra. Quis sibi verum dicere ausus est ? Quis non inter laudantium blandientiumque positus greges plurimum tamen sibi ipse adsentatus est ? </p></div><div class="textpart" id="index.xml-body.1_div.1_div.1_div.1_div.17"><h5><span class="headingNumber">1.1.1.17. </span></h5><p>Rogo itaque, si quod habes remedium, quo hanc fluctuationem meam sistas, dignum me putes qui tibi tranquillitatem debeam. Non esse periculosos hos<span class="note" id="Note7"><span class="noteLabel">Note: </span>hos added by Koch,</span> motus animi nec quicquam tumultuosi adferentis scio; ut vera tibi similitudine <span class="pagebreak" id="index.xml-pb-d30e152">[Page p.212]</span> id, de quo queror, exprimam, non tempestate vexor sed nausea. Detrahe ergo quicquid hoc est mali et succurre in conspectu terrarum laboranti.</p></div></div><div class="textpart" id="index.xml-body.1_div.1_div.1_div.2"><h4><span class="headingNumber">1.1.2. </span></h4><div class="textpart" id="index.xml-body.1_div.1_div.1_div.2_div.1"><h5><span class="headingNumber">1.1.2.1. </span></h5><p>SENECA<span class="note" id="Note8"><span class="noteLabel">Note: </span>Seneca added by Haase.</span> : Quaero me hercules iam dudum, Serene, ipse tacitus, cui talem adfectum animi similem putem, nec ulli propius admoverim exemplo quam eorum, qui ex longa et gravi valetudine expliciti motiunculis levibusque interim offensis perstringuntur et, cum reliquias effugerunt, suspicionibus tamen inquietantur medicisque iam sani manum porrigunt et omnem calorem corporis sui calumniantur. Horum, Serene, non parum sanum est corpus, sed sanitati parum adsuevit; sicut est quidam tremor etiam tranquilli maris, utique cum ex tempestate requievit.</p></div><div class="textpart" id="index.xml-body.1_div.1_div.1_div.2_div.2"><h5><span class="headingNumber">1.1.2.2. </span></h5><p>Opus est itaque non illis durioribus, quae iam transcucurrimus, ut alicubi obstes tibi, alicubi irascaris, alicubi instes gravis, sed illo, quod ultimum venit, ut fidem tibi habeas et recta ire te via credas, nihil avocatus transversis multorum vestigiis passim discurrentium, quorundam circa ipsam errantium viam. </p></div><div class="textpart" id="index.xml-body.1_div.1_div.1_div.2_div.3"><h5><span class="headingNumber">1.1.2.3. </span></h5><p>Quod desideras autem magnum et summum est deoque vicinum, non concuti. Hanc stabilem animi sedem Graeci euthymian vocant, de qua Democriti volumen egregium est; ego tranquillitatem voco. Nec enim imitari et <span class="pagebreak" id="index.xml-pb-d30e167">[Page p.214]</span> transferre verba ad illorum formam necesse est ; res ipsa, de qua agitur, aliquo signanda nomine est, quod appellationis Graecae vim debet habere, non faciem.</p></div><div class="textpart" id="index.xml-body.1_div.1_div.1_div.2_div.4"><h5><span class="headingNumber">1.1.2.4. </span></h5><p>Ergo quaerimus, quomodo animus semper aequali secundoque cursu eat propitiusque sibi sit et sua laetus aspiciat et hoc gaudium non interrumpat, sed placido statu maneat nec adtollens se umquam nec deprimens. Id tranquillitas erit. Quomodo ad hanc perveniri possit, in universum quaeramus ; sumes tu ex publico remedio quantum voles. </p></div><div class="textpart" id="index.xml-body.1_div.1_div.1_div.2_div.5"><h5><span class="headingNumber">1.1.2.5. </span></h5><p>Totum interim vitium in medium protrahendum est, ex quo agnoscet quisque partem suam ; simul tu intelleges, quanto minus negotii habeas cum fastidio tui quam ii, quos ad professionem speciosam alligatos et sub ingenti titulo laborantis in sua simulatione pudor magis quam voluntas tenet. </p></div><div class="textpart" id="index.xml-body.1_div.1_div.1_div.2_div.6"><h5><span class="headingNumber">1.1.2.6. </span></h5><p>Omnes in eadem causa sunt, et hi qui levitate vexantur ac taedio adsiduaque mutatione propositi, quibus semper magis placet quod reliquerunt, et illi, qui marcent et oscitantur. Adice eos, qui non aliter quam quibus difficilis somnus est versant se et hoc atque illo modo componunt, donec quietem lassitudine inveniant. Statum vitae suae reformando<span class="note" id="Note9"><span class="noteLabel">Note: </span>reformando Koch : formando A.</span> subinde in eo novissime manent, in quo illos non mutandi odium sed senectus ad novandum pigra deprendit. Adice et illos, qui non constantiae vitio parum leves sunt sed inertiae, et vivunt non quo- modo volunt, sed quomodo coeperunt.</p></div><div class="textpart" id="index.xml-body.1_div.1_div.1_div.2_div.7"><h5><span class="headingNumber">1.1.2.7. </span></h5><p>Innumerabiles <span class="pagebreak" id="index.xml-pb-d30e184">[Page p.216]</span> deinceps proprietates sunt sed unus effectus vitii, sibi displicere. Hoc oritur ab intemperie animi et cupiditatibus timidis aut parum prosperis, ubi aut non audent quantum concupiscunt, aut non consequuntur et in spem toti prominent ; semper in- stabiles mobilesque sunt, quod necesse est accidere pendentibus. Ad vota sua omni via tendunt et in- honesta se ac difficilia docent coguntque, et ubi sine praemio labor est, torquet illos irritum dedecus, nec dolent prava se sed <span class="note" id="Note10"><span class="noteLabel">Note: </span>sed added by Haase.</span> frustra voluisse.</p></div><div class="textpart" id="index.xml-body.1_div.1_div.1_div.2_div.8"><h5><span class="headingNumber">1.1.2.8. </span></h5><p>Tunc illos et paenitentia coepti tenet et incipiendi timor subrepit- que illa animi iactatio non invenientis exitum, quia nec imperare cupiditatibus suis nec obsequi possunt, et cunctatio vitae parum se explicantis et inter destituta vota torpentis animi situs. </p></div><div class="textpart" id="index.xml-body.1_div.1_div.1_div.2_div.9"><h5><span class="headingNumber">1.1.2.9. </span></h5><p>Quae omnia graviora sunt, ubi odio infelicitatis operosae ad otium perfugerunt, ad secreta studia, quae pati non potest animus ad civilia erectus agendique cupidus et natura inquies, parum scilicet in se solaciorum habens ; ideo detractis oblectationibus, quas ipsae occupationes dis- currentibus praebent, domum, solitudinem, parietes non fert, invitus aspicit se sibi relictum. </p></div><div class="textpart" id="index.xml-body.1_div.1_div.1_div.2_div.10"><h5><span class="headingNumber">1.1.2.10. </span></h5><p>Hinc illud est taedium et displicentia sui et nusquam residentis animi volutatio et otii sui tristis <span class="pagebreak" id="index.xml-pb-d30e198">[Page p.218]</span> atque aegra patientia ; utique ubi causas fateri pudet et tormenta introsus egit verecundia, in angusto inclusae cupiditates sine exitu se ipsae strangulant. Inde maeror marcorque et mille fluctus mentis in- certae, quam spes inchoatae suspensam habent, deploratae tristem ; inde ille adfectus otium suum detestantium querentiumque nihil ipsos habere, quod agant et alienis incrementis inimicissima invidia. Alit enim livorem infelix inertia et omnes destrui cupiunt, quia se non potuere provehere ;</p></div><div class="textpart" id="index.xml-body.1_div.1_div.1_div.2_div.11"><h5><span class="headingNumber">1.1.2.11. </span></h5><p>ex hac deinde aversatione alienorum processuum et suorum desperatione obirascens fortunae animus et de saeculo querens et in angulos se retrahens et poenae incubans suae, dum illum taedet sui pigetque. Natura enim humanus animus agilis est et pronus ad motus. Grata omnis illi excitandi se abstrahendique materia est, gratior pessimis quibusque ingeniis, quae occupa- tionibus libenter deteruntur. Ut ulcera quaedam nocituras manus adpetunt et tactu gaudent, et foedam corporum scabiem delectat quicquid exasperat, non aliter dixerim his mentibus, in quas <span class="note" id="Note11"><span class="noteLabel">Note: </span>in quas A: in quis Lipsius.</span> cupiditates velut mala ulcera eruperunt, voluptati esse laborem vexatio- nemque.</p></div><div class="textpart" id="index.xml-body.1_div.1_div.1_div.2_div.12"><h5><span class="headingNumber">1.1.2.12. </span></h5><p>Sunt enim quaedam, quae corpus quoque nostrum eum quodam dolore delectent, ut versare se et mutare nondum fessum latus, et alio atque alio positu ventilari. Qualis ille Homericus Achilles est, modo pronus, modo supinus, in varios habitus se ipse <span class="pagebreak" id="index.xml-pb-d30e210">[Page p.220]</span> componens, quod proprium aegri est, nihil diu pati et mutationibus ut remediis uti.</p></div><div class="textpart" id="index.xml-body.1_div.1_div.1_div.2_div.13"><h5><span class="headingNumber">1.1.2.13. </span></h5><p>Inde peregrinationes suscipiuntur vagae et invia litora <span class="note" id="Note12"><span class="noteLabel">Note: </span>invia litora Castiglioni: et inlitora A: et aliena litora Joh. Mülier. </span> pererrantur et modo mari se modo terra experitur semper praesentibus infesta levitas. " Nunc Campaniam petamus." Iam delicata fastidio sunt : " Inculta videantur, Bruttios et Lucaniae saltus persequamur." Aliquid tamen inter deserta amoeni requiritur, in quo luxuriosi oculi longo locorum horrentium squalore releventur: " Tarentum petatur laudatusque portus et hiberna caeli mitioris et regio vel antiquae satis opulenta turbae." Nimis diu a plausu et fragore aures vacaverunt, iuvat iam et humano sanguine frui : " Iam flectamus cursum ad urbem."<span class="note" id="Note13"><span class="noteLabel">Note: </span>iam flectamus cursum ad urbem transferred by Hermes (after Gertz) from a position after turbae. </span> Aliud ex alio iter suscipitur et spectacula spectaculis mutantur. Ut ait Lucretius :</p></div><div class="textpart" id="index.xml-body.1_div.1_div.1_div.2_div.14"><h5><span class="headingNumber">1.1.2.14. </span></h5><blockquote class="blockquote"><div class="l">Hoc se quisque modo semper fugit.</div></blockquote><p> Sed quid prodest, si non effugit ? Sequitur se ipse et urget gravissimus comes.</p></div><div class="textpart" id="index.xml-body.1_div.1_div.1_div.2_div.15"><h5><span class="headingNumber">1.1.2.15. </span></h5><p>Itaque scire debemus non locorum vitium esse quo laboramus, sed nostrum ; infirmi sumus ad omne tolerandum, nec laboris patientes nec voluptatis nec nostri nec ullius rei diutius. Hoc quosdam egit ad mortem, quod pro- posita saepe mutando in eadem revolvebantur et non <span class="pagebreak" id="index.xml-pb-d30e233">[Page p.222]</span> reliquerant novitati locum. Fastidio esse illis coepit vita et ipse mundus, et subit illud tabidarum de- liciarum : " Quousque eadem ? "</p></div></div><div class="textpart" id="index.xml-body.1_div.1_div.1_div.3"><h4><span class="headingNumber">1.1.3. </span></h4><div class="textpart" id="index.xml-body.1_div.1_div.1_div.3_div.1"><h5><span class="headingNumber">1.1.3.1. </span></h5><p>Adversus hoc taedium quo auxilio putem utendum quaeris. Optimum erat, ut ait Athenodorus, actione rerum et rei publicae tractatione et officiis civilibus se detinere. Nam ut quidam sole atque exercitatione et cura corporis diem educunt athletisque longe utilissimum est lacertos suos roburque, cui se uni dicaverunt, maiore temporis parte nutrire, ita vobis animum ad rerum civilium certamen parantibus in opere esse uno <span class="note" id="Note14"><span class="noteLabel">Note: </span>uno Stangl: non A: nostro Gertz.</span> longe pulcherrimum est. Nam cum utilem se efficere civibus mortalibusque propositum habeat, simul et exercetur et proficit, qui in mediis se officiis posuit communia privataque pro facultate administrans.</p></div><div class="textpart" id="index.xml-body.1_div.1_div.1_div.3_div.2"><h5><span class="headingNumber">1.1.3.2. </span></h5><p>" Sed quia in hac," inquit, " tam insana hominum ambitione tot calumniatoribus in deterius recta torquentibus parum tuta simplicitas est et plus futurum semper est quod obstet quam quod succedat, a foro quidem et publico recedendum est, sed habet ubi se etiam in privato laxe explicet magnus animus ; nec ut leonum animaliumque impetus caveis coercetur, sic hominum, quorum maximae in seducto actiones sunt. </p></div><div class="textpart" id="index.xml-body.1_div.1_div.1_div.3_div.3"><h5><span class="headingNumber">1.1.3.3. </span></h5><p>Ita tamen delituerit, ut ubicumque otium suum abs- <span class="pagebreak" id="index.xml-pb-d30e248">[Page p.224]</span> conderit, prodesse velit singulis universisque ingenio, voce, consilio. Nee enim is solus rei publicae prodest, qui candidatos extrahit et tuetur reos et de pace belloque censet, sed qui iuventutem exhortatur, qui in tanta bonorum praeceptorum inopia virtutem instillat <span class="note" id="Note15"><span class="noteLabel">Note: </span>instillat Haase: instituat A: insinuat Petschenig.</span> animis, qui ad pecuniam luxuriamque cursu ruentis prensat ac retrahit et, si nihil aliud, certe moratur, in privato publicum negotium agit.</p></div><div class="textpart" id="index.xml-body.1_div.1_div.1_div.3_div.4"><h5><span class="headingNumber">1.1.3.4. </span></h5><p>An ille plus praestat, qui inter peregrinos et cives aut urbanus praetor adeuntibus adsessoris verba pronuntiat, quam qui quid sit iustitia, quid pietas, quid patientia, quid fortitudo, quid mortis contemptus, quid deorum intellectus, quam tutum gratuitumque bonum <span class="note" id="Note16"><span class="noteLabel">Note: </span>quam tutum gratuitumque bonum Joh. Mulier: quantum gratuitorum hominum A.</span> sit bona conscientia ?</p></div><div class="textpart" id="index.xml-body.1_div.1_div.1_div.3_div.5"><h5><span class="headingNumber">1.1.3.5. </span></h5><p>Ergo si tempus in studia conferas, quod subduxeris officiis, non deserueris nec munus detrectaveris. Neque enim ille solus militat, qui in acie stat et cornu dextrum laevumque defendit, sed et <span class="note" id="Note17"><span class="noteLabel">Note: </span>et commonly added.</span> qui portas tuetur et statione minus periculosa, non otiosa tamen fungitur vigiliasque servat et armamentario praeest ; quae ministeria, quamvis incruenta sint, in numerum stipendiorum veniunt.</p></div><div class="textpart" id="index.xml-body.1_div.1_div.1_div.3_div.6"><h5><span class="headingNumber">1.1.3.6. </span></h5><p>Si te ad studia revocaveris, omne vitae fastidium effugeris nec noctem fieri optabis taedio lucis, nec tibi gravis eris nec aliis supervacuus; multos in amicitiam adtrahes adfluetque ad te optumus quisque. <span class="pagebreak" id="index.xml-pb-d30e268">[Page p.226]</span> Numquam enim quamvis obscura virtus latet, sed mittit sui signa ; quisquis dignus fuerit, vestigiis illam colliget.</p></div><div class="textpart" id="index.xml-body.1_div.1_div.1_div.3_div.7"><h5><span class="headingNumber">1.1.3.7. </span></h5><p>Nam si omnem conversationem tolli- mus et generi humano renuntiamus vivimusque in nos tantum conversi, sequetur hanc solitudinem omni studio carentem inopia rerum agendarum. Incipiemus aedificia alia ponere, alia subvertere et mare summovere et aquas contra difficultatem locorum educere et male dispensare tempus, quod nobis natura consumendum dedit. </p></div><div class="textpart" id="index.xml-body.1_div.1_div.1_div.3_div.8"><h5><span class="headingNumber">1.1.3.8. </span></h5><p>Alii parce illo utimur, alii prodige ; alii sic impendimus, ut possimus rationem reddere, alii, ut nullas habeamus reliquias, qua re nihil turpius est. Saepe grandis natu senex nullum aliud habet argumentum, quo se probet diu vixisse, praeter aetatem." </p></div></div><div class="textpart" id="index.xml-body.1_div.1_div.1_div.4"><h4><span class="headingNumber">1.1.4. </span></h4><div class="textpart" id="index.xml-body.1_div.1_div.1_div.4_div.1"><h5><span class="headingNumber">1.1.4.1. </span></h5><p>Mihi, carissime Serene, nimis videtur sum- misisse temporibus se Athenodorus, nimis cito re- fugisse. Nec ego negaverim aliquando cedendum, sed sensim relate gradu et salvis signis, salva militari dignitate ; sanctiores tutioresque sunt hostibus suis, qui in fidem eum armis veniunt. Hoc puto virtuti faciendum studiosoque virtutis. </p></div><div class="textpart" id="index.xml-body.1_div.1_div.1_div.4_div.2"><h5><span class="headingNumber">1.1.4.2. </span></h5><p>Si praevalebit fortuna et praecidet agendi facultatem, non statim aversus inermisque fugiat latebras quaerens, quasi ullus locus sit, quo non possit fortuna persequi, sed parcius se inferat officiis et cum dilectu inveniat <span class="pagebreak" id="index.xml-pb-d30e283">[Page p.228]</span> aliquid, in quo utilis civitati sit. Militare non licet ?</p></div><div class="textpart" id="index.xml-body.1_div.1_div.1_div.4_div.3"><h5><span class="headingNumber">1.1.4.3. </span></h5><p>Honores petat. Privato vivendum est ? Sit orator. Silentium indictum est ? Tacita advocatione cives iuvet. Periculosum etiam ingressu forum est ? In domibus, in spectaculis, in conviviis bonum contubernalem, fidelem amicum, temperantem convivam agat. Officia civis amisit ? Hominis exerceat. </p></div><div class="textpart" id="index.xml-body.1_div.1_div.1_div.4_div.4"><h5><span class="headingNumber">1.1.4.4. </span></h5><p>Ideo magno animo nos non unius urbis moenibus clusimus, sed in totius orbis commercium emisimus patriamque nobis mundum professi sumus, ut liceret latiorem virtuti campum dare. Praeclusum tibi tribunal est et rostris prohiberis aut comitiis ? Respice post te quantum latissimarum regionum pateat, quantum populorum ; numquam ita tibi magna pars obstruetur, ut non maior relinquatur. </p></div><div class="textpart" id="index.xml-body.1_div.1_div.1_div.4_div.5"><h5><span class="headingNumber">1.1.4.5. </span></h5><p>Sed vide, ne totum istud tuum vitium sit ; non vis enim nisi consul aut prytanis aut ceryx aut sufes administrare rem publicam. Quid si militare nolis nisi imperator aut tribunus ? Etiam si alii primam frontem tenebunt, te sors inter triarios posuerit, inde voce, adhortatione, exemplo, animo milita ; praecisis quoque manibus ille in proelio invenit, quod partibus conferat, qui stat tamen et clamore iuvat. </p></div><div class="textpart" id="index.xml-body.1_div.1_div.1_div.4_div.6"><h5><span class="headingNumber">1.1.4.6. </span></h5><p>Tale quiddam facias. Si a prima te rei publicae parte fortuna summoverit, stes tamen et clamore iuves et. <span class="pagebreak" id="index.xml-pb-d30e297">[Page p.230]</span> si quis fauces oppresserit, stes tamen et silentio iuves. Numquam inutilis est opera civis boni; auditus visusque, voltu, nutu, obstinatione tacita incessuque ipso prodest.</p></div><div class="textpart" id="index.xml-body.1_div.1_div.1_div.4_div.7"><h5><span class="headingNumber">1.1.4.7. </span></h5><p>Ut salutaria quaedam,<span class="note" id="Note18"><span class="noteLabel">Note: </span>quaedam added by P. Thomas.</span> quae citra gustum tactumque odore proficiunt, ita virtus utilitatem etiam ex longinquo et latens fundit. Sive spatiatur et se utitur suo iure, sive precarios habet excessus cogiturque vela contrahere, sive otiosa mutaque est et in <span class="note" id="Note19"><span class="noteLabel">Note: </span>in added by P. Thomas.</span> angusto circumsaepta, sive adaperta, in quocumque habitu est, proficit. Quid tu parum utile putas exemplum bene quiescentis ?</p></div><div class="textpart" id="index.xml-body.1_div.1_div.1_div.4_div.8"><h5><span class="headingNumber">1.1.4.8. </span></h5><p>Longe itaque optimum est miscere otium rebus, quotiens actuosa vita impedimentis fortuitis aut civitatis condicione prohibebitur; numquam enim usque eo interclusa sunt omnia, ut nulli actioni locus honestae sit. </p></div></div><div class="textpart" id="index.xml-body.1_div.1_div.1_div.5"><h4><span class="headingNumber">1.1.5. </span></h4><div class="textpart" id="index.xml-body.1_div.1_div.1_div.5_div.1"><h5><span class="headingNumber">1.1.5.1. </span></h5><p>Numquid potes invenire urbem miseriorem quam Atheniensium fuit, cum illam triginta tyranni divellerent ? Mille trecentos cives, optimum quem- que occiderant nec finem ideo faciebant, sed irritabat se ipsa saevitia. In qua civitate erat Areos pagos, religiosissimum iudicium, in qua senatus populus- que senatu similis, coibat cotidie carnificum triste collegium et infelix curia tyrannis angustabatur <span class="note" id="Note20"><span class="noteLabel">Note: </span>angustabatur Gertz: angusta A.</span>! Poteratne illa civitas conquiescere, in qua tot tyranni <span class="pagebreak" id="index.xml-pb-d30e318">[Page p.232]</span> erant quot satellites <span class="note" id="Note21"><span class="noteLabel">Note: </span>Hermes after Madvig adds satis before satellites.</span> essent ? Ne spes quidem ulla recipiendae libertatis animis poterat offerri, nec ulli remedio locus apparebat contra tantam vim malorum. Unde enim miserae civitati tot Harmodios?</p></div><div class="textpart" id="index.xml-body.1_div.1_div.1_div.5_div.2"><h5><span class="headingNumber">1.1.5.2. </span></h5><p>Socrates tamen in medio erat et lugentis patres consolabatur et desperantis de re publica exhortabatur et divitibus opes suas metuentibus exprobrabat seram periculosae avaritiae paenitentiam et imitari volentibus magnum circumferebat exemplar, eum inter triginta dominos liber incederet. </p></div><div class="textpart" id="index.xml-body.1_div.1_div.1_div.5_div.3"><h5><span class="headingNumber">1.1.5.3. </span></h5><p>Hunc tamen Athenae ipsae in carcere occiderunt, et qui tuto insultaverat agmini tyrannorum, eius libertatem libertas non tulit. Licet scias et in adflicta re publica esse occasionem sapienti viro ad se proferendum et in florenti ac beata petulantiam,<span class="note" id="Note22"><span class="noteLabel">Note: </span>petulantiam Lipsius: pecuniam A.</span> invidiam, mille alia inertia vitia regnare.</p></div><div class="textpart" id="index.xml-body.1_div.1_div.1_div.5_div.4"><h5><span class="headingNumber">1.1.5.4. </span></h5><p>Utcumque ergo se res publica dabit, utcumque fortuna permittet, ita aut explicabimus nos aut contrahemus, utique movebimus nec alligati metu torpebimus. Immo ille vir fuerit, qui periculis undique imminentibus, armis circa et catenis frementibus non alliserit virtutem nec absconderit ; non est enim servare se obruere. </p></div><div class="textpart" id="index.xml-body.1_div.1_div.1_div.5_div.5"><h5><span class="headingNumber">1.1.5.5. </span></h5><p>Vere, <span class="note" id="Note23"><span class="noteLabel">Note: </span>vere added by Haupt.</span> ut opinor, Curius Dentatus aiebat, malle se esse mortuum quam vivere ; ultimum malorum est e vivorum numero exire, antequam moriaris. Sed faciendum erit, si in rei publicae tempus minus <span class="pagebreak" id="index.xml-pb-d30e341">[Page p.234]</span> tractabile incideris, ut plus otio ac litteris vindices, nec aliter quam in periculosa navigatione subinde portum petas nec expectes, donec res te dimittant, sed ab illis te ipse diiungas.</p></div></div><div class="textpart" id="index.xml-body.1_div.1_div.1_div.6"><h4><span class="headingNumber">1.1.6. </span></h4><div class="textpart" id="index.xml-body.1_div.1_div.1_div.6_div.1"><h5><span class="headingNumber">1.1.6.1. </span></h5><p>Inspicere autem debebimus primum nosmet ipsos, deinde ea quae adgrediemur negotia, deinde eos, quorum causa aut cum quibus. </p></div><div class="textpart" id="index.xml-body.1_div.1_div.1_div.6_div.2"><h5><span class="headingNumber">1.1.6.2. </span></h5><p>Ante omnia necesse est se ipsum aestimare, quia fere plus nobis videmur posse quam possumus. Alius eloquentiae fiducia prolabitur, alius patrimonio suo plus imperavit quam ferre posset, alius infirmum corpus laborioso pressit officio. Quorundam parum idonea est verecundia rebus civilibus, quae firmam frontem desiderant ; quorundam contumacia non facit ad aulam ; quidam non habent iram in potestate et illos ad temeraria verba quaelibet indignatio effert ; quidam urbanitatem nesciunt continere nec periculosis abstinent salibus. Omnibus his utilior negotio quies est; ferox impatiensque natura irritamenta nociturae libertatis evitet. </p></div><div class="textpart" id="index.xml-body.1_div.1_div.1_div.6_div.3"><h5><span class="headingNumber">1.1.6.3. </span></h5><p>Aestimanda sunt deinde ipsa, quae adgredimur, et vires nostrae cum rebus, quas temptaturi sumus, comparandae ; debet enim semper plus esse virium in actore quam in opere ; necesse est opprimant onera, quae ferente maiora sunt. </p></div><div class="textpart" id="index.xml-body.1_div.1_div.1_div.6_div.4"><h5><span class="headingNumber">1.1.6.4. </span></h5><p>Quaedam praeterea non tam magna sunt negotia quam fecunda <span class="pagebreak" id="index.xml-pb-d30e356">[Page p.236]</span> multumque negotiorum ferunt. Et haec refugienda sunt, ex quibus nova occupatio multiplexque nascetur, nec accedendum eo, unde liber regressus non sit ; iis admovenda manus est, quorum finem aut facere aut certe sperare possis, relinquenda, quae latius actu procedunt nec ubi proposueris desinunt.</p></div></div><div class="textpart" id="index.xml-body.1_div.1_div.1_div.7"><h4><span class="headingNumber">1.1.7. </span></h4><div class="textpart" id="index.xml-body.1_div.1_div.1_div.7_div.1"><h5><span class="headingNumber">1.1.7.1. </span></h5><p>Hominum utique dilectus habendus est: an digni sint quibus partem vitae nostrae impendamus, an ad illos temporis nostri iactura perveniat ; quidam enim ultro officia nobis nostra imputant. </p></div><div class="textpart" id="index.xml-body.1_div.1_div.1_div.7_div.2"><h5><span class="headingNumber">1.1.7.2. </span></h5><p>Athenodorus ait ne ad cenam quidem se iturum ad eum, qui sibi nil pro hoc debiturus sit. Puto intellegis multo minus ad eos iturum, qui eum amicorum officiis paria mensa faciunt, qui fericula pro congiaris numerant, quasi in alienum honorem intemperantes sint. Deme illis testes spectatoresque, non delectabit popina secreta. Considerandum est, utrum natura tua agendis rebus an otioso studio contemplationique aptior sit, et eo inclinandum, quo te vis ingenii feret. Isocrates Ephorum iniecta manu a foro subduxit utiliorem componendis monumentis historiarum ratus ; male enim respondent coacta ingenia, reluctante natura irritus labor est.<span class="note" id="Note24"><span class="noteLabel">Note: </span>The paragraph, evidently out of place, is assigned by Haase to a position before necesse est 6. 2: alii alia. </span></p></div><div class="textpart" id="index.xml-body.1_div.1_div.1_div.7_div.3"><h5><span class="headingNumber">1.1.7.3. </span></h5><p>Nihil tamen aeque oblectaverit animum, quam amicitia fidelis et dulcis. Quantum bonum est, ubi praeparata sunt pectora, in quae tuto secretum omne descendat, quorum conscientiam minus quam tuam <span class="pagebreak" id="index.xml-pb-d30e371">[Page p.238]</span> timeas, quorum sermo sollicitudinem leniat, sententia consilium expediat, hilaritas tristitiam dissipet, conspectus ipse delectet ! Quos scilicet vacuos, quantum fieri poterit, a cupiditatibus eligemus ; serpunt enim vitia et in proximum quemque transiliunt et contactu nocent. Itaque quemadmodum <span class="note" id="Note25"><span class="noteLabel">Note: </span>quemadmodum Hermes: ut quod A: ut quondam Gertz: ut id Petschenig. </span></p></div><div class="textpart" id="index.xml-body.1_div.1_div.1_div.7_div.4"><h5><span class="headingNumber">1.1.7.4. </span></h5><p>in pestilentia curandum est, ne correptis iam corporibus et morbo flagrantibus adsideamus, quia pericula trahemus adflatuque ipso laborabimus, ita in amicorum legendis ingeniis dabimus operam, ut quam minime inquinatos adsumamus ; initium morbi est aegris sana miscere. Nec hoc praeceperim tibi, ut neminem nisi sapientem sequaris aut adtrahas. Ubi enim istum invenies, quem tot saeculis quaerimus ? Pro optimo sit minime malus ! </p></div><div class="textpart" id="index.xml-body.1_div.1_div.1_div.7_div.5"><h5><span class="headingNumber">1.1.7.5. </span></h5><p>Vix tibi esset facultas dilectus felicioris, si inter Platonas et Xenophontas et illum Socratici fetus proventum bonos quaereres, aut si tibi potestas Catonianae fieret aetatis, quae plerosque dignos tulit, qui Catonis saeculo nascerentur, sicut multos peiores quam umquam alias maximorumque molitores scelerum ; utraque enim turba opus erat, ut Cato posset intellegi : habere debuit et bonos, quibus se adprobaret, et malos, in quibus vim suam experiretur. </p></div><div class="textpart" id="index.xml-body.1_div.1_div.1_div.7_div.6"><h5><span class="headingNumber">1.1.7.6. </span></h5><p>Nunc vero in tanta bonorum egestate minus fastidiosa fiat electio. Praecipue <span class="pagebreak" id="index.xml-pb-d30e385">[Page p.240]</span> tamen vitentur tristes et omnia deplorantes, quibus nulla non causa in querellas placet. Constet illi licet fides et benivolentia, tranquillitati tamen inimicus est comes perturbatus et omnia gemens.</p></div></div><div class="textpart" id="index.xml-body.1_div.1_div.1_div.8"><h4><span class="headingNumber">1.1.8. </span></h4><div class="textpart" id="index.xml-body.1_div.1_div.1_div.8_div.1"><h5><span class="headingNumber">1.1.8.1. </span></h5><p>Transeamus ad patrimonia, maximam humanarum aerumnarum materiam ; nam si omnia alia quibus angimur compares, mortes, aegrotationes, metus, desideria, dolorum laborumque patientiam, eum iis quae nobis mala pecunia nostra exhibet, haec pars multum praegravabit. </p></div><div class="textpart" id="index.xml-body.1_div.1_div.1_div.8_div.2"><h5><span class="headingNumber">1.1.8.2. </span></h5><p>Itaque cogitandum est, quanto levior dolor sit non habere quam perdere ; et intellegemus paupertati eo minorem tormentorum quo minorem damnorum esse materiam. Erras enim, si putas animosius detrimenta divites ferre ; maximis minimisque corporibus par est dolor vulneris. </p></div><div class="textpart" id="index.xml-body.1_div.1_div.1_div.8_div.3"><h5><span class="headingNumber">1.1.8.3. </span></h5><p>Bion eleganter ait non minus molestum esse calvis quam comatis pilos velli. Idem scias licet de pauperibus locupletibusque, par illis esse tormentum ; utrique enim pecunia sua obhaesit nec sine sensu revelli potest. Tolerabilius autem est, ut dixi, faciliusque non adquirere quam amittere, ideoque laetiores videbis, quos numquam fortuna respexit, quam quos deseruit. </p></div><div class="textpart" id="index.xml-body.1_div.1_div.1_div.8_div.4"><h5><span class="headingNumber">1.1.8.4. </span></h5><p>Vidit hoc Diogenes, vir ingentis animi, et effecit, ne quid sibi eripi posset. Tu istud paupertatem, inopiam, egestatem voca, quod voles ignominiosum securitati nomen impone. Putabo hunc non esse felicem, si quem mihi alium inveneris, cui nihil pereat. Aut ego fallor, aut regnum est inter <span class="pagebreak" id="index.xml-pb-d30e400">[Page p.242]</span> avaros, circumscriptores, latrones, plagiarios unum esse, cui noceri non possit.</p></div><div class="textpart" id="index.xml-body.1_div.1_div.1_div.8_div.5"><h5><span class="headingNumber">1.1.8.5. </span></h5><p>Si quis de felicitate Diogenis dubitat, potest idem dubitare et de deorum immortalium statu, an parum beate degant, quod illis nec praedia nec horti sint nec alieno colono rura pretiosa nec grande in foro faenus. Non te pudet, quisquis divitiis adstupes ? Respice agedum mundum ; nudos videbis deos, omnia dantis, nihil habentis. Hunc tu pauperem putas an dis immortalibus similem, qui se fortuitis omnibus exuit ? </p></div><div class="textpart" id="index.xml-body.1_div.1_div.1_div.8_div.6"><h5><span class="headingNumber">1.1.8.6. </span></h5><p>Feliciorem tu Demetrium Pompeianum vocas, quem non puduit locupletiorem esse Pompeio ? Numerus illi cotidie servorum velut imperatori exercitus referebatur, cui iam dudum divitiae esse debuerant duo vicarii et cella laxior. </p></div><div class="textpart" id="index.xml-body.1_div.1_div.1_div.8_div.7"><h5><span class="headingNumber">1.1.8.7. </span></h5><p>At Diogeni servus unicus fugit nec eum reducere, eum monstraretur, tanti putavit. " Turpe est," inquit, " Manen sine Diogene posse vivere, Diogenen sine Mane non posse." Videtur mihi dixisse : " Age tuum negotium, fortuna; nihil apud Diogenen iam tui est. Fugit mihi servus, immo liber abii ! " Familia petit vestiarium victumque ; </p></div><div class="textpart" id="index.xml-body.1_div.1_div.1_div.8_div.8"><h5><span class="headingNumber">1.1.8.8. </span></h5><p>tot ventres avidissimorum animalium tuendi sunt, emenda vestis et custodiendae rapacissimae manus et flentium detestantiumque ministeriis utendum. <span class="pagebreak" id="index.xml-pb-d30e414">[Page p.244]</span> Quanto ille felicior, qui nihil ulli debet, nisi cui facillime negat, sibi!</p></div><div class="textpart" id="index.xml-body.1_div.1_div.1_div.8_div.9"><h5><span class="headingNumber">1.1.8.9. </span></h5><p>Sed quoniam non est nobis tantum roboris, angustanda certe sunt patrimonia, ut minus ad iniurias fortunae simus expositi. Habiliora sunt corpora in bello illa, quae in arma sua contrahi possunt, quam quae superfunduntur et undique magnitudo sua vulneribus obicit. Optimus pecuniae modus est, qui nec in paupertatem cadit, nec procul a paupertate discedit. </p></div></div><div class="textpart" id="index.xml-body.1_div.1_div.1_div.9"><h4><span class="headingNumber">1.1.9. </span></h4><div class="textpart" id="index.xml-body.1_div.1_div.1_div.9_div.1"><h5><span class="headingNumber">1.1.9.1. </span></h5><p>Placebit autem haec nobis mensura, si prius parsimonia placuerit, sine qua nec ullae opes sufficiunt, nec ullae non <span class="note" id="Note26"><span class="noteLabel">Note: </span>nec ulle non A: nec cum illa ullae non Haase: nec cum illa non Gertz: nec ullae domus Schultess: nec ullae sortes Birt. </span> satis patent, praesertim eum in vicino remedium sit et possit ipsa paupertas in divitias se advocata frugalitate convertere.</p></div><div class="textpart" id="index.xml-body.1_div.1_div.1_div.9_div.2"><h5><span class="headingNumber">1.1.9.2. </span></h5><p>Adsuescamus a nobis removere pompam, et usus rerum, non orna- menta, metiri. Cibus famem domet, potio sitim, libido qua necesse est fluat; discamus membris nostris inniti, cultum victumque non ad nova exempla componere, sed ut maiorum mores suadent ; dis- camus continentiam augere, luxuriam coercere, gloriam temperare, iracundiam lenire, paupertatem aequis oculis aspicere, frugalitatem colere, etiam si multos pudebit, eo plus <span class="note" id="Note27"><span class="noteLabel">Note: </span>pudebit, eo plus Basore: pudebit ej plus A: pudebit templi eius Madvig: pudebit eius cultus Koch: pudebit eius Rossbach: pudebit eius; placeat Schultess: alii alia. </span> desideriis naturalibus parvo parata remedia adhibere, spes effrenatas et animum in futura imminentem velut sub vinculis habere, id agere, ut divitias a nobis potius quam a fortuna petamus.</p></div><div class="textpart" id="index.xml-body.1_div.1_div.1_div.9_div.3"><h5><span class="headingNumber">1.1.9.3. </span></h5><p>Non potest umquam tanta varietas et iniquitas casuum ita depelli, ut non multum procellarum <span class="pagebreak" id="index.xml-pb-d30e435">[Page p.246]</span> irruat magna armamenta pandentibus. Cogendae in artum res sunt, ut tela in vanum cadant, ideoque exilia interim calamitatesque in remedium cessere et levioribus incommodis graviora sanata sunt. Ubi parum audit praecepta animus nec curari mollius potest, quidni consulatur ei, si paupertas ei, ignominia, rerum eversio adhibetur, malo malum opponitur ? Adsuescamus ergo cenare posse sine populo et servis paucioribus servire et vestes parare in quod inventae sunt et habitare contractius. Non in cursu tantum circique certamine, sed in his spatiis vitae interius fleetendum est.</p></div><div class="textpart" id="index.xml-body.1_div.1_div.1_div.9_div.4"><h5><span class="headingNumber">1.1.9.4. </span></h5><p>Studiorum quoque quae liberalissima impensa est tam diu rationem habet, quam diu modum. Quo in- numerabiles libros et bybliothecas, quarum dominus vix tota vita indices perlegit ? Onerat discentem turba, non instruit, multoque satius est paucis te auctoribus tradere, quam errare per multos. Quadraginta milia librorum Alexandriae arserunt ; </p></div><div class="textpart" id="index.xml-body.1_div.1_div.1_div.9_div.5"><h5><span class="headingNumber">1.1.9.5. </span></h5><p>pulcherrimum regiae opulentiae monimentum alius laudaverit, sicut T. Livius, qui elegantiae regum curaeque egregium id opus ait fuisse. Non fuit elegantia illud aut cura, sed studiosa luxuria, immo ne studiosa quidem, quoniam non in studium sed in <span class="pagebreak" id="index.xml-pb-d30e443">[Page p.248]</span> spectaculum comparaverant, sicut plerisque ignaris etiam puerilium litterarum libri non studiorum instrumenta sed cenationum ornamenta sunt. Paretur itaque librorum quantum satis sit, nihil in appara- tum.</p></div><div class="textpart" id="index.xml-body.1_div.1_div.1_div.9_div.6"><h5><span class="headingNumber">1.1.9.6. </span></h5><p>" Honestius," inquis, " hoc se impensae quam in Corinthia pietasque tabulas effuderint." Vitiosum est ubique, quod nimium est. Quid habes, cur ignoscas homini armaria e <span class="note" id="Note28"><span class="noteLabel">Note: </span>e added by Gertz.</span> citro atque ebore captanti, corpora conquirenti aut ignotorum auctorum aut improbatorum et inter tot milia librorum oscitanti, cui voluminum suorum frontes maxime placent titulique ?</p></div><div class="textpart" id="index.xml-body.1_div.1_div.1_div.9_div.7"><h5><span class="headingNumber">1.1.9.7. </span></h5><p>Apud desidiosissimos ergo videbis quicquid orationum historiarumque est, tecto tenus exstructa loculamenta ; iam enim inter balnearia et thermas bybliotheca quoque ut necessarium domus ornamentum expolitur. Ignoscerem plane, si studiorum nimia cupidine erraretur. Nunc ista conquisita, cum imaginibus suis discripta sacrorum opera ingeniorum in speciem et cultum parietum comparantur. </p></div></div><div class="textpart" id="index.xml-body.1_div.1_div.1_div.10"><h4><span class="headingNumber">1.1.10. </span></h4><div class="textpart" id="index.xml-body.1_div.1_div.1_div.10_div.1"><h5><span class="headingNumber">1.1.10.1. </span></h5><p>At in aliquod genus vitae difficile incidisti et tibi ignoranti vel publica fortuna vel privata laqueum impegit, quem nec solvere possis nec rumpere. Cogita compeditos primo aegre ferre onera et impedimenta crurum ; deinde ubi non indignari illa sed pati proposuerunt, necessitas fortiter ferre docet, consuetudo facile. Invenies in quolibet genere vitae oblectamenta et remissiones et voluptates, si <span class="pagebreak" id="index.xml-pb-d30e459">[Page p.250]</span> volueris mala putare levia potius quam invidiosa facere.</p></div><div class="textpart" id="index.xml-body.1_div.1_div.1_div.10_div.2"><h5><span class="headingNumber">1.1.10.2. </span></h5><p>Nullo melius nomine de nobis natura meruit, quae eum sciret quibus aerumnis nasceremur, calamitatum mollimentum consuetudinem invenit, cito in familiaritatem gravissima adducens. Nemo duraret, si rerum adversarum eandem vim adsiduitas haberet quam primus ictus. </p></div><div class="textpart" id="index.xml-body.1_div.1_div.1_div.10_div.3"><h5><span class="headingNumber">1.1.10.3. </span></h5><p>Omnes cum fortuna copulati sumus. Aliorum aurea catena est et laxa, aliorum arta et sordida ; sed quid refert ? Eadem custodia universos circumdedit alligatique sunt etiam qui alligaverunt, nisi forte tu leviorem in sinistra catenam putas. Alium honores, alium opes vinciunt ; quosdam nobilitas, quosdam humilitas premit; quibusdam aliena supra caput imperia sunt, quibusdam sua ; quosdam exilia uno loco tenent, quosdam sacerdotia. </p></div><div class="textpart" id="index.xml-body.1_div.1_div.1_div.10_div.4"><h5><span class="headingNumber">1.1.10.4. </span></h5><p>Omnis vita servitium est. Adsuescendum est itaque condicioni suae et quam minimum de illa querendum et quicquid habet circa se commodi adprendendum ; nihil tam acerbum est, in quo non aequus animus solacium inveniat. Exiguae saepe areae in multos usus discribentis arte patuerunt et quamvis angustum pedem <span class="note" id="Note29"><span class="noteLabel">Note: </span>angustum pedem A: angustam sedem Cornelissen. i.e., of the custodian who is chained to his prisoner, as Seneca shows in Epistles, v. 7: "quemadmodum eadem catena et custodiam et militem copulat, sic ista quae tam dissimilia sunt, pariter incedunt." </span> dispositio fecit habitabilem. Adhibe ratio- nem difficultatibus ; possunt et dura molliri et an- gusta laxari et gravia scite ferentis minus premere.</p></div><div class="textpart" id="index.xml-body.1_div.1_div.1_div.10_div.5"><h5><span class="headingNumber">1.1.10.5. </span></h5><p>Non sunt praeterea cupiditates in longinquum mittendae, sed in vicinum illis egredi permittamus, <span class="pagebreak" id="index.xml-pb-d30e476">[Page p.252]</span> quoniam includi ex toto non patiuntur. Relictis iis, quae aut non possunt fieri aut difficulter possunt, prope posita speique nostrae adludentia sequamur, sed sciamus omnia aeque levia esse, extrinsecus diversas facies habentia, introrsus pariter vana. Nec invideamus altius stantibus; quae excelsa videbantur, praerupta sunt.</p></div><div class="textpart" id="index.xml-body.1_div.1_div.1_div.10_div.6"><h5><span class="headingNumber">1.1.10.6. </span></h5><p>Illi rursus, quos sors iniqua in ancipiti posuit, tutiores erunt superbiam detrahendo rebus per se superbis et fortunam suam quam maxime poterunt in planum deferendo. Multi quidem sunt, quibus necessario haerendum sit in fastigio suo, ex quo non possunt nisi cadendo descendere, sed hoc ipsum testentur maximum onus suum esse, quod aliis graves esse cogantur, nec sublevatos se sed suffixos. Iustitia, mansuetudine, humanitate, larga et benigna manu praeparent multa ad secundos casus praesidia, quorum spe securius pendeant. Nihil tamen aeque nos ab his animi fluctibus vindicaverit, quam semper aliquem incrementis terminum figere, nec fortunae arbitrium desinendi dare, sed ipsos multo quidem citra exempla hortentur consistere. Sic et aliquae cupiditates animum acuent et finitae non in immensum incertumque producent. </p></div></div><div class="textpart" id="index.xml-body.1_div.1_div.1_div.11"><h4><span class="headingNumber">1.1.11. </span></h4><div class="textpart" id="index.xml-body.1_div.1_div.1_div.11_div.1"><h5><span class="headingNumber">1.1.11.1. </span></h5><p>Ad imperfectos et mediocres et male sanos hic meus sermo pertinet, non ad sapientem. Huic non timide nec pedetemptim ambulandum est; tanta enim fiducia sui est, ut obviam fortunae ire <span class="pagebreak" id="index.xml-pb-d30e485">[Page p.254]</span> non dubitet nec umquam loco illi cessurus sit. Nec habet, ubi illam timeat, quia non mancipia tantum possessionesque et dignitatem, sed corpus quoque suum et oculos et manum et quicquid cariorem vitam facit viro seque ipsum inter precaria numerat vivitque ut commodatus sibi et reposcentibus sine tristitia redditurus.</p></div><div class="textpart" id="index.xml-body.1_div.1_div.1_div.11_div.2"><h5><span class="headingNumber">1.1.11.2. </span></h5><p>Nec ideo vilis est sibi, quia scit se suum non esse, sed omnia tam diligenter faciet, tam circumspecte, quam religiosus homo sanctusque solet tueri fidei commissa. Quandoque autem reddere iubebitur, non queretur cum fortuna, sed dicet: "Gratias ago pro eo, quod possedi habuique. </p></div><div class="textpart" id="index.xml-body.1_div.1_div.1_div.11_div.3"><h5><span class="headingNumber">1.1.11.3. </span></h5><p>Magna quidem res tuas mercede colui, sed quia ita imperas, do, cedo gratus libensque. Si quid habere me tui volueris etiamnunc, servabo ; si aliud placet, ego vero factum signatumque argentum, domum familiamque meam reddo, restitue." Appellaverit natura quae prior nobis credidit, et huic dicemus : " Recipe animum meliorem quam dedisti. Non tergiversor nec refugio ; paratum habes a volente quod non sentienti dedisti : aufer." </p></div><div class="textpart" id="index.xml-body.1_div.1_div.1_div.11_div.4"><h5><span class="headingNumber">1.1.11.4. </span></h5><p>Reverti unde veneris quid grave est ? Male vivet quisquis nesciet bene mori. Huic itaque primum rei pretium detrahendum est et spiritus inter vilia numerandus. Gladiatores, ut ait Cicero, invisos habemus, si omni modo vitam impetrare cupiunt; favemus, si contemptum eius <span class="pagebreak" id="index.xml-pb-d30e496">[Page p.256]</span> prae se ferunt. Idem evenire nobis scias ; saepe enim causa moriendi est timide mori.</p></div><div class="textpart" id="index.xml-body.1_div.1_div.1_div.11_div.5"><h5><span class="headingNumber">1.1.11.5. </span></h5><p>Fortuna illa, quae ludos sibi facit : " Quo," inquit, " te reservem, malum et trepidum animal ? Eo magis convulneraberis et confodieris, quia nescis praebere iugulum At tu et vives diutius et morieris expeditius, qui ferrum non subducta cervice nec manibus oppositis sed animose recipis." </p></div><div class="textpart" id="index.xml-body.1_div.1_div.1_div.11_div.6"><h5><span class="headingNumber">1.1.11.6. </span></h5><p>Qui mortem timebit, nihil umquam pro homine vivo faciet. At qui sciet hoc sibi cum conciperetur statim condictum, vivet ad formulam et simul illud quoque eodem animi robore praestabit, ne quid ex iis, quae eveniunt, subitum sit. Quicquid enim fieri potest, quasi futurum sit, prospiciendo malorum omnium impetus molliet, qui ad praeparatos expectantesque nihil adferunt novi ; securis et beata tantum spectantibus graves veniunt. Morbus est, captivitas, ruina, ignis ; nihil horum repentinum est : </p></div><div class="textpart" id="index.xml-body.1_div.1_div.1_div.11_div.7"><h5><span class="headingNumber">1.1.11.7. </span></h5><p>sciebam, in quam tumultuosum me contubernium natura elusisset. Totiens in vicinia mea conclamatum est ; totiens praeter limen immaturas exequias fax cereusque praecessit ; saepe a latere ruentis aedificii fragor sonuit; multos ex iis, quos forum, curia, sermo mecum contraxerat, nox abstulit et iunctas sodalium manus capulus <span class="note" id="Note30"><span class="noteLabel">Note: </span>capulus Basore: copulas codex Ambros. C 293: copulatas (1 added by first hand) A: copiates Madvig: speculator Gertz: others change or omit iunctas. </span> interscidit. <span class="pagebreak" id="index.xml-pb-d30e510">[Page p.258]</span> Mirer ad me aliquando pericula accessisse, quae circa me semper erraverint ? Magna pars hominum est, quae navigatura de tempestate non cogitat.</p></div><div class="textpart" id="index.xml-body.1_div.1_div.1_div.11_div.8"><h5><span class="headingNumber">1.1.11.8. </span></h5><p>Numquam me in voce <span class="note" id="Note31"><span class="noteLabel">Note: </span>voce added by Gertz.</span> bona mali pudebit auctoris. Publilius, tragicis comicisque vehementior ingeniis, quotiens mimicas ineptias et verba ad summam caveam spectantia reliquit, inter multa alia coturno, non tantum sipario, fortiora et hoc ait : </p><blockquote class="blockquote"><div class="l">Cuivis potest accidere quod cuiquam potest.</div></blockquote><p> Hoc si quis in medullas demiserit et omnia aliena mala, quorum ingens cotidie copia est, sic aspexerit, tamquam liberum illis et ad se iter sit, multo ante se armabit quam petatur ;</p></div><div class="textpart" id="index.xml-body.1_div.1_div.1_div.11_div.9"><h5><span class="headingNumber">1.1.11.9. </span></h5><p>sero animus ad periculorum patientiam post pericula instruitur. " Non putavi hoc futurum" et " Umquam tu hoc eventurum credidisses ? " Quare autem non ? Quae sunt divitiae, quas non egestas et fames et mendicitas a tergo sequatur ? Quae dignitas, cuius non prae- textam et augurale et lora patricia sordes comitentur et exprobratio notae et mille maculae et extrema contemptio ? Quod regnum est, cui non parata sit ruina et proculcatio et dominus et carnifex ? Nec magnis ista intervallis divisa, sed horae momentum interest inter solium et aliena genua. </p></div><div class="textpart" id="index.xml-body.1_div.1_div.1_div.11_div.10"><h5><span class="headingNumber">1.1.11.10. </span></h5><p>Scito ergo omnem condicionem versabilem esse et quicquid in ullum incurrit posse in te quoque incurrere. Locuples <span class="pagebreak" id="index.xml-pb-d30e530">[Page p.260]</span> es: numquid divitior Pompeio ? Cui cum Gaius, vetus cognatus, hospes novus, aperuisset Caesaris domum, ut suam eluderet, defuit panis, aqua ! Cum tot flumina possideret in suo orientia, in suo cadentia, mendicavit stilicidia. Fame ac siti periit in palatio cognati, dum illi heres publicum funus esurienti locat ! Honoribus summis functus es ;</p></div><div class="textpart" id="index.xml-body.1_div.1_div.1_div.11_div.11"><h5><span class="headingNumber">1.1.11.11. </span></h5><p>numquid aut tam magnis aut tam insperatis aut tam universis quam Seianus ? Quo die illum senatus deduxerat, populus in frusta divisit ; in quem quicquid congeri poterat di hominesque contulerant, ex eo nihil super- fuit, quod carnifex traheret ! Rex es : </p></div><div class="textpart" id="index.xml-body.1_div.1_div.1_div.11_div.12"><h5><span class="headingNumber">1.1.11.12. </span></h5><p>non ad Croesum te mittam, qui rogum suum et accendi vivus et extingui vidit, factus non regno tantum, sed <span class="note" id="Note32"><span class="noteLabel">Note: </span>sed commonly added.</span> etiam morti suae superstes, non ad Iugurtham, quem populus Romanus intra annum, quam timuerat, spectavit. Ptolemaeum Africae regem, Armeniae Mithridaten inter Gaianas custodias vidimus ; alter in exilium missus est, alter ut meliore fide mitteretur, optabat! In tanta rerum susum ac deorsum euntium <span class="pagebreak" id="index.xml-pb-d30e542">[Page p.262]</span> versatione si non quicquid fieri potest pro futuro habes, das in te vires rebus adversis, quas infregit quisquis prior vidit.</p></div></div><div class="textpart" id="index.xml-body.1_div.1_div.1_div.12"><h4><span class="headingNumber">1.1.12. </span></h4><div class="textpart" id="index.xml-body.1_div.1_div.1_div.12_div.1"><h5><span class="headingNumber">1.1.12.1. </span></h5><p>Proximum ab his erit, ne aut in supervacuis aut ex supervacuo laboremus, id est, ne quae aut non possumus consequi concupiscamus, aut adepti vanitatem cupiditatium nostrarum sero post multum pudorem intellegamus. Id est, ne aut labor irritus sit sine effectu aut effectus labore indignus ; fere enim ex his tristitia sequitur, si aut non successit aut successus pudet. </p></div><div class="textpart" id="index.xml-body.1_div.1_div.1_div.12_div.2"><h5><span class="headingNumber">1.1.12.2. </span></h5><p>Circumcidenda concursatio, qualis est magnae parti hominum domos et theatra et fora pererrantium ; alienis se negotiis offerunt, semper aliquid agentibus similes. Horum si aliquem ex- euntem e domo interrogaveris : " Quo tu ? Quid cogitas ? " respondebit tibi : " Non me hercules scio; sed aliquos videbo, aliquid agam." </p></div><div class="textpart" id="index.xml-body.1_div.1_div.1_div.12_div.3"><h5><span class="headingNumber">1.1.12.3. </span></h5><p>Sine proposito vagantur quaerentes negotia nec quae destinaverunt agunt, sed in quae incucurrerunt. Inconsultus illis vanusque cursus est, qualis formicis per arbusta Te- pentibus, quae in summum cacumen et inde in imum inanes aguntur ; his plerique similem vitam agunt, quorum non immerito quis inquietam inertiam dixerit. </p></div><div class="textpart" id="index.xml-body.1_div.1_div.1_div.12_div.4"><h5><span class="headingNumber">1.1.12.4. </span></h5><p>Quorundam quasi ad incendium currentium misereberis ; usque eo impellunt obvios et se aliosque praecipiant, cum interim cucurrerunt aut salutaturi aliquem non resalutaturum aut funus ignoti hominis <span class="pagebreak" id="index.xml-pb-d30e557">[Page p.264]</span> prosecuturi aut ad iudicium saepe litigantis aut ad sponsalia saepe nubentis et lecticam adsectati quibusdam locis etiam tulerunt. Dein domum cum supervacua redeuntes lassitudine iurant nescire se ipsos, quare exierint, ubi fuerint, postero die erraturi per eadem illa vestigia.</p></div><div class="textpart" id="index.xml-body.1_div.1_div.1_div.12_div.5"><h5><span class="headingNumber">1.1.12.5. </span></h5><p>Omnis itaque labor aliquo referatur, aliquo respiciat ! Non industria inquietos, sed insanos falsae rerum imagines agitant. Nam ne illi quidem sine aliqua spe moventur ; proritat illos alicuius rei species, cuius vanitatem capta mens non coarguit. </p></div><div class="textpart" id="index.xml-body.1_div.1_div.1_div.12_div.6"><h5><span class="headingNumber">1.1.12.6. </span></h5><p>Eodem modo unumquemque ex his, qui ad augendam turbam exeunt, inanes et leves causae per urbem circumducunt; nihilque habentem, in quod laboret, lux orta expellit, et eum multorum frustra liminibus inlisus nomeneulatores persalutavit, a multis exclusus neminem ex omnibus difficilius domi quam se convenit. </p></div><div class="textpart" id="index.xml-body.1_div.1_div.1_div.12_div.7"><h5><span class="headingNumber">1.1.12.7. </span></h5><p>Ex hoc malo dependet illud taeterrimum vitium, auscultatio et publicorum secretorumque inquisitio et multarum rerum scientia, quae nec tuto narrantur nec tuto audiuntur. </p></div></div><div class="textpart" id="index.xml-body.1_div.1_div.1_div.13"><h4><span class="headingNumber">1.1.13. </span></h4><div class="textpart" id="index.xml-body.1_div.1_div.1_div.13_div.1"><h5><span class="headingNumber">1.1.13.1. </span></h5><p>Hoc secutum puto Democritum ita coepisse: " Qui tranquille volet vivere, nec privatim agat multa nec publice," ad supervacua scilicet referentem. Nam si necessaria sunt, et privatim et publice non tantum multa sed innumerabilia agenda sunt ; ubi <span class="pagebreak" id="index.xml-pb-d30e572">[Page p.266]</span> vero nullum officium sollemne nos citat, inhibendae actiones.</p></div><div class="textpart" id="index.xml-body.1_div.1_div.1_div.13_div.2"><h5><span class="headingNumber">1.1.13.2. </span></h5><p>Nam qui multa agit, saepe fortunae potestatem sui facit, quam tutissimum est raro experiri, ceterum semper de illa cogitare et nihil sibi de fide eius promittere. " Navigabo, nisi si quid inciderit " et " Praetor fiam, nisi si quid obstiterit " et " Negotiatio mihi respondebit, nisi si quid inter- venerit." </p></div><div class="textpart" id="index.xml-body.1_div.1_div.1_div.13_div.3"><h5><span class="headingNumber">1.1.13.3. </span></h5><p>Hoc est quare sapienti nihil contra opinionem dicamus accidere : non illum casibus hominum excerpimus sed erroribus, nec illi omnia ut voluit cedunt, sed ut cogitavit; imprimis autem cogitavit aliquid posse propositis suis resistere. Necesse est autem levius ad animum pervenire destitutae cupiditatis dolorem, cui successum non utique promiseris. </p></div></div><div class="textpart" id="index.xml-body.1_div.1_div.1_div.14"><h4><span class="headingNumber">1.1.14. </span></h4><div class="textpart" id="index.xml-body.1_div.1_div.1_div.14_div.1"><h5><span class="headingNumber">1.1.14.1. </span></h5><p>Faciles etiam nos facere debemus, ne nimis destinatis rebus indulgeamus, transeamusque in ea, in quae nos casus deduxerit, nec mutationem aut consili aut status pertimescamus, dummodo nos levitas, inimicissimum quieti vitium, non excipiat. Nam et pertinacia necesse est anxia et misera sit, cui fortuna saepe aliquid extorquet, et levitas multo gravior nusquam se continens. Utrumque infestum est tranquillitati, et nihil mutare posse et nihil pati. </p></div><div class="textpart" id="index.xml-body.1_div.1_div.1_div.14_div.2"><h5><span class="headingNumber">1.1.14.2. </span></h5><p>Utique animus ab omnibus externis in se revocandus est. Sibi confidat, se gaudeat, sua suspiciat, recedat quantum potest ab alienis et se sibi adplicet, damna <span class="pagebreak" id="index.xml-pb-d30e587">[Page p.268]</span> non sentiat, etiam adversa benigne interpretetur.</p></div><div class="textpart" id="index.xml-body.1_div.1_div.1_div.14_div.3"><h5><span class="headingNumber">1.1.14.3. </span></h5><p>Nuntiato naufragio Zenon noster, cum omnia sua audiret submersa : " Iubet," inquit, " me fortuna expeditius philosophari." Minabatur Theodoro philosopho tyrannus mortem et quidem insepultam : " Habes," inquit, " cur tibi placeas, hemina sanguinis in tua potestate est ; nam quod ad sepulturam pertinet, o te ineptum, si putas mea interesse, supra terram an infra putrescam." </p></div><div class="textpart" id="index.xml-body.1_div.1_div.1_div.14_div.4"><h5><span class="headingNumber">1.1.14.4. </span></h5><p>Canus Iulius, vir imprimis magnus, cuius admirationi ne hoc quidem obstat, quod nostro saeculo natus est, eum Gaio diu altercatus, postquam abeunti Phalaris ille dixit: " Ne forte inepta spe tibi blandiaris, duci te iussi," "Gratias," inquit, " ago, optime princeps." </p></div><div class="textpart" id="index.xml-body.1_div.1_div.1_div.14_div.5"><h5><span class="headingNumber">1.1.14.5. </span></h5><p>Quid senserit dubito, multa enim mihi occurrunt. Contumeliosus esse voluit et ostendere, quanta crudelitas esset, in qua mors beneficium erat ? An exprobravit illi cotidianam dementiam ? (agebant enim gratias et quorum liberi occisi et quorum bona ablata erant) an tamquam libertatem libenter accepit ? Quicquid est, magno animo respondit. </p></div><div class="textpart" id="index.xml-body.1_div.1_div.1_div.14_div.6"><h5><span class="headingNumber">1.1.14.6. </span></h5><p>Dicet aliquis: " Potuit post hoc iubere illum Gaius vivere." Non timuit hoc Canus ; nota erat Gai in talibus imperiis fides! Credisne illum decem medios usque ad supplicium dies sine ulla sollicitudine exegisse ? Verisimile non est, quae vir ille dixerit, quae fecerit, <span class="pagebreak" id="index.xml-pb-d30e601">[Page p.270]</span> quam in tranquillo fuerit.</p></div><div class="textpart" id="index.xml-body.1_div.1_div.1_div.14_div.7"><h5><span class="headingNumber">1.1.14.7. </span></h5><p>Ludebat latrunculis, cum centurio agmen periturorum trahens illum quoque excitari iuberet. Vocatus numeravit calculos et sodali suo : " Vide," inquit, " ne post mortem meam mentiaris te vicisse " ; tum annuens centurioni : " Testis," inquit," eris uno me antecedere." Lusisse tu Canum illa tabula putas ? Inlusit ! Tristes erant amici talem amissum virum : </p></div><div class="textpart" id="index.xml-body.1_div.1_div.1_div.14_div.8"><h5><span class="headingNumber">1.1.14.8. </span></h5><p>" Quid maesti," inquit, " estis ? Vos quaeritis an immortales animae sint ; ego iam sciam." Nec desiit veritatem in ipso fine scrutari et ex morte sua quaestionem habere. </p></div><div class="textpart" id="index.xml-body.1_div.1_div.1_div.14_div.9"><h5><span class="headingNumber">1.1.14.9. </span></h5><p>Pro- sequebatur illum philosophus suus nec iam procul erat tumulus, in quo Caesari deo nostro fiebat cotidianum sacrum ; is : " Quid," inquit, " Cane, nune cogitas ? Aut quae tibi mens est ? " " Observare," inquit Canus, " proposui illo velocissimo momento an sensurus sit animus exire se " promisitque, si quid explorasset, circumiturum amicos et indicaturum, quis esset animarum status. </p></div><div class="textpart" id="index.xml-body.1_div.1_div.1_div.14_div.10"><h5><span class="headingNumber">1.1.14.10. </span></h5><p>Ecce in media tempestate tranquillitas, ecce animus aeternitate dignus, qui fatum suum in argumentum veri vocat, qui in ultimo illo gradu positus exeuntem animam percontatur nec usque ad mortem tantum sed aliquid etiam ex ipsa morte discit. Nemo diutius philosophatus est. Non raptim relinquetur magnus vir et cum cura <span class="pagebreak" id="index.xml-pb-d30e615">[Page p.272]</span> dicendus. Dabimus te in omnem memoriam, claris- simum caput, Gaianae cladis magna portio !</p></div></div><div class="textpart" id="index.xml-body.1_div.1_div.1_div.15"><h4><span class="headingNumber">1.1.15. </span></h4><div class="textpart" id="index.xml-body.1_div.1_div.1_div.15_div.1"><h5><span class="headingNumber">1.1.15.1. </span></h5><p>Sed nihil prodest privatae tristitiae causas abiecisse ; occupat enim nonnumquam odium generis humani. Cum cogitaveris, quam sit rara simplicitas et quam ignota innocentia et vix umquam, nisi eum expedit, fides, et occurrit tot scelerum felicium turba <span class="note" id="Note33"><span class="noteLabel">Note: </span>et occurrit tot scelerum felicium turba transposed by Hermes after Koch from a position after generis humani. </span> et libidinis lucra damnaque pariter invisa et ambitio usque eo iam se suis non continens terminis, ut per turpitudinem splendeat : agitur animus in noctem et velut eversis virtutibus, quas nec sperare licet nec habere prodest, tenebrae oboriuntur.</p></div><div class="textpart" id="index.xml-body.1_div.1_div.1_div.15_div.2"><h5><span class="headingNumber">1.1.15.2. </span></h5><p>In hoc itaque flectendi sumus, ut omnia vulgi vitia non invisa nobis sed ridicula videantur et Democritum potius imitemur quam Heraclitum. Hic enim, quotiens in publicum processerat, flebat, ille ridebat ; huic omnia quae agimus miseriae, illi ineptiae videbantur. Elevanda ergo omnia et facili animo ferenda ; humanius est deridere vitam quam deplorare. </p></div><div class="textpart" id="index.xml-body.1_div.1_div.1_div.15_div.3"><h5><span class="headingNumber">1.1.15.3. </span></h5><p>Adice quod de humano quoque genere melius meretur qui ridet illud quam qui luget ; ille ei spei bonae aliquid relinquit, hic autem stulte deflet quae corrigi posse desperat. Et universa contemplanti maioris animi est qui risum non tenet quam qui lacrimas, quando lenis- simum adfectum animi movet et nihil magnum, nihil <span class="pagebreak" id="index.xml-pb-d30e630">[Page p.274]</span> severum, ne miserum quidem ex tanto paratu putat.</p></div><div class="textpart" id="index.xml-body.1_div.1_div.1_div.15_div.4"><h5><span class="headingNumber">1.1.15.4. </span></h5><p>Singula propter quae laeti ac tristes sumus sibi quisque proponat et sciet verum esse quod Bion dixit : omnia hominum negotia simillima initiis esse nec vitam illorum magis sanctam aut severam esse quam conceptum, in nihilum recidere de <span class="note" id="Note34"><span class="noteLabel">Note: </span>in nihilum recidere de added by Buecheler.</span> nihilo natos.</p></div><div class="textpart" id="index.xml-body.1_div.1_div.1_div.15_div.5"><h5><span class="headingNumber">1.1.15.5. </span></h5><p>Sed satius est publicos mores et humana vitia placide accipere nec in risum nec in lacrimas excidentem; nam alienis malis torqueri aeterna miseria est, alienis delectari malis voluptas inhumana, sicut illa inutilis humanitas flere, quia aliquis filium efferat, et frontem suam fingere. </p></div><div class="textpart" id="index.xml-body.1_div.1_div.1_div.15_div.6"><h5><span class="headingNumber">1.1.15.6. </span></h5><p>In suis quoque malis ita gerere se oportet, ut dolori tantum des, quantum natura <span class="note" id="Note35"><span class="noteLabel">Note: </span>natura added by Gertz.</span> poscit, non quantum consuetudo ; plerique enim lacrimas fundunt, ut ostendant, et totiens siccos oculos habent, quotiens spectator defuit, turpe iudicantes non flere, eum omnes faciant. Adeo penitus hoc se malum fixit, ex aliena opinione pendere, ut in simulationem etiam res simplicissima, dolor, veniat.</p></div></div><div class="textpart" id="index.xml-body.1_div.1_div.1_div.16"><h4><span class="headingNumber">1.1.16. </span></h4><div class="textpart" id="index.xml-body.1_div.1_div.1_div.16_div.1"><h5><span class="headingNumber">1.1.16.1. </span></h5><p>Sequitur pars, quae solet non immerito contristare et in sollicitudinem adducere. Ubi bonorum exitus mali sunt, ubi Socrates cogitur in carcere mori, Rutilius in exilio vivere, Pompeius et Cicero clientibus suis praebere cervicem, Cato ille, virtutium viva imago, incumbens gladio simul de se actum esse <span class="note" id="Note36"><span class="noteLabel">Note: </span>actum esse added by v. d. Vliet after republica.</span> ac de re publica palam facere, necesse est torqueri <span class="pagebreak" id="index.xml-pb-d30e654">[Page p.276]</span> tam iniqua praemia fortunam persolvere. Et quid sibi quisque tunc speret, cum videat pessima optimos pati ? Quid ergo est ?</p></div><div class="textpart" id="index.xml-body.1_div.1_div.1_div.16_div.2"><h5><span class="headingNumber">1.1.16.2. </span></h5><p>Vide quomodo quisque illorum tulerit, et si fortes fuerunt, ipsorum illos animo desidera, si muliebriter et ignave perierunt, nihil perit ; aut digni sunt, quorum virtus tibi placeat, aut indigni, quorum desideretur ignavia. Quid enim est turpius quam si maximi viri timidos fortiter monendo faciunt ? Laudemus totiens dignum laudibus et dicamus : " Tanto fortior, tanto felicior ! </p></div><div class="textpart" id="index.xml-body.1_div.1_div.1_div.16_div.3"><h5><span class="headingNumber">1.1.16.3. </span></h5><p>Omnes effugisti casus, livorem, morbum ; existi ex custodia ; non tu dignus mala fortuna dis visus es, sed indignus, in quem iam aliquid fortuna posset." Subducentibus vero se et in ipsa morte ad vitam respectantibus manus iniciendae sunt! </p></div><div class="textpart" id="index.xml-body.1_div.1_div.1_div.16_div.4"><h5><span class="headingNumber">1.1.16.4. </span></h5><p>Neminem flebo laetum, neminem flentem ; ille lacrimas meas ipse abstersit, hic suis lacrimis effecit, ne ullis dignus sit. Ego Herculem fleam, quod vivus uritur, aut Regulum, quod tot clavis configitur, aut Catonem, quod vulnera vulnerat <span class="note" id="Note37"><span class="noteLabel">Note: </span>vulnerat added by Rossbach.</span> sua? Omnes isti levi temporis impensa invenerunt, quomodo aeterni fierent, et ad immortalitatem moriendo venerunt.</p></div></div><div class="textpart" id="index.xml-body.1_div.1_div.1_div.17"><h4><span class="headingNumber">1.1.17. </span></h4><div class="textpart" id="index.xml-body.1_div.1_div.1_div.17_div.1"><h5><span class="headingNumber">1.1.17.1. </span></h5><p>Est et illa sollicitudinum non mediocris materia, si te anxie componas nec ullis simpliciter ostendas, qualis multorum vita est, ficta, ostentationi parata ; torquet enim adsidua observatio sui et deprendi <span class="pagebreak" id="index.xml-pb-d30e672">[Page p.278]</span> aliter ac solet metuit. Nec umquam cura solvimur, ubi totiens nos aestimari putamus quotiens aspici ; nam et multa incidunt, quae invitos denudent, et, ut bene cedat tanta sui diligentia, non tamen iucunda vita aut secura est semper sub persona viventium.</p></div><div class="textpart" id="index.xml-body.1_div.1_div.1_div.17_div.2"><h5><span class="headingNumber">1.1.17.2. </span></h5><p>At illa quantum habet voluptatis sincera et per se inornata <span class="note" id="Note38"><span class="noteLabel">Note: </span>per se inornata A: prorsus inornata Gertz: per se ornata inferior MSS. </span> simplicitas, nihil obtendens moribus suis ! Subit tamen et haec vita contemptus periculum, si omnia omnibus patent ; sunt enim qui fastidiant quicquid propius adierunt. Sed nec virtuti periculum est, ne admota oculis revilescat, et satius est simplicitate contemni quam perpetua simulatione torqueri. Modum tamen rei adhibeamus ; multum interest, simpliciter vivas an neglegenter.</p></div><div class="textpart" id="index.xml-body.1_div.1_div.1_div.17_div.3"><h5><span class="headingNumber">1.1.17.3. </span></h5><p>Multum et in se recedendum est; conversatio enim dissimilium bene composita disturbat et renovat adfectus et quicquid imbecillum in animo nec per- curatum est exulcerat. Miscenda tamen ista et alter- nanda sunt, solitudo et frequentia. Illa nobis faciet hominum desiderium, haec nostri, et erit altera alterius remedium; odium turbae sanabit solitudo, taedium solitudinis turba. </p></div><div class="textpart" id="index.xml-body.1_div.1_div.1_div.17_div.4"><h5><span class="headingNumber">1.1.17.4. </span></h5><p>Nec in eadem intentione aequaliter retinenda mens est, sed ad iocos devocanda. Cum puerulis Socrates ludere non erubescebat, et Cato vino laxabat animum curis publicis fatigatum, et Scipio triumphale <span class="pagebreak" id="index.xml-pb-d30e686">[Page p.280]</span> illud ac militare corpus movebat ad numeros, non molliter se infringens, ut nune mos est etiam incessu ipso ultra muliebrem mollitiam fluentibus, sed ut antiqui illi viri solebant inter lusum ac festa tempora virilem in modum tripudiare, non facturi detrimentum, etiam si ab hostibus suis spectarentur.</p></div><div class="textpart" id="index.xml-body.1_div.1_div.1_div.17_div.5"><h5><span class="headingNumber">1.1.17.5. </span></h5><p>Danda est animis remissio ; meliores acrioresque requieti surgent. Ut fertilibus agris non est imperandum— cito enim illos exhauriet' numquam intermissa fecunditas,—ita animorum impetus adsiduus labor franget, vires recipient paulum resoluti et remissi; nascitur ex assiduitate laborum animorum hebetatio quaedam et languor. </p></div><div class="textpart" id="index.xml-body.1_div.1_div.1_div.17_div.6"><h5><span class="headingNumber">1.1.17.6. </span></h5><p>Nec ad hoc tanta hominum cupiditas tenderet, nisi naturalem quandam voluptatem haberet lusus locusque, quorum frequens usus omne animis pondus omnemque vim eripiet ; nam et somnus refectioni necessarius est, hunc tamen si per diem noctemque continues, mors erit. Multum interest, remittas ali- quid an solvas ! </p></div><div class="textpart" id="index.xml-body.1_div.1_div.1_div.17_div.7"><h5><span class="headingNumber">1.1.17.7. </span></h5><p>Legum conditores festos instituerunt dies, ut ad hilaritatem homines publice cogerentur, tamquam necessarium laboribus interponentes temperamentum; et magni, ut dixi, viri quidam sibi menstruas certis diebus ferias dabant, quidam nullum non diem inter otium et curas dividebant. Qualem Pollionem Asinium oratorem magnum meminimus, quem nulla res ultra decumam detinuit ; ne epistulas quidem post eam horam legebat, ne quid novae <span class="pagebreak" id="index.xml-pb-d30e697">[Page p.282]</span> curae nasceretur, sed totius diei lassitudinem duabus illis horis ponebat. Quidam medio die interiunxerunt et in postmeridianas horas aliquid levioris operae detulerunt. Maiores quoque nostri novam relatio- nem post horam decumam in senatu fieri vetabant. Miles vigilias dividit, et nox immunis est ab expeditione redeuntium.</p></div><div class="textpart" id="index.xml-body.1_div.1_div.1_div.17_div.8"><h5><span class="headingNumber">1.1.17.8. </span></h5><p>Indulgendum est animo dandumque subinde otium, quod alimenti ac virium loco sit. Et in ambulationibus apertis vagandum, ut caelo libero et multo spiritu augeat attollatque se animus ; aliquando vectatio iterque et mutata regio vigorem dabunt convictusque et liberalior potio. Non num- quam et usque ad ebrietatem veniendum, non ut mergat nos, sed ut deprimat ; eluit enim curas et ab imo animum movet et ut morbis quibusdam ita tristitiae medetur ; Liberque non ob licentiam linguae dictus est inventor vini, sed quia liberat servitio curarum animum et adserit vegetatque et audaciorem in omnis conatus facit. </p></div><div class="textpart" id="index.xml-body.1_div.1_div.1_div.17_div.9"><h5><span class="headingNumber">1.1.17.9. </span></h5><p>Sed ut libertatis ita vini salubris moderatio est. Solonem Arcesilanque indulsisse vino credunt, Catoni ebrietas obiecta est ; facilius efficiet, quisquis obiecit ei, crimen honestum quam turpem Catonem. Sed nec saepe faciendum est, ne animus malam consuetudinem ducat, et aliquando tamen in exultationem libertatemque extrahendus <span class="pagebreak" id="index.xml-pb-d30e705">[Page p.284]</span> tristisque sobrietas removenda paulisper.</p></div><div class="textpart" id="index.xml-body.1_div.1_div.1_div.17_div.10"><h5><span class="headingNumber">1.1.17.10. </span></h5><p>Nam sive Graeco poetae credimus 'aliquando et insanire iucundum est,' sive Platoni 'frustra poeticas fores compos sui pepulit,' sive Aristoteli' nullum magnum ingenium sine mixtura dementiae fuit ' : non potest grande aliquid et super ceteros loqui nisi mota mens. </p></div><div class="textpart" id="index.xml-body.1_div.1_div.1_div.17_div.11"><h5><span class="headingNumber">1.1.17.11. </span></h5><p>Cum vulgaria et solita contempsit instinctuque sacro surrexit excelsior, tunc demum aliquid cecinit grandius ore mortali. Non potest sublime quicquam et in arduo positum contingere, quam diu apud se est; desciscat oportet a solito et efferatur et mordeat frenos et rectorem rapiat suum eoque ferat, quo per se timuisset escendere. </p></div><div class="textpart" id="index.xml-body.1_div.1_div.1_div.17_div.12"><h5><span class="headingNumber">1.1.17.12. </span></h5><p>Habes, Serene carissime, quae possint tranquillitatem tueri, quae restituere, quae subrepentibus vitiis resistant. Illud tamen scito, nihil horum satis esse validum rem imbecillam servantibus, nisi intenta et adsidua cura circumit animum labentem.</p></div></div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Seneca.
	    Date: 2009-01-01<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:11:14Z.
	       SAXON HE 9.8.0.5.
		 --></address></div></body></html>