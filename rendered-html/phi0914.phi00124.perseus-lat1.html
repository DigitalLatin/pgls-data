<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Ab urbe condita, books 21-25 - 24 — Machine readable text</title><meta name="author" content="Titus Livius (Livy)" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Ab urbe condita, books 21-25 - 24 — Machine readable text" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Ab urbe condita, books 21-25 - 24 — Machine readable text</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div class="book" id="index.xml-body.1_div.1"><h2><span class="headingNumber">1. </span></h2><span class="">chapter 1</span><p><span class="">section 1</span> ut ex Campania in Bruttios reditum est, Hanno adiutoribus et ducibus Bruttiis Graecas urbes temptauit, eo facilius in societate manentes Romana quod Bruttios, quos et oderant et metuebant, Carthaginiensium partis factos cernebant. <span class="">section 2</span> Regium primum temptatum est diesque aliquot ibi nequiquam absumpti. interim Locrenses frumentum lignaque et cetera necessaria usibus ex agris in urbem rapere, etiam ne quid relictum praedae hostibus esset, et in dies maior omnibus portis multitudo effundi; <span class="">section 3</span> postremo sescenti modo relicti in urbe erant qui reficere muros portas telaque in propugnacula congerere cogebantur. <span class="">section 4</span> in permixtam omnium aetatium ordinumque multitudinem et uagantem in agris magna ex parte inermem Hamilcar Poenos equites emisit, qui uiolare quemquam uetiti, tantum ut ab urbe excluderent fuga dissipatos, turmas obiecere. <span class="">section 5</span> <span class="pagebreak" id="p.24002">[Page rei primo fide]</span> dux ipse loco superiore capto unde agros urbemque posset conspicere, Bruttiorum cohortem adire muros atque euocare principes Locrensium ad conloquium iussit et pollicentes amicitiam Hannibalis adhortari ad urbem tradendam. Bruttiis in conloquio nullius rei primo fides est; <span class="">section 6</span> deinde ut Poenus apparuit in collibus et refugientes pauci aliam omnem multitudinem in potestate hostium esse adferebant, tum metu uicti consulturos se populum responderunt; <span class="">section 7</span> aduocataque extemplo contione, cum et leuissimus quisque nouas res nouamque societatem mallent et, quorum propinqui extra urbem interclusi ab hostibus erant, uelut obsidibus datis pigneratos haberent animos, <span class="">section 8</span> pauci magis taciti probarent constantem fidem quam propalam tueri auderent, haud dubio in speciem consensu fit ad Poenos deditio. <span class="">section 9</span> <span class="persName"> L. Atilio</span> , praefecto praesidii, quique cum eo milites Romani erant clam in portum deductis atque impositis in naues ut Regium deueherentur Hamilcarem Poenosque ea condicione ut foedus extemplo aequis legibus fieret in urbem acceperunt; <span class="">section 10</span> cuius rei prope non seruata fides deditis est, cum Poenus dolo dimissum Romanum incusaret, Locrenses profugisse ipsum causarentur. <span class="">section 11</span> insecuti etiam equites sunt, si quo casu in freto aestus morari aut deferre naues in terram posset. et eos quidem quos sequebantur non sunt adepti: alias a Messana traicientes freto Regium naues conspexerunt. <span class="">section 12</span> milites erant Romani a Claudio praetore missi ad obtinendam urbem praesidio. itaque Regio extemplo abscessum est. <span class="">section 13</span> Locrensibus iussu Hannibalis data pax ut liberi suis legibus uiuerent, urbs pateret Poenis, portus in potestate Locrensium esset, societas eo iure staret ut Poenus Locrensem Locrensisque Poenum pace ac bello iuuaret.</p><span class="">chapter 2</span><p><span class="">section 1</span> <span class="pagebreak" id="p.24003">[Page intactas reliq]</span> sic a freto Poeni reducti frementibus Bruttiis quod Regium ac Locros, quas urbes direpturos se destinauerant, intactas reliquissent. <span class="">section 2</span> itaque per se ipsi conscriptis armatisque iuuentutis suae quindecim milibus ad Crotonem oppugnandum pergunt ire, <span class="">section 3</span> Graecam et ipsam urbem et maritimam, plurimum accessurum opibus, si in ora maris urbem portu ac moenibus ualidam tenuissent, credentes. <span class="">section 4</span> ea cura angebat quod neque non accersere ad auxilium Poenos satis audebant, ne quid non pro sociis egisse uiderentur et, si Poenus rursus magis arbiter pacis quam adiutor belli fuisset, ne in libertatem Crotonis, sicut ante Locrorum, frustra pugnaretur. <span class="">section 5</span> itaque optimum uisum est ad Hannibalem mitti legatos cauerique ab eo ut receptus Croto Bruttiorum esset. <span class="">section 6</span> Hannibal cum praesentium eam consultationem esse respondisset et ad Hannonem eos reiecisset, ab Hannone nihil certi ablatum; <span class="">section 7</span> nec enim diripi uolebat nobilem atque opulentam urbem et sperabat, cum Bruttius oppugnaret, Poenos nec probare nec iuuare eam oppugnationem appareret, eo maturius ad se defecturos. <span class="">section 8</span> Crotone nec consilium unum inter populares nec uoluntas erat. unus uelut morbus inuaserat omnes Italiae ciuitates ut plebes ab optimatibus dissentirent, senatus Romanis faueret, plebs ad Poenos rem traheret. <span class="">section 9</span> <span class="pagebreak" id="p.24004">[Page stationes cus]</span> eam dissensionem in urbe perfuga nuntiat Bruttiis: Aristomachum esse principem plebis tradendaeque auctorem urbis, et in uasta urbe lateque moenibus disiectis raras stationes custodiasque senatorum esse; <span class="">section 10</span> quacumque custodiant plebis homines, ea patere aditum. auctore ac duce perfuga Bruttii corona cinxerunt urbem acceptique ab plebe primo impetu omnem praeter arcem cepere. <span class="">section 11</span> arcem optimates tenebant praeparato iam ante ad talem casum perfugio. eodem Aristomachus perfugit, tamquam Poenis, non Bruttiis auctor urbis tradendae fuisset.</p><span class="">chapter 3</span><p><span class="">section 1</span> urbs Croto murum in circuitu patentem duodecim milia passuum habuit ante Pyrrhi in Italiam aduentum; <span class="">section 2</span> post uastitatem eo bello factam uix pars dimidia habitabatur; flumen, quod medio oppido fluxerat, extra frequentia tectis loca praeterfluebat, &lt;erat&gt; et arx procul eis quae habitabantur. <span class="">section 3</span> sex milia aberat in&lt;de&gt; [urbe nobili] templum, ipsa urbe [erat] nobilius, Laciniae Iunonis, sanctum omnibus circa populis; <span class="">section 4</span> lucus ibi frequenti silua et proceris abietis arboribus saeptus laeta in medio pascua habuit, ubi omnis generis sacrum deae pecus pascebatur sine ullo pastore, <span class="">section 5</span> <span class="pagebreak" id="index.xml-pb-d30e164">[Page p.24005]</span> separatimque greges sui cuiusque generis nocte remeabant ad stabula, nunquam insidiis ferarum, non fraude uiolati hominum. <span class="">section 6</span> magni igitur fructus ex eo pecore capti columnaque inde aurea solida facta et sacrata est; inclitumque templum diuitiis etiam, non tantum sanctitate fuit. <span class="">section 7</span> ac miracula aliqua adfinguntur ut plerumque tam insignibus locis: fama est aram esse in uestibulo templi cuius cinerem nullo unquam moueri uento. <span class="">section 8</span> sed arx Crotonis, una parte imminens mari, altera uergente in agrum, situ tantum naturali quondam munita, postea et muro cincta est qua per auersas rupes ab Dionysio Siciliae tyranno per dolum fuerat capta. <span class="">section 9</span> ea tum arce satis ut uidebatur tuta Crotoniatum optimates tenebant se circumsedente cum Bruttiis eos etiam plebe sua. <span class="">section 10</span> postremo Bruttii, cum suis uiribus inexpugnabilem uiderent arcem, coacti necessitate Hannonis auxilium implorant. <span class="">section 11</span> is condicionibus ad deditionem compellere Crotoniates conatus ut coloniam Bruttiorum eo deduci antiquamque frequentiam recipere uastam ac desertam bellis urbem paterentur, omnium neminem praeter Aristomachum mouit. <span class="">section 12</span> <span class="pagebreak" id="p.24006">[Page Bruttiis in al]</span> morituros se adfirmabant citius quam immixti Bruttiis in alienos ritus mores legesque ac mox linguam etiam uerterentur. <span class="">section 13</span> Aristomachus unus, quando nec suadendo ad deditionem satis ualebat nec, sicut urbem prodiderat, locum prodendae arcis inueniebat, transfugit ad Hannonem. <span class="">section 14</span> Locrenses breui post legati, cum permissu Hannonis arcem intrassent, persuadent ut traduci se in Locros paterentur nec ultima experiri uellent; <span class="">section 15</span> iam hoc ut sibi liceret impetrauerant et ab Hannibale missis ad is ipsum legatis. ita Crotone excessum est deductique Crotoniatae ad mare naues conscendunt; Locros omnis multitudo abeunt. <span class="">section 16</span> in Apulia ne hiemps quidem quieta inter Romanos atque Hannibalem erat. Luceriae Sempronius consul, Hannibal haud procul Arpis hibernabat. <span class="">section 17</span> inter eos leuia proelia ex occasione aut opportunitate huius aut illius partis oriebantur meliorque eis Romanus et in dies cautior tutiorque ab insidiis fiebat.</p><span class="">chapter 4</span><p><span class="">section 1</span> in Sicilia Romanis omnia mutauerat mors Hieronis regnumque ad Hieronymum nepotem eius translatum, puerum uixdum libertatem, nedum dominationem modice laturum. <span class="">section 2</span> <span class="pagebreak" id="p.24007">[Page bonis artibus ]</span> eam aetatem, id ingenium tutores atque amici ad praecipitandum in omnia uitia acceperunt. quae ita futura cernens Hiero ultima senecta uoluisse dicitur liberas Syracusas relinquere, ne sub dominatu puerili per ludibrium bonis artibus partum firmatumque interiret regnum. <span class="">section 3</span> huic consilio eius summa ope obstitere filiae, nomen regium penes puerum futurum ratae, regimen rerum omnium penes se uirosque suos Adran&lt;odorum et Zoippum, qui tut&gt;orum primi relinquebantur. <span class="">section 4</span> non facile erat nonagesimum iam agenti annum, circumsesso dies noctesque muliebribus blanditiis, liberare animum et conuertere ad publicam &lt;a&gt; priuata curam. <span class="">section 5</span> itaque tutores modo quindecim puero relinquit, quos precatus est moriens ut fidem erga populum Romanum quinquaginta annos ab se cultam inuiolatam seruarent iuuenemque suis potissimum uestigiis insistere uellent et disciplinae, in qua eductus esset. haec mandata. <span class="">section 6</span> cum exspirasset, tutores testamento prolato pueroque in contionem producto—erat autem quindecim tum ferme <span class="">section 7</span> annorum—paucis, qui per contionem ad excitandos clamores dispositi erant, adprobantibus testamentum, ceteris uelut patre amisso in orba ciuitate omnia timentibus††. <span class="">section 8</span> funus fit regium magis amore ciuium et caritate quam cura suorum celebre. <span class="">section 9</span> <span class="pagebreak" id="p.24008">[Page Adranodorus i]</span> breui deinde ceteros tutores summouet Adranodorus, iuuenem iam esse dictitans Hieronymum ac regni potentem; deponendoque tutelam ipse, quae cum pluribus communis erat, in se unum omnium uires conuertit.</p><span class="">chapter 5</span><p><span class="">section 1</span> uix quidem uel bono moderatoque regi facilis erat fauor apud Syracusanos, succedenti tantae caritati Hieronis; <span class="">section 2</span> uerum enimuero Hieronymus, uelut suis uitiis desiderabilem efficere uellet auum, primo statim conspectu omnia quam disparia essent ostendit. <span class="">section 3</span> nam qui per tot annos Hieronem filiumque eius Gelonem nec uestis habitu nec alio ullo insigni differentes a ceteris ciuibus uidissent, ei conspexere purpuram ac diadema ac satellites armatos, <span class="">section 4</span> quadrigisque etiam alborum equorum interdum ex regia procedentem more Dionysi tyranni. <span class="">section 5</span> hunc tam superbum adparatum habitumque conuenientes sequebantur contemptus omnium hominum, superbae aures, contumeliosa dicta, rari aditus non alienis modo sed tutoribus etiam, libidines nouae, inhumana crudelitas. <span class="">section 6</span> itaque tantus omnes terror inuaserat ut quidam ex tutoribus aut morte uoluntaria aut fuga praeuerterent metum suppliciorum. <span class="">section 7</span> tres ex iis quibus solis aditus in domum familiarior erat, Adranodorus et Zoippus, generi Hieronis, et Thraso quidam, de aliis quidem rebus haud magno opere audiebantur; <span class="">section 8</span> <span class="pagebreak" id="p.24009">[Page Carthaginiense]</span> tendendo autem duo ad Carthaginienses, Thraso ad societatem Romanam, certamine ac studiis interdum in se conuertebant animum adulescentis, <span class="">section 9</span> cum coniuratio in tyranni caput facta indicatur per Callonem quendam, aequalem Hieronymi et iam inde a puero in omnia familiaria iura adsuetum. <span class="">section 10</span> index unum ex coniuratis Theodotum, a quo ipse appellatus erat, nominare potuit. qui comprensus extemplo traditusque Adranodoro torquendus, de se ipse haud cunctanter fassus conscios celabat; <span class="">section 11</span> postremo cum omnibus intolerandis patientiae humanae cruciatibus laceraretur, uictum malis se simulans auertit ab consciis in insontes indicium, <span class="">section 12</span> Thrasonem esse auctorem consilii mentitus, nec nisi tam potenti duce confisos rem tantam ausuros &lt;fuisse; <span class="">section 13</span> addit socios&gt; ab latere tyranni quorum capita uilissima fingenti inter dolores gemitusque occurrere. maxime animo tyranni credibile indicium Thraso nominatus fecit; itaque extemplo traditur ad supplicium adiectique poenae ceteri iuxta insontes. <span class="">section 14</span> consciorum nemo, cum diu socius consilii torqueretur, aut latuit aut fugit; tantum illis in uirtute ac fide Theodoti fiduciae fuit tantumque ipsi Theodoto uirium ad arcana occultanda.</p><span class="">chapter 6</span><p><span class="">section 1</span> <span class="pagebreak" id="p.24010">[Page defectionem re]</span> ita, quod unum uinculum cum Romanis societatis erat, Thrasone sublato e medio extemplo haud dubie ad defectionem res spectabat, <span class="">section 2</span> legatique ad Hannibalem missi ac remissi ab eo cum Hannibale, nobili adulescente, Hippocrates et Epicydes, nati Carthagine sed oriundi ab Syracusis exsule auo, Poeni ipsi materno genere. <span class="">section 3</span> per hos iuncta societas Hannibali ac Syracusano tyranno nec inuito Hannibale apud tyrannum manserunt. <span class="">section 4</span> <span class="persName"> Ap. Claudius</span> praetor, cuius Sicilia prouincia erat, ubi ea accepit, extemplo legatos ad Hieronymum misit. qui cum sese ad renouandam societatem quae cum auo fuisset uenisse dicerent, per ludibrium auditi dimissique sunt ab quaerente per iocum Hieronymo quae fortuna eis pugnae ad Cannas fuisset; <span class="">section 5</span> uix credibilia enim legatos Hannibalis narrare; uelle quid ueri sit scire, ut ex eo utram spem sequatur consilium capiat. <span class="">section 6</span> Romani, cum serio legationes audire coepisset redituros se ad eum dicentes esse, monito magis eo quam rogato ne fidem temere mutaret proficiscuntur. <span class="">section 7</span> Hieronymus legatos Carthaginem misit ad foedus ex societate cum Hannibale pacta faciendum. conuenit ut, cum Romanos Sicilia expulissent—id autem breui fore, si naues atque exercitum misissent—, Himera amnis, qui ferme &lt;mediam&gt; diuidit, finis regni Syracusani ac Punici imperii esset. <span class="">section 8</span> aliam deinde, inflatus adsentationibus eorum qui eum non Hieronis tantum sed Pyrrhi etiam regis, materni aui, iubebant meminisse, legationem misit, qua aequum censebat Sicilia sibi omni cedi, Italiae imperium proprium quaeri Carthaginiensi populo. <span class="">section 9</span> <span class="pagebreak" id="p.24011">[Page neque mirabant]</span> hanc leuitatem ac iactationem animi neque mirabantur in iuuene furioso neque arguebant, dummodo auerterent eum ab Romanis.</p><span class="">chapter 7</span><p><span class="">section 1</span> sed omnia in eo praecipitia ad exitium fuerunt. nam cum praemissis Hippocrate atque Epicyde cum binis milibus armatorum ad temptandas urbes quae praesidiis tenebantur Romanis, <span class="">section 2</span> et ipse in Leontinos cum cetero omni exercitu —erant autem ad quindecim milia peditum equitumque— <span class="">section 3</span> profectus esset, liberas aedes coniurati—et omnes forte militabant—imminentes uiae angustae qua descendere ad forum rex solebat sumpserunt. <span class="">section 4</span> ibi cum instructi armatique ceteri transitum exspectantes starent, uni ex eis—Dinomeni fuit nomen—, quia custos corporis erat, partes datae sunt ut, cum adpropinquaret ianuae rex, per causam aliquam in angustiis sustineret ab tergo agmen. ita ut conuenerat factum est. <span class="">section 5</span> tamquam laxaret elatum pedem ab stricto nodo, moratus turbam Dinomenes tantum interualli fecit ut, cum in praetereuntem sine armatis regem impetus fieret, confoderetur aliquot prius uolneribus quam succurri posset. <span class="">section 6</span> <span class="pagebreak" id="p.24012">[Page uolneribus eua]</span> clamore et tumultu audito in Dinomenem iam haud dubie obstantem tela coniciuntur, inter quae tamen duobus acceptis uolneribus euasit. <span class="">section 7</span> fuga satellitum, ut iacentem uidere regem, facta est; interfectores pars in forum ad multitudinem laetam libertate, pars Syracusas pergunt ad praeoccupanda Adranodori regiorumque aliorum consilia. <span class="">section 8</span> incerto rerum statu <span class="persName"> Ap. Claudius</span> bellum oriens ex propinquo cum cerneret, senatum litteris certiorem fecit Siciliam Carthaginiensi populo et Hannibali conciliari, <span class="">section 9</span> ipse aduersus Syracusana consilia &lt;ad&gt; prouinciae regnique fines omnia conuertit praesidia. <span class="">section 10</span> exitu anni eius <span class="persName"> Q. Fabius</span> ex auctoritate senatus Puteolos, per bellum coeptum frequentari emporium, communiit praesidiumque imposuit. <span class="">section 11</span> inde Romam comitiorum causa ueniens in eum quem primum diem comitialem habuit comitia edixit atque ex itinere praeter urbem in campum descendit. <span class="">section 12</span> eo die cum sors praerogatiuae Aniensi iuniorum exisset eaque <span class="persName"> T. Otacilium</span> <span class="persName"> M. Aemilium Regillum</span> consules diceret, tum <span class="persName"> Q. Fabius</span> silentio facto tali oratione est usus:</p><span class="">chapter 8</span><p><span class="">section 1</span> <span class="pagebreak" id="p.24013">[Page uestrae libert]</span> 'si aut pacem in Italia aut &lt;id&gt; bellum eumque hostem haberemus in quo neglegentiae laxior locus esset, qui uestris studiis, quae in campum ad mandandos quibus uelitis honores adfertis, moram ullam offerret, is mihi parum meminisse uideretur uestrae libertatis; <span class="">section 2</span> sed cum in hoc bello, in hoc hoste nunquam ab ullo duce sine ingenti nostra clade erratum sit, eadem uos cura qua in aciem armati descenditis inire suffragium ad creandos consules decet et sibi quemque dicere: "Hannibali imperatori parem consulem nomino. <span class="">section 3</span> " hoc anno ad Capuam Uibellio Taureae, Campano summo equiti, prouocanti summus Romanus eques <span class="persName"> Asellus Claudius</span> est oppositus. <span class="">section 4</span> aduersus Gallum quondam prouocantem in ponte Anienis <span class="persName"> T. Manlium</span> fidentem et animo et uiribus misere maiores nostri. <span class="">section 5</span> eandem causam haud multis annis post fuisse non negauerim cur <span class="persName"> M. Ualerio</span> non diffideretur aduersus similiter prouocantem ad certamen arma capienti Gallum. <span class="">section 6</span> quemadmodum pedites equitesque optamus ut ualidiores, si minus, ut pares hosti habeamus, ita duci hostium parem imperatorem quaeramus. <span class="">section 7</span> cum qui est summus in ciuitate dux eum legerimus, tamen repente lectus, in annum creatus aduersus ueterem ac perpetuum imperatorem comparabitur, nullis neque temporis nec iuris inclusum angustiis quo minus ita omnia gerat administretque ut tempora postulabunt belli; <span class="">section 8</span> nobis autem in adparatu ipso ac tantum incohantibus res annus circumagitur. <span class="">section 9</span> <span class="pagebreak" id="index.xml-pb-d30e424">[Page p.24014]</span> quoniam quales uiros creare uos consules deceat satis est dictum, restat ut pauca de eis in quos praerogatiuae fauor inclinauit dicam. <span class="">section 10</span> <span class="persName"> M. Aemilius Regillus</span> flamen est Quirinalis, quem neque mittere a sacris neque retinere possumus ut non deum aut belli deseramus curam. <span class="">section 11</span> &lt;T.&gt; Otacilius sororis meae filiam uxorem atque ex ea liberos habet; ceterum non ea uestra in me maioresque meos merita sunt ut non potiorem priuatis necessitudinibus rem publicam habeam. <span class="">section 12</span> quilibet nautarum uectorumque tranquillo mari gubernare potest; ubi saeua orta tempestas est ac turbato mari rapitur uento nauis, tum uiro et gubernatore opus est. <span class="">section 13</span> non tranquillo nauigamus sed iam aliquot procellis summersi paene sumus; itaque quis ad gubernacula sedeat summa cura prouidendum ac praecauendum uobis est. in minore te experti, <span class="persName"> T. Otacili</span> , re sumus; haud sane cur ad maiora tibi fidamus documenti quicquam dedisti. <span class="">section 14</span> classem hoc anno, cui tu praefuisti, trium rerum causa parauimus, ut Africae oram popularetur, ut tuta nobis Italiae litora essent, ante omnia ne supplementum cum stipendio commeatuque ab Carthagine Hannibali transportaretur. <span class="">section 15</span> <span class="pagebreak" id="p.24015">[Page tuta atque int]</span> create consulem <span class="persName"> T. Otacilium</span> , non dico si omnia haec, sed si aliquid eorum rei publicae praestitit. sin autem te classem obtinente, ea etiam uelut pacato mari quibus &lt;non erat opus&gt; Hannibali tuta atque integra ab domo uenerunt, <span class="">section 16</span> si ora Italiae infestior hoc anno quam Africae fuit, quid dicere potes cur te potis- <span class="">section 17</span> simum ducem Hannibali hosti &lt;hi&gt; opponant? si consul esses, dictatorem dicendum exemplo maiorum nostrorum censeremus, nec tu id indignari posses aliquem in ciuitate Romana meliorem bello haberi quam te. magis nullius interest quam tua, <span class="persName"> T. Otacili</span> , non imponi ceruicibus tuis onus sub quo concidas. <span class="">section 18</span> ego magno opere suadeo, Quirites, eodem animo quo si stantibus uobis in acie armatis repente deligendi duo imperatores essent quorum ductu atque auspicio dimicaretis, <span class="">section 19</span> hodie quoque consules creetis quibus sacramento liberi uestri dicant, ad quorum edictum conueniant, sub quorum tutela atque cura militent. <span class="">section 20</span> lacus Trasumennus et Cannae tristia ad recordationem exempla sed ad praecauenda similia [utiles] documento sunt. praeco, Aniensem iuniorum in suffragium reuoca.'</p><span class="">chapter 9</span><p><span class="">section 1</span> <span class="pagebreak" id="p.24016">[Page iussit et m]</span> cum <span class="persName"> T. Otacilius</span> ferociter eum continuare consulatum uelle uociferaretur atque obstreperet, lictores ad eum accedere consul iussit et, <span class="">section 2</span> quia urbem non inierat protinus in campum ex itinere profectus, admonuit cum securibus sibi fasces praeferri. <span class="">section 3</span> interim praerogatiua suffragium init creatique in ea consules <span class="persName"> Q. Fabius Maximus</span> quartum <span class="persName"> M. Marcellus</span> tertium. eosdem consules ceterae centuriae sine uariatione ulla dixerunt; <span class="">section 4</span> et praetor unus refectus <span class="persName"> Q. Fuluius Flaccus</span> , noui alii creati, <span class="persName"> T. Otacilius Crassus</span> iterum, <span class="persName"> Q. Fabius</span> consulis filius qui tum aedilis curulis erat, <span class="persName"> P. Cornelius Lentulus</span> . <span class="">section 5</span> comitiis praetorum perfectis senatus consultum factum, ut <span class="persName"> Q. Fuluio</span> extra ordinem urbana prouincia esset isque potissimum consulibus ad bellum profectis urbi praeesset. <span class="">section 6</span> aquae magnae bis eo anno fuerunt Tiberisque agros inundauit cum magna strage tectorum pecorumque et hominum pernicie. <span class="">section 7</span> quinto anno secundi Punici belli <span class="persName"> Q. Fabius Maximus</span> quartum <span class="persName"> M. Claudius Marcellus</span> tertium consulatum ineuntes plus solito conuerterant in se ciuitatis animos; multis enim annis tale consulum par non fuerat. <span class="">section 8</span> referebant senes sic Maximum Rullum cum <span class="persName"> P. Decio</span> ad bellum Gallicum, sic postea Papirium Caruiliumque aduersus Samnites Bruttiosque et Lucanum cum Tarentino populum consules declaratos. <span class="">section 9</span> absens Marcellus consul creatus, cum ad exercitum esset; praesenti Fabio atque ipsi comitia habenti consulatus continuatus. <span class="">section 10</span> <span class="pagebreak" id="p.24017">[Page summae rerum f]</span> tempus ac necessitas belli ac discrimen summae rerum faciebant ne quis aut exemplum exquireret aut suspectum cupiditatis imperii consulem haberet; <span class="">section 11</span> quin laudabant potius magnitudinem animi quod, cum summo imperatore esse opus rei publicae sciret seque eum haud dubie esse, minoris inuidiam suam, si qua ea re oreretur, quam utilitatem rei publicae fecisset.</p><span class="">chapter 10</span><p><span class="">section 1</span> quo die magistratum inierunt consules, senatus in Capitolio est habitus decretumque omnium primum ut consules sortirentur <span class="">section 2</span> compararentue inter se uter censoribus creandis comitia haberet priusquam ad exercitum proficisceretur. <span class="">section 3</span> prorogatum deinde imperium omnibus qui ad exercitus erant iussique in prouinciis manere, <span class="persName"> Ti. Gracchus</span> Luceriae, ubi cum uolonum exercitu erat, <span class="persName"> C. Terentius Uarro</span> in agro Piceno, <span class="">section 4</span> <span class="persName"> M. Pomponius</span> in Gallico; et praetorum prioris anni pro praetoribus, <span class="persName"> Q. Mucius</span> obtineret Sardiniam, <span class="persName"> M. Ualerius</span> ad Brundisium orae maritimae, intentus aduersus omnes motus Philippi Macedonum regis, praeesset. <span class="">section 5</span> <span class="persName"> P. Cornelio Lentulo</span> praetori Sicilia decreta prouincia, <span class="persName"> T. Otacilio</span> classis eadem quam aduersus Carthaginienses priore anno habuisset. prodigia eo anno multa nuntiata sunt, quae quo magis credebant simplices ac religiosi homines, eo plura nuntiabantur: <span class="">section 6</span> Lanuui in aede intus Sospitae Iunonis coruos nidum fecisse; <span class="">section 7</span> <span class="pagebreak" id="p.24018">[Page Romae in foro ]</span> in Apulia palmam uiridem arsisse; Mantuae stagnum effusum Mincio amni cruentum uisum; et Calibus creta et Romae in foro bouario sanguine pluuisse; <span class="">section 8</span> et in uico Insteio fontem sub terra tanta ui aquarum fluxisse ut serias doliaque quae in eo loco erant prouoluta uelut impetu torrentis tulerit; <span class="">section 9</span> tacta de caelo atrium publicum in Capitolio, aedem in campo Uolcani, Uacunae in Sabinis publicamque uiam, murum ac portam Gabiis. <span class="">section 10</span> iam alia uolgata miracula erant: hastam Martis Praeneste sua sponte promotam; bouem in Sicilia locutum; infantem in utero matris in Marrucinis 'io triumphe' clamasse; ex muliere Spoleti uirum factum; Hadriae aram in caelo speciesque hominum circum eam cum candida ueste uisas esse. <span class="">section 11</span> quin Romae quoque in ipsa urbe, secundum apum examen in foro uisum—quod mirabile est, quia rarum—, adfirmantes quidam legiones se armatas in Ianiculo uidere concitauerunt ciuitatem ad arma, <span class="">section 12</span> cum qui in Ianiculo essent negarent quemquam ibi praeter adsuetos collis eius cultores apparuisse. <span class="">section 13</span> haec prodigia hostiis maioribus procurata sunt ex haruspicum responso et supplicatio omnibus deis quorum puluinaria Romae essent indicta est.</p><span class="">chapter 11</span><p><span class="">section 1</span> perpetratis quae ad pacem deum pertinebant, de re publica belloque gerendo et quantum copiarum et ubi quaeque essent consules ad senatum rettulerunt. <span class="">section 2</span> <span class="pagebreak" id="p.24019">[Page praetorem Apul]</span> duodeuiginti legionibus bellum geri placuit; binas consules sibi sumere, binis Galliam Siciliamque ac Sardiniam obtineri; duabus <span class="persName"> Q. Fabium</span> praetorem Apuliae, duabus uolonum <span class="persName"> Ti. Gracchum</span> circa Luceriam praeesse; <span class="">section 3</span> singulas <span class="persName"> C. Terentio</span> proconsuli ad Picenum et <span class="persName"> M. Ualerio</span> ad classem circa Brundisium relinqui, duas urbi praesidio esse. <span class="">section 4</span> hic ut numerus legionum expleretur, sex nouae legiones erant scribendae. eas primo quoque tempore consules scribere iussi et classem parare, <span class="">section 5</span> ut cum eis nauibus quae pro Calabriae litoribus in statione essent, centum quinquaginta longarum classis nauium eo anno expleretur. <span class="">section 6</span> dilectu habito et centum nauibus nouis deductis <span class="persName"> Q. Fabius</span> comitia censoribus creandis habuit; creati <span class="persName"> M. Atilius Regulus</span> et <span class="persName"> P. Furius Philus</span> . cum increbresceret rumor bellum in Sicilia esse, <span class="persName"> T. Otacilius</span> eo cum classe proficisci iussus est. <span class="">section 7</span> cum deessent nautae, consules ex senatus consulto edixerunt ut, qui <span class="persName"> L. Aemilio</span> <span class="persName"> C. Flaminio</span> censoribus milibus aeris quinquaginta ipse aut pater eius census fuisset usque ad centum milia aut cui postea tanta res esset facta, nautam unum cum sex mensum stipendio daret; qui supra centum milia usque ad trecenta milia, tres nautas cum stipendio annuo; <span class="">section 8</span> <span class="pagebreak" id="p.24020">[Page stipendio dare]</span> qui supra trecenta milia usque ad deciens aeris, quinque nautas; qui supra deciens, septem; senatores octo nautas cum annuo stipendio darent. <span class="">section 9</span> ex hoc edicto dati nautae, armati instructique ab dominis, cum triginta dierum coctis cibariis naues conscenderunt. tum primum est factum ut classis Romana sociis naualibus priuata impensa paratis compleretur.</p><span class="">chapter 12</span><p><span class="">section 1</span> hic maior solito apparatus praecipue conterruit Campanos ne ab obsidione Capuae bellum eius anni Romani inciperent. itaque legatos ad Hannibalem oratum miserunt ut Capuam exercitum admoueret: <span class="">section 2</span> ad eam oppugnandam nouos exercitus scribi Romae nec ullius urbis defectioni magis infensos eorum animos esse. <span class="">section 3</span> id quia tam trepide nuntiabant, maturandum Hannibal ratus ne praeuenirent Romani, profectus Arpis ad Tifata in ueteribus castris super Capuam consedit. <span class="">section 4</span> inde Numidis Hispanisque ad praesidium simul castrorum simul Capuae relictis cum cetero exercitu ad lacum Auerni per speciem sacrificandi, re ipsa ut temptaret Puteolos quodque ibi praesidii erat, descendit. <span class="">section 5</span> Maximus, postquam Hannibalem Arpis profectum et regredi in Campaniam allatum est, nec die nec nocte intermisso itinere ad exercitum redit, <span class="">section 6</span> et <span class="persName"> Ti. Gracchum</span> ab Luceria Beneuentum copias admouere, <span class="persName"> Q. Fabium</span> praetorem—is filius consulis erat—&lt;ad&gt; Luceriam Graccho succedere iubet. <span class="">section 7</span> in Siciliam eodem tempore duo praetores profecti, <span class="persName"> P. Cornelius</span> ad exercitum, <span class="persName"> T. Otacilius</span> qui maritimae orae reique nauali praeesset; <span class="">section 8</span> <span class="pagebreak" id="p.24021">[Page profecti et q]</span> et ceteri in suas quisque prouincias profecti, et quibus prorogatum imperium erat easdem quas priori anno regiones obtinuerunt.</p><span class="">chapter 13</span><p><span class="">section 1</span> ad Hannibalem, cum ad lacum Auerni esset, quinque nobiles iuuenes ab Tarento uenerunt, partim ad Trasumennum lacum, partim ad Cannas capti dimissique domos cum eadem comitate qua usus aduersus omnes Romanorum socios Poenus fuerat. <span class="">section 2</span> ei memores beneficiorum eius perpulisse magnam partem se iuuentutis Tarentinae referunt ut Hannibalis amicitiam ac societatem quam populi Romani mallent, legatosque ab suis missos rogare Hannibalem ut exercitum propius Tarentum admoueat: <span class="">section 3</span> si signa eius, si castra conspecta a Tarento sint, haud ullam intercessuram moram quin &lt;in deditionem ueniat&gt; urbs; in potestate iuniorum plebem, in manu plebis rem Tarentinam esse. <span class="">section 4</span> Hannibal conlaudatos eos oneratosque ingentibus promissis domum ad coepta maturanda redire iubet; se in tempore adfuturum esse. hac cum spe dimissi Tarentini. <span class="">section 5</span> ipsum ingens cupido incesserat Tarenti potiundi. urbem esse uidebat cum opulentam nobilemque, tum maritimam et in Macedoniam opportune uersam regemque Philippum hunc portum, si transiret in Italiam, Brundisium cum Romani haberent, petiturum. <span class="">section 6</span> sacro inde perpetrato ad quod uenerat et, dum ibi moratur, peruastato agro Cumano usque ad Miseni promunturium Puteolos repente agmen conuertit ad opprimendum praesidium Romanum. <span class="">section 7</span> sex milia hominum erant et locus munimento quoque, non natura modo tutus. triduum ibi moratus Poenus ab omni parte temptato praesidio, deinde, ut nihil procedebat, ad populandum agrum Neapolitanum magis ira quam potiundae urbis spe processit. <span class="">section 8</span> <span class="pagebreak" id="index.xml-pb-d30e949">[Page p.24022]</span> aduentu eius in propinquum agrum mota Nolana est plebs, iam diu auersa ab Romanis et infesta senatui suo. itaque legati ad arcessendum Hannibalem cum haud dubio promisso tradendae urbis uenerunt. <span class="">section 9</span> praeuenit inceptum eorum Marcellus consul a primoribus accitus. die uno Suessulam a Calibus, cum Uolturnus amnis traicientem moratus esset, contenderat; <span class="">section 10</span> inde proxima nocte sex milia peditum, equites trecentos, qui praesidio senatui essent, Nolam intromisit. <span class="">section 11</span> et uti a consule omnia impigre facta sunt ad praeoccupandam Nolam, ita Hannibal tempus terebat, bis iam ante nequiquam temptata re segnior ad credendum Nolanis factus.</p><span class="">chapter 14</span><p><span class="">section 1</span> iisdem diebus et <span class="persName"> Q. Fabius</span> consul ad Casilinum temptandum, quod praesidio Punico tenebatur, uenit et ad Beneuentum uelut ex composito parte altera Hanno ex Bruttiis cum magna peditum equitumque manu, altera <span class="persName"> Ti. Gracchus</span> ab Luceria accessit. <span class="">section 2</span> qui primo oppidum intrauit, deinde, ut Hannonem tria milia ferme ab urbe ad Calorem fluuium castra posuisse et inde agrum populari audiuit, et ipse egressus moenibus mille ferme passus ab hoste castra locat. ibi contionem militum habuit. <span class="">section 3</span> legiones magna ex parte uolonum habebat, qui iam alterum annum libertatem tacite mereri quam postulare palam maluerant. senserat tamen hibernis egrediens murmur in agmine esse quaerentium, en unquam liberi militaturi essent, scripseratque senatui non tam quid desiderarent quam quid meruissent: <span class="">section 4</span> bona fortique opera eorum se ad eam diem usum neque ad exemplum iusti militis quicquam eis praeter libertatem deesse. <span class="">section 5</span> <span class="pagebreak" id="p.24023">[Page priusquam cum ]</span> de eo permissum ipsi erat faceret quod e re publica duceret esse. itaque priusquam cum hoste manum consereret, pronuntiat tempus uenisse eis libertatis quam diu sperassent potiundae; <span class="">section 6</span> postero die signis conlatis dimicaturum puro ac patenti campo, ubi sine ullo insidiarum metu uera uirtute geri res posset. <span class="">section 7</span> qui caput hostis rettulisset, eum se extemplo liberum iussurum esse; qui loco cessisset, in eum seruili supplicio animaduersurum; <span class="">section 8</span> suam cuique fortunam in manu esse. libertatis auctorem eis non se fore solum sed consulem <span class="persName"> M. Marcellum</span> , sed uniuersos patres, quos consultos ab se de libertate eorum sibi permisisse. <span class="">section 9</span> litteras inde consulis ac senatus consultum recitauit, ad quae clamor cum ingenti adsensu est sublatus. pugnam poscebant signumque ut daret extemplo ferociter instabant. <span class="">section 10</span> Gracchus proelio in posterum diem pronuntiato contionem dimisit: milites laeti, praecipue quibus merces nauatae in unum diem operae libertas futura erat, armis expediendis diei reliquum consumunt.</p><span class="">chapter 15</span><p><span class="">section 1</span> postero die ubi signa coeperunt canere, primi omnium parati instructique ad praetorium conueniunt. sole orto Gracchus in aciem copias educit nec hostes moram dimicandi fecerunt. <span class="">section 2</span> septendecim milia peditum erant, maxima ex parte Bruttii ac Lucani, equites mille ducenti, inter quos pauci admodum Italici, ceteri Numidae fere omnes Maurique. pugnatum est et acriter et diu; <span class="">section 3</span> quattuor horis neutro inclinata est pugna nec alia magis Romanum impediebat res quam capita hostium pretia libertatis facta. <span class="">section 4</span> <span class="pagebreak" id="p.24024">[Page dextra tenendo]</span> nam ut quisque hostem impigre occiderat, primum capite aegre inter turbam tumultumque abscidendo terebat tempus; deinde occupata dextra tenendo caput fortissimus quisque pugnator esse desierat, segnibus ac timidis tradita pugna erat. <span class="">section 5</span> quod ubi tribuni militum Graccho nuntiauerunt, neminem stantem iam uolnerari hostem, carnificari iacentes et in dextris militum pro gladiis humana capita esse, signum dari propere iussit proicerent capita inuaderentque hostem: <span class="">section 6</span> claram satis et insignem uirtutem esse nec dubiam libertatem futuram strenuis uiris. tum redintegrata pugna est et eques etiam in hostes emissus; <span class="">section 7</span> quibus cum impigre Numidae concurrissent nec segnior equitum quam peditum pugna esset, iterum in dubium adducta res. cum utrimque duces, Romanus Bruttium Lucanumque totiens a maioribus suis uictos subactosque, Poenus mancipia Romana et ex ergastulo militem uerbis obtereret, <span class="">section 8</span> postremo pronuntiat Gracchus esse nihil quod de libertate sperarent, nisi eo die fusi fugatique hostes essent.</p><span class="">chapter 16</span><p><span class="">section 1</span> ea demum uox ita animos accendit ut renouato clamore uelut alii repente facti tanta ui se in hostem intulerint, ut sustineri ultra non possent. <span class="">section 2</span> primo antesignani Poenorum, dein signa perturbata, postremo tota impulsa acies; inde haud dubie terga data ruuntque fugientes in castra adeo pauidi trepidique ut ne in portis quidem aut uallo quisquam restiterit ac prope continenti agmine Romani insecuti nouum de integro proelium inclusi hostium uallo ediderint. <span class="">section 3</span> ibi sicut pugna impeditior in angustiis, ita caedes atrocior fuit; et adiuuere captiui, qui rapto inter tumultum ferro conglobati et ab tergo ceciderunt Poenos et fugam impedierunt. <span class="">section 4</span> <span class="pagebreak" id="p.24025">[Page et signa duode]</span> itaque minus duo milia hominum ex tanto exercitu, et ea maior pars equitum, cum ipso duce effugerunt; alii omnes caesi aut capti; capta et signa duodequadraginta. <span class="">section 5</span> ex uictoribus duo milia ferme cecidere. praeda omnis, praeterquam hominum captorum, militi concessa est; et pecus exceptum est quod intra dies triginta domini cognouissent. <span class="">section 6</span> cum praeda onusti in castra redissent, quattuor milia ferme uolonum militum, quae pugnauerant segnius nec in castra inruperant simul, metu poenae collem haud procul castris ceperunt. <span class="">section 7</span> postero die per tribunos militum inde deducti, contione militum aduocata a Graccho superueniunt. <span class="">section 8</span> ubi cum proconsul ueteres milites primum, prout cuiusque uirtus atque opera in ea pugna fuerat, militaribus donis donasset, tunc quod ad uolones attineret omnes ait malle laudatos a se, dignos indignosque, quam quemquam eo die castigatum esse; <span class="">section 9</span> quod bonum faustum felixque rei publicae ipsisque esset, omnes eos liberos esse iubere. <span class="">section 10</span> ad quam uocem cum clamor ingenti alacritate sublatus esset ac nunc complexi inter se gratulantesque, nunc manus ad caelum tollentes bona omnia populo Romano Gracchoque ipsi precarentur, <span class="">section 11</span> tum Gracchus 'priusquam omnes iure libertatis aequassem' inquit, 'neminem nota strenui aut ignaui militis notasse uolui; <span class="">section 12</span> nunc exsoluta iam fide publica, ne discrimen omne uirtutis ignauiaeque pereat, nomina eorum qui detractatae pugnae memores secessionem paulo ante fecerunt referri ad me iubebo citatosque singulos iure iurando adigam, <span class="">section 13</span> <span class="pagebreak" id="p.24026">[Page multam ita aeq]</span> nisi quis morbus causa erit, non aliter quam stantes cibum potionemque quoad stipendia facient capturos esse. hanc multam ita aequo animo feretis, si reputabitis nulla ignauiae nota leuiore uos designari potuisse.' <span class="">section 14</span> signum deinde colligendi uasa dedit; militesque praedam portantes agentesque per lasciuiam ac iocum ita ludibundi Beneuentum rediere <span class="">section 15</span> ut ab epulis per celebrem festumque diem actis non ex acie reuerti uiderentur. <span class="">section 16</span> Beneuentani omnes turba effusa cum obuiam ad portas exissent, complecti milites, gratulari, uocare in hospitium. <span class="">section 17</span> apparata conuiuia omnibus in propatulo aedium fuerant; ad ea inuitabant Gracchumque orabant ut epulari permitteret militibus; et Gracchus ita permisit in publico epularentur omnes ante suas quisque fores. prolata omnia. <span class="">section 18</span> pilleati aut lana alba uelatis capitibus uolones epulati sunt, alii accubantes, alii stantes qui simul ministrabant uescebanturque. <span class="">section 19</span> digna res uisa ut simulacrum celebrati eius diei Gracchus, postquam Romam rediit, pingi iuberet in aede Libertatis quam pater eius in Auentino ex multaticia pecunia faciendam curauit dedicauitque.</p><span class="">chapter 17</span><p><span class="">section 1</span> dum haec ad Beneuentum geruntur, Hannibal depopulatus agrum Neapolitanum ad Nolam castra mouet. <span class="">section 2</span> quem ubi aduentare consul sensit, Pomponio propraetore cum eo exercitu qui super Suessulam in castris erat accito ire obuiam hosti parat nec moram dimicandi facere. <span class="">section 3</span> <span class="pagebreak" id="p.24027">[Page subsequi sensi]</span> <span class="persName"> C. Claudium Neronem</span> cum robore equitum silentio noctis per auersam maxime ab hoste portam emittit circumuectumque occulte subsequi sensim agmen hostium iubet et, cum coortum proelium uideret, ab tergo se obicere. <span class="">section 4</span> id errore uiarum an exiguitate temporis Nero exsequi non potuerit incertum est. absente eo cum proelium commissum esset, superior quidem haud dubie Romanus erat; <span class="">section 5</span> sed quia equites non adfuere in tempore, ratio compositae rei turbata est. non ausus insequi cedentes Marcellus uincentibus suis signum receptui dedit. <span class="">section 6</span> plus tamen duo milia hostium eo die caesa traduntur, Romani minus quadringenti. <span class="">section 7</span> solis fere occasu Nero diem noctemque nequiquam fatigatis equis hominibusque, ne uiso quidem hoste rediens, adeo grauiter est ab consule increpitus ut per eum stetisse diceretur quo minus accepta ad Cannas redderetur hosti clades. <span class="">section 8</span> postero die Romanus in aciem descendit, Poenus tacita etiam confessione uictus castris se tenuit. tertio die silentio noctis omissa spe Nolae potiundae, rei nunquam prospere temptatae, Tarentum ad certiorem spem proditionis proficiscitur.</p><span class="">chapter 18</span><p><span class="">section 1</span> nec minore animo res Romana domi quam militiae gerebatur. <span class="">section 2</span> censores, uacui ab operum locandorum cura propter inopiam aerarii, ad mores hominum regendos animum aduerterunt castigandaque uitia quae, uelut diutinis morbis aegra corpora ex sese gignunt, eo enata bello erant. <span class="">section 3</span> <span class="pagebreak" id="p.24028">[Page defecissegt ]</span> primum eos citauerunt qui post Cannensem &lt;cladem a re publica defecisse&gt; dicebantur. princeps eorum <span class="persName"> M. Caecilius Metellus</span> quaestor tum forte erat. <span class="">section 4</span> iusso deinde eo ceterisque eiusdem noxae reis causam dicere cum purgari nequissent, pronuntiarunt uerba orationemque eos aduersus rem publicam habuisse, quo coniuratio deserendae Italiae causa fieret. <span class="">section 5</span> secundum eos citati nimis callidi exsoluendi iuris iurandi interpretes, qui captiuorum ex itinere regressi clam in castra Hannibalis solutum quod iurauerant redituros rebantur. <span class="">section 6</span> his superioribusque illis equi adempti qui publicum equum habebant, tribuque moti aerarii omnes facti. <span class="">section 7</span> neque senatu modo aut equestri ordine regendo cura se censorum tenuit. nomina omnium ex iuniorum tabulis excerpserunt qui quadriennio non militassent, quibus neque uacatio iusta militiae neque morbus causa fuisset. <span class="">section 8</span> et ea supra duo milia nominum in aerarios relata tribuque omnes moti; <span class="">section 9</span> additumque tam truci censoriae notae triste senatus consultum, ut ei omnes quos censores notassent pedibus mererent mitterenturque in Siciliam ad Cannensis exercitus reliquias, cui militum generi non prius quam pulsus Italia hostis esset finitum stipendiorum tempus erat. <span class="">section 10</span> <span class="pagebreak" id="p.24029">[Page abstinerent ae]</span> cum censores ob inopiam aerarii se iam locationibus abstinerent aedium sacrarum tuendarum curuliumque equorum praebendorum ac similium his rerum, conuenere ad eos frequentes qui hastae huius generis adsueuerant hortarique censores ut omnia perinde agerent locarent ac si pecunia in aerario esset: <span class="">section 11</span> neminem nisi bello confecto pecuniam ab aerario petiturum esse. <span class="">section 12</span> conuenere deinde domini eorum quos <span class="persName"> Ti. Sempronius</span> ad Beneuentum manu emiserat arcessitosque se ab triumuiris mensariis esse dixerunt ut pretia seruorum acciperent; ceterum non antequam bello confecto accepturos esse. <span class="">section 13</span> cum haec inclinatio animorum plebis ad sustinendam inopiam aerarii fieret, pecuniae quoque pupillares primo, deinde uiduarum coeptae conferri, nusquam eas tutius sanctiusque deponere credentibus qui deferebant quam in publica fide; <span class="">section 14</span> inde si quid emptum paratumque pupillis ac uiduis foret, a quaestore perscribebatur. <span class="">section 15</span> manauit ea priuatorum benignitas ex urbe etiam in castra, ut non eques, non centurio stipendium acciperet, mercennariumque increpantes uocarent qui accepisset.</p><span class="">chapter 19</span><p><span class="">section 1</span> <span class="persName"> Q. Fabius</span> consul ad Casilinum castra habebat, quod duum milium Campanorum et septingentorum militum Hannibalis tenebatur praesidio. <span class="">section 2</span> praeerat <span class="persName"> Statius Metius</span> , missus ab <span class="persName"> Cn. Magio Atellano</span> , qui eo anno medix tuticus erat seruitiaque et plebem promiscue armarat ut castra Romana inuaderet intento consule ad Casilinum oppugnandum. <span class="">section 3</span> nihil eorum Fabium fefellit. itaque Nolam ad collegam mittit: altero exercitu dum Casilinum oppugnatur opus esse qui Campanis opponatur; <span class="">section 4</span> <span class="pagebreak" id="p.24030">[Page Beneuento acci]</span> uel ipse relicto Nolae praesidio modico ueniret uel, si eum Nola teneret necdum securae res ab Hannibale essent, se <span class="persName"> Ti. Gracchum</span> proconsulem a Beneuento acciturum. <span class="">section 5</span> hoc nuntio Marcellus duobus militum milibus Nolae in praesidio relictis cum cetero exercitu Casilinum uenit, aduentuque eius Campani iam mouentes sese quieuerunt. <span class="">section 6</span> ita ab duobus consulibus Casilinum oppugnari coepit. ubi cum multa succedentes temere moenibus Romani milites acciperent uolnera neque satis inceptum succederet, Fabius omittendam rem paruam ac iuxta magnis difficilem abscedendumque inde censebat, cum res maiores instarent; <span class="">section 7</span> Marcellus multa magnis ducibus sicut non adgredienda, ita semel adgressis non dimittenda esse dicendo, quia magna famae momenta in utramque partem fierent, tenuit ne inrito incepto abiretur. <span class="">section 8</span> uineae inde omniaque alia operum machinationumque genera cum admouerentur Campanique Fabium orarent ut abire Capuam tuto liceret, <span class="">section 9</span> paucis egressis Marcellus portam qua egrediebantur occupauit caedesque promiscue omnium circa portam primo, deinde inruptione facta etiam in urbe fieri coepta est. quinquaginta fere primo egressi Campanorum, cum ad Fabium confugissent, praesidio eius Capuam peruenerunt: <span class="">section 10</span> Casilinum inter conloquia cunctationemque petentium fidem per occasionem captum est, captiuique Campanorum quique Hannibalis militum erant Romam missi atque ibi in carcere inclusi sunt: <span class="">section 11</span> oppidanorum turba per finitimos populos in custodiam diuisa.</p><span class="">chapter 20</span><p><span class="">section 1</span> <span class="pagebreak" id="p.24031">[Page in agros hosti]</span> quibus diebus a Casilino re bene gesta recessum est, eis Gracchus in Lucanis aliquot cohortes in ea regione conscriptas cum praefecto socium in agros hostium praedatum misit. <span class="">section 2</span> eos effuse palatos Hanno adortus haud multo minorem quam ad Beneuentum acceperat reddidit hosti cladem atque in Bruttios raptim ne Gracchus adsequeretur concessit. <span class="">section 3</span> consules Marcellus retro unde uenerat Nolam rediit, Fabius in Samnites ad populandos agros recipiendasque armis quae defecerant urbes processit. <span class="">section 4</span> Caudinus Samnis grauius deuastatus: perusti late agri, praedae pecudum hominumque actae; <span class="">section 5</span> oppida ui capta Compulteria, Telesia, Compsa inde, Fugifulae et Orbitanium ex Lucanis, Blanda et Apulorum Aecae oppugnatae. <span class="">section 6</span> milia hostium in his urbibus uiginti quinque capta aut occisa et recepti perfugae trecenti septuaginta; quos cum Romam misisset consul, uirgis in comitio caesi omnes ac de saxo deiecti. <span class="">section 7</span> haec a <span class="persName"> Q. Fabio</span> intra paucos dies gesta; Marcellum ab gerundis rebus ualetudo aduersa Nolae tenuit. <span class="">section 8</span> et a praetore <span class="persName"> Q. Fabio</span> , cui circa Luceriam prouincia erat, Acuca oppidum per eos dies ui captum statiuaque ad Ardoneas communita. <span class="">section 9</span> dum haec in aliis locis ab Romanis geruntur, iam Tarentum peruenerat Hannibal cum maxima omnium quacunque ierat clade; <span class="">section 10</span> <span class="pagebreak" id="p.24032">[Page excessum est ]</span> in Tarentino demum agro pacatum incedere agmen coepit. nihil ibi uiolatum neque usquam uia excessum est, apparebatque non id modestia militum aut ducis nisi ad conciliandos animos Tarentinorum fieri. <span class="">section 11</span> ceterum cum prope moenibus accessisset, nullo ad conspectum primum agminis, ut rebatur, motu facto castra ab urbe ferme passus mille locat. <span class="">section 12</span> Tarenti triduo ante quam Hannibal ad moenia accederet a <span class="persName"> M. Ualerio</span> propraetore, qui classi ad Brundisium praeerat, <span class="">section 13</span> missus <span class="persName"> M. Liuius</span> impigre conscripta iuuentute dispositisque ad omnes portas circaque muros qua res postulabat stationibus, die ac nocte iuxta intentus neque hostibus neque dubiis sociis loci quicquam praebuit ad temptandum[que]. diebus aliquot frustra ibi absumptis Hannibal, <span class="">section 14</span> cum eorum nemo qui ad lacum Auerni adissent aut ipsi uenirent aut nuntium litterasue mitterent, uana promissa se temere secutum cernens castra inde mouit, <span class="">section 15</span> <span class="pagebreak" id="p.24033">[Page lenitas nihild]</span> tum quoque intacto agro Tarentino quamquam simulata lenitas nihildum profuerat, tamen spe labefactandae fidei haud absistens. Salapiam ut uenit, frumentum ex agris Metapontino atque Heracleensi—iam enim aestas exacta erat et hibernis placebat locus—comportat. <span class="">section 16</span> praedatum inde Numidae Maurique per Sallentinum agrum proximosque Apuliae saltus dimissi; unde ceterae praedae haud multum, equorum greges maxime abacti, e quibus ad quattuor milia domanda equitibus diuisa.</p><span class="">chapter 21</span><p><span class="">section 1</span> Romani, cum bellum nequaquam contemnendum in Sicilia oreretur, morsque tyranni duces magis impigros dedisset Syracusanis quam causam aut animos mutasset, <span class="persName"> M. Marcello</span> alteri consulum eam prouinciam decernunt. <span class="">section 2</span> secundum Hieronymi caedem primo tumultuatum in Leontinis apud milites fuerat uociferatumque ferociter parentandum regi sanguine coniuratorum esse. <span class="">section 3</span> deinde libertatis restitutae dulce auditu nomen crebro usurpatum, spe facta ex pecunia regia largitionis militiaeque fungendae potioribus ducibus; et relata tyranni foeda scelera foedioresque libidines adeo mutauere animos ut insepultum iacere corpus paulo ante desiderati regis paterentur. <span class="">section 4</span> cum ceteri ex coniuratis ad exercitum obtinendum remansissent, Theodotus et Sosis regiis equis quanto maximo cursu poterant, ut ignaros omnium regios opprimerent, Syracusas contendunt. <span class="">section 5</span> <span class="pagebreak" id="p.24034">[Page sed nuntius et]</span> ceterum praeuenerat non fama solum, qua nihil in talibus rebus est celerius, sed nuntius etiam ex regiis seruis. <span class="">section 6</span> itaque Adranodorus et Insulam et arcem et alia quae poterat quaeque opportuna erant praesidiis firmarat. <span class="">section 7</span> Hexapylo Theodotus ac Sosis post solis occasum iam obscura luce inuecti, cum cruentam regiam uestem atque insigne capitis ostentarent, trauecti per Tycham simul ad libertatem simul ad arma uocantes, in Achradinam conuenire iubent. <span class="">section 8</span> multitudo pars procurrit in uias, pars in uestibulis stat, pars ex tectis fenestrisque prospectant et quid rei sit rogitant. <span class="">section 9</span> omnia luminibus conlucent strepituque uario complentur. armati locis patentibus congregantur; inermes ex Olympii Iouis templo spolia Gallorum Illyriorumque, dono data Hieroni a populo Romano fixaque ab eo, <span class="">section 10</span> detrahunt, precantes Iouem ut uolens propitius praebeat sacra arma pro patria, pro deum delubris, pro libertate sese armantibus. <span class="">section 11</span> haec quoque multitudo stationibus per principes regionum urbis dispositis adiungitur. in Insula inter cetera Adranodorus praesidiis firmarat horrea publica. <span class="">section 12</span> locus saxo quadrato saeptus atque arcis in modum emunitus capitur ab iuuentute quae praesidio eius loci attributa erat mittuntque nuntios in Achradinam horrea frumentumque in senatus potestate esse.</p><span class="">chapter 22</span><p><span class="">section 1</span> luce prima populus omnis, armatus inermisque, in Achradinam ad curiam conuenit. ibi pro Concordiae ara, quae in eo sita loco erat, ex principibus unus nomine Polyaenus contionem et liberam et moderatam habuit: <span class="">section 2</span> <span class="pagebreak" id="p.24035">[Page indignitatesqu]</span> seruitii onus indignitatesque homines expertos aduersus notum malum inritatos esse: discordia ciuilis quas importet clades, audisse magis a patribus Syracusanos quam ipsos uidisse. arma quod impigre ceperint, laudare: <span class="">section 3</span> magis laudaturum, si non utantur nisi ultima necessitate coacti. <span class="">section 4</span> in praesentia legatos ad Adranodorum mitti placere qui denuntient ut in potestate senatus ac populi sit, portas Insulae aperiat, reddat praesidium. <span class="">section 5</span> si tutelam alieni regni suum regnum uelit facere, eundem se censere multo acrius ab Adranodoro quam ab Hieronymo repeti libertatem. <span class="">section 6</span> ab hac contione legati missi sunt. senatus inde haberi coeptus est, quod sicut regnante Hierone manserat publicum consilium, ita post mortem eius ante eam diem nulla de re neque conuocati neque consulti fuerant. <span class="">section 7</span> ut uentum ad Adranodorum est, ipsum quidem mouebat et ciuium consensus et cum aliae occupatae urbis partes, tum pars Insulae uel munitissima prodita atque alienata; <span class="">section 8</span> sed euocatum eum ab legatis Damarata uxor, filia Hieronis, inflata adhuc regiis animis ac muliebri spiritu, admonet saepe usurpatae Dionysi tyranni uocis, qua pedibus tractum, non insidentem equo relinquere tyrannidem dixerit debere: <span class="">section 9</span> facile esse momento quo quis uelit cedere possessione magnae fortunae; facere et parare eam difficile atque arduum esse. <span class="">section 10</span> spatium sumeret ad consultandum ab legatis; eo uteretur ad arcessendos ex Leontinis milites, quibus si pecuniam regiam pollicitus esset, omnia in potestate eius futura. <span class="">section 11</span> <span class="pagebreak" id="p.24036">[Page in praesentia ]</span> haec muliebria consilia Adranodorus neque tota aspernatus est neque extemplo accepit, tutiorem ad opes adfectandas ratus esse uiam, si in praesentia tempori cessisset. <span class="">section 12</span> itaque legatos renuntiare iussit futurum se in senatus ac populi potestate. postero die luce prima patefactis Insulae portis in forum Achradinae uenit. <span class="">section 13</span> ibi in aram Concordiae, ex qua pridie Polyaenus contionatus erat, escendit orationemque eam orsus est qua primum cunctationis suae ueniam petiuit: <span class="">section 14</span> se enim clausas habuisse portas, non separantem suas res a publicis sed strictis semel gladiis timentem qui finis caedibus esset futurus, utrum, quod satis libertati foret, contenti nece tyranni essent an quicumque aut propinquitate aut adfinitate aut aliquis ministeriis regiam contigissent alienae culpae rei trucidarentur. <span class="">section 15</span> postquam animaduerterit eos qui liberassent patriam seruare etiam liberatam uelle atque undique consuli in medium, non dubitasse quin et corpus suum et cetera omnia, quae suae fidei tutelaeque essent, quoniam eum qui mandasset suus furor absumpsisset, patriae restitueret. <span class="">section 16</span> conuersus deinde ad interfectores tyranni ac nomine appellans Theodotum ac Sosin, 'facinus' inquit 'memorabile fecistis; <span class="">section 17</span> <span class="pagebreak" id="p.24037">[Page p milestone ]</span> sed, mihi credite, incohata uestra gloria, nondum perfecta est periculumque ingens manet, nisi paci et concordiae consulitis, ne libera efferatur res &lt;publica&gt;.'</p><span class="">chapter 23</span><p><span class="">section 1</span> post hanc orationem claues portarum pecuniaeque regiae ante pedes eorum posuit. atque illo quidem die dimissi ex contione laeti circa fana omnia deum supplicauerunt cum coniugibus ac liberis; postero die comitia praetoribus creandis habita. <span class="">section 2</span> creatus in primis Adranodorus, ceteri magna ex parte interfectores tyranni. duos etiam absentes, Sopatrum ac Dinomenen, fecerunt; <span class="">section 3</span> qui, auditis iis quae Syracusis acta erant pecuniam regiam quae in Leontinis erat Syracusas deuectam quaestoribus ad id ipsum creatis tradiderunt. <span class="">section 4</span> et ea quae in Insula erat Achradinam tralata est; murique ea pars quae ab cetera urbe nimis firmo munimento intersaepiebat Insulam consensu omnium deiecta est. secutae et ceterae res hanc inclinationem animorum ad libertatem[que]. <span class="">section 5</span> Hippocrates atque Epicydes audita morte tyranni, quam Hippocrates etiam nuntio interfecto celare uoluerat, deserti a militibus, quia id tutissimum ex praesentibus uidebatur, Syracusas rediere; <span class="">section 6</span> ubi ne suspecti obuersarentur tamquam nouandi res aliquam occasionem quaerentes, praetores primum, dein per eos senatum adeunt. <span class="">section 7</span> <span class="pagebreak" id="p.24038">[Page socium paruiss]</span> ab Hannibale se missos praedicant ad Hieronymum tamquam amicum ac socium paruisse imperio eius cuius imperator suus uoluerit. uelle ad Hannibalem redire; <span class="">section 8</span> ceterum, cum iter tutum non sit uagantibus passim per totam Siciliam Romanis, petere ut praesidii dent aliquid quo Locros in Italiam perducantur; gratiam magnam eos parua opera apud Hannibalem inituros. facile res impetrata; <span class="">section 9</span> abire enim duces regios cum peritos militiae, tum egentes eosdem atque audaces cupiebant; sed quod uolebant non quam maturato opus erat nauiter expediebant. <span class="">section 10</span> interim iuuenes militares et adsueti militibus nunc apud eos ipsos, nunc apud transfugas, quorum maxima pars ex naualibus sociis Romanorum erat, nunc etiam apud infimae plebis homines crimina serebant in senatum optimatesque: <span class="">section 11</span> illud moliri clam eos atque struere ut Syracusae per speciem reconciliatae societatis in dicione Romanorum sint, dein factio ac pauci auctores foederis renouati dominentur.</p><span class="">chapter 24</span><p><span class="">section 1</span> his audiendis credendisque opportuna multitudo maior in dies Syracusas confluebat nec Epicydi solum spem nouandarum rerum sed Adranodoro etiam praebebat. <span class="">section 2</span> <span class="pagebreak" id="p.24039">[Page tale apud Grae]</span> qui fessus tandem uxoris uocibus monentis nunc illud esse tempus occupandi res, dum turbata omnia noua atque incondita libertate essent, dum regiis stipendiis pastus obuersaretur miles, dum ab Hannibale missi duces adsueti militibus iuuare possent incepta, cum Themisto, cui Gelonis filia nupta erat, rem consociatam paucos post dies Aristoni cuidam tragico actori, cui et alia arcana committere adsuerat, incaute aperit. huic et genus et fortuna honesta erant nec ars, quia nihil tale apud Graecos pudori est, ea deformabat; <span class="">section 3</span> itaque fidem potiorem ratus quam patriae debebat, indicium ad praetores defert. <span class="">section 4</span> qui ubi rem haud uanam esse certis indiciis compererunt, consultis senioribus et &lt;ex&gt; auctoritate eorum praesidio ad fores posito ingressos curiam Themistum atque Adranodorum interfecerunt; <span class="">section 5</span> et cum tumultus ab re in speciem atrociore causam aliis ignorantibus ortus esset, silentio tandem facto indicem in curiam introduxerunt. <span class="">section 6</span> qui cum ordine omnia edocuisset—principium coniurationis factum ab Harmoniae Gelonis filiae nuptiis quibus Themisto iuncta esset; <span class="">section 7</span> Afrorum Hispanorumque auxiliares instructos ad caedem praetorum principumque aliorum bonaque eorum praedae futura interfectoribus pronuntiatum; <span class="">section 8</span> iam mercennariorum manum, adsuetam imperiis Adranodori, paratam fuisse ad Insulam rursus occupandam,—singula deinde quae per quosque agerentur totamque uiris armisque instructam coniurationem ante oculos posuit. et senatui quidem tam iure caesi quam Hieronymus uidebantur: <span class="">section 9</span> ante curiam uariae atque incertae rerum multitudinis clamor erat. quam ferociter minitantem in uestibulo curiae corpora coniuratorum eo metu compresserunt ut silentes integram plebem in contionem sequerentur. <span class="">section 10</span> Sopatro mandatum ab senatu et a collegis ut uerba faceret.</p><span class="">chapter 25</span><p><span class="">section 1</span> <span class="pagebreak" id="p.24040">[Page Adranodorum ac]</span> is tamquam reos ageret, ab ante acta uita orsus, quaecunque post Hieronis mortem sceleste atque impie facta essent, Adranodorum ac Themistum arguit fecisse: <span class="">section 2</span> quid enim sua sponte [fecisse] Hieronymum, puerum ac uixdum pubescentem, facere potuisse? tutores ac magistros eius sub aliena inuidia regnasse. itaque aut ante Hieronymum aut certe cum Hieronymo perire eos debuisse. <span class="">section 3</span> at illos debitos iam morti destinatosque, alia noua scelera post mortem tyranni molitos, palam primo cum clausis Adranodorus Insulae portis hereditatem regni creuerit et quae procurator tenuerat pro domino possederit; <span class="">section 4</span> proditus deinde ab eis qui in Insula erant circumsessus ab uniuersa ciuitate quae Achradinam tenuerit nequiquam palam atque aperte petitum regnum clam et dolo adfectare conatus sit, <span class="">section 5</span> et ne beneficio quidem atque honore potuerit uinci, cum inter liberatores patriae insidiator ipse libertatis creatus esset praetor. <span class="">section 6</span> sed animos eis regios regias coniuges fecisse, alteri Hieronis, alteri Gelonis filias nuptas. <span class="">section 7</span> sub hanc uocem ex omnibus partibus contionis clamor oritur nullam earum uiuere debere nec quemquam superesse tyrannorum stirpis. <span class="">section 8</span> ea natura multitudinis est: aut seruit humiliter aut superbe dominatur; libertatem, quae media est, nec struere modice nec habere sciunt; <span class="">section 9</span> et non ferme desunt irarum indulgentes ministri, qui auidos atque intemperantes suppliciorum animos ad sanguinem et caedes inritent. <span class="">section 10</span> <span class="pagebreak" id="p.24041">[Page paene prius qu]</span> sicut tum extemplo praetores rogationem promulgarunt—acceptaque paene prius quam promulgata est—ut omnes regiae stirpis interficerentur; <span class="">section 11</span> missique a praetoribus Damaratam Hieronis et Harmoniam Gelonis filiam, coniuges Adranodori et Themisti, interfecerunt.</p><span class="">chapter 26</span><p><span class="">section 1</span> Heraclia erat filia Hieronis, uxor Zoippi, qui legatus ab Hieronymo ad regem Ptolomaeum missus uoluntarium consciuerat exsilium. <span class="">section 2</span> ea cum ad se quoque ueniri praescisset, in sacrarium ad penates confugit cum duabus filiabus uirginibus, resolutis crinibus miserabilique alio habitu, et ad ea addidit preces, <span class="">section 3</span> nunc &lt;per deos, nunc&gt; per memoriam Hieronis patris Gelonisque fratris ne se innoxiam inuidia Hieronymi conflagrare sinerent: <span class="">section 4</span> nihil se ex regno illius praeter exsilium uiri habere; neque fortunam suam eandem uiuo Hieronymo fuisse quam sororis neque interfecto eo causam eandem esse. <span class="">section 5</span> quid quod si Adranodoro consilia processissent, illa cum uiro fuerit regnatura, sibi cum ceteris seruiendum? <span class="">section 6</span> si quis Zoippo nuntiet interfectum Hieronymum ac liberatas Syracusas, cui dubium esse quin extemplo conscensurus sit nauem atque in patriam rediturus? <span class="">section 7</span> quantum spes hominum falli. in liberata patria coniugem eius ac liberos de uita dimicare, quid obstantes libertati aut legibus? <span class="">section 8</span> quod ab se cuiquam periculum, a sola ac prope uidua et puellis in orbitate degentibus esse? at enim periculi quidem nihil ab se timeri, inuisam tamen stirpem regiam esse. <span class="">section 9</span> <span class="pagebreak" id="p.24042">[Page Siciliaque et ]</span> ablegarent ergo procul ab Syracusis Siciliaque et asportari Alexandriam iuberent, ad uirum uxorem, ad patrem filias. <span class="">section 10</span> auersis auribus animisque †cassae, ne tempus tererent, ferrum quosdam expedientes cernebat; tum omissis pro se precibus, puellis ut saltem parcerent orare institit, a qua aetate etiam hostes iratos abstinere; <span class="">section 11</span> ne tyrannos ulciscendo quae odissent scelera ipsi imitarentur. <span class="">section 12</span> inter haec abstractam a penetralibus iugulant. in uirgines deinde respersas matris cruore impetum faciunt, quae alienata mente simul luctu metuque uelut captae furore eo cursu se ex sacrario proripuerunt ut, si effugium patuisset in publicum, impleturae urbem tumultu fuerint. <span class="">section 13</span> tum quoque haud magno aedium spatio inter medios tot armatos aliquotiens integro corpore euaserunt tenentibusque, cum tot ac tam ualidae eluctandae manus essent, sese eripuerunt. <span class="">section 14</span> tandem uolneribus confectae, cum omnia replessent sanguine, exanimes conruerunt. caedem per se miserabilem miserabiliorem casus fecit, quod paulo post nuntius uenit mutatis repente ad misericordiam animis ne interficerentur. <span class="">section 15</span> ira deinde ex misericordia orta, quod adeo festinatum ad supplicium neque locus paenitendi aut regressus ab ira relictus esset. <span class="">section 16</span> <span class="pagebreak" id="index.xml-pb-d30e1539">[Page p.24043]</span> itaque fremere multitudo et in locum Adranodori ac Themisti—nam ambo praetores fuerant—comitia poscere quae nequaquam ex sententia praetorum futura essent.</p><span class="">chapter 27</span><p><span class="">section 1</span> statutus est comitiis dies; quo necopinantibus omnibus unus ex ultima turba Epicyden nominauit, tum inde alius Hippocratem. crebriores deinde hae uoces et cum haud dubio adsensu multitudinis esse; <span class="">section 2</span> et erat confusa contio non populari modo sed militari quoque turba, magna ex parte etiam perfugis qui omnia nouare cupiebant permixtis. praetores dissimulare primo extrahenda re; <span class="">section 3</span> sed postremo, uicti consensu et seditionem metuentes, pronuntiant eos praetores. <span class="">section 4</span> nec illi primo statim creati nudare quid uellent, quamquam aegre ferebant et de indutiis dierum decem legatos isse ad <span class="persName"> Ap. Claudium</span> et impetratis eis alios qui de foedere antiquo renouando agerent missos. <span class="">section 5</span> ad Murgantiam tum classem nauium centum Romanus habebat, quonam euaderent motus ex caedibus tyrannorum orti Syracusis quoue eos ageret noua atque insolita libertas operiens. <span class="">section 6</span> per eosdem dies cum ad Marcellum uenientem in Siciliam legati Syracusani missi ab Appio essent, auditis condicionibus pacis Marcellus, posse rem conuenire ratus, et ipse legatos Syracusas qui coram cum praetoribus de renouando foedere agerent misit. <span class="">section 7</span> <span class="pagebreak" id="p.24044">[Page Epicydes nunc ]</span> et iam ibi nequaquam eadem quies ac tranquillitas erat. postquam Punicam classem accessisse Pachynum allatum est, dempto timore Hippocrates et Epicydes nunc apud mercennarios milites, nunc apud transfugas prodi Romano Syracusas criminabantur. <span class="">section 8</span> ut uero Appius naues ad ostium portus, quid† aliae partis hominibus animus accederet, in statione habere coepit, ingens in speciem criminibus uanis accesserat fides; <span class="">section 9</span> ac primo etiam tumultuose decurrerat multitudo ad prohibendos si in terram egrederentur.</p><span class="">chapter 28</span><p><span class="">section 1</span> in hac turbatione rerum in contionem uocari placuit; ubi cum alii alio tenderent nec procul seditione res esset, Apollonides, principum unus, orationem salutarem ut in tali tempore habuit: <span class="">section 2</span> nec spem salutis nec perniciem propiorem unquam ciuitati ulli fuisse. <span class="">section 3</span> si enim uno animo omnes uel ad Romanos uel ad Carthaginienses inclinent, nullius ciuitatis statum fortunatiorem ac beatiorem fore; <span class="">section 4</span> si alii alio trahant res, non inter Poenos Romanosque bellum atrocius fore quam inter ipsos Syracusanos, cum intra eosdem muros pars utraque suos exercitus, sua arma, suos habitura sit duces. itaque, ut idem omnes sentiant, summa ui agendum esse. <span class="">section 5</span> utra societas sit utilior, eam longe minorem ac leuioris momenti consultationem esse; <span class="">section 6</span> <span class="pagebreak" id="p.24045">[Page quinquaginta a]</span> sed tamen Hieronis potius quam Hieronymi auctoritatem sequendam in sociis legendis, uel quinquaginta annis feliciter expertam amicitiam nunc incognitae, quondam infideli praeferendam. <span class="">section 7</span> esse etiam momenti aliquid ad consilium quod Carthaginiensibus ita pax negari possit, ut non utique in praesentia bellum cum eis geratur; cum Romanis extemplo aut pacem aut bellum habendum. <span class="">section 8</span> quo minus cupiditatis ac studii uisa est oratio habere, eo plus auctoritatis habuit. adiectum est praetoribus ac delectis senatorum militare etiam consilium; iussi et duces ordinum praefectique auxiliorum simul consulere. <span class="">section 9</span> cum saepe acta res esset magnis certaminibus, postremo, quia belli cum Romanis gerendi ratio nulla apparebat, pacem fieri placuit mittique legatos ad rem cum eis confirmandam.</p><span class="">chapter 29</span><p><span class="">section 1</span> dies haud ita multi intercesserunt, cum ex Leontinis legati praesidium finibus suis orantes uenerunt; quae legatio peropportuna uisa ad multitudinem inconditam ac tumultuosam exonerandam ducesque eius ablegandos. <span class="">section 2</span> Hippocrates praetor ducere eo transfugas iussus; secuti multi ex mercennariis auxiliis quattuor milia armatorum effecerunt. <span class="">section 3</span> <span class="pagebreak" id="p.24046">[Page ceterum leuaue]</span> et mittentibus et missis ea laeta expeditio fuit; nam et illis, quod iam diu cupiebant, nouandi res occasio data est, et hi sentinam quandam urbis rati exhaustam laetabantur. ceterum leuauerunt modo in praesentia uelut corpus aegrum quo mox in grauiorem morbum recideret. <span class="">section 4</span> Hippocrates enim finitima prouinciae Romanae primo furtiuis excursionibus uastare coepit; deinde, cum ad tuendos sociorum agros missum ab Appio praesidium esset, omnibus copiis impetum in oppositam stationem cum caede multorum fecit. <span class="">section 5</span> quae cum essent nuntiata Marcello, legatos extemplo Syracusas misit, qui pacis fidem ruptam esse dicerent nec belli defuturam unquam causam, nisi Hippocrates atque Epicydes non ab Syracusis modo sed tota procul Sicilia ablegarentur. Epicydes, ne aut reus criminis absentis fratris praesens esset aut deesset pro parte sua concitando bello, profectus et ipse in Leontinos, quia satis eos aduersus populum Romanum concitatos cernebat, auertere etiam ab Syracusanis coepit: <span class="">section 6</span> <span class="">section 7</span> nam ita eos pacem pepigisse cum Romanis ut quicumque populi sub regibus fuissent ei suae dicionis essent, nec iam libertate contentos esse nisi etiam regnent ac dominentur. <span class="">section 8</span> renuntiandum igitur eis esse Leontinos quoque aequum censere liberos se esse, uel quod in solo urbis suae tyrannus ceciderit uel quod ibi primum conclamatum ad libertatem relictisque regiis ducibus ad Syracusanos concursum &lt;sit&gt;. <span class="">section 9</span> <span class="pagebreak" id="index.xml-pb-d30e1623">[Page p.24047]</span> itaque aut eximendum id de foedere esse aut legem eam foederis non accipiendam. <span class="">section 10</span> facile multitudini persuasum; legatisque Syracusanorum et de caede stationis Romanae querentibus et Hippocratem atque Epicydem abire seu Locros seu quo alio mallent, dummodo Sicilia cederent, iubentibus ferociter responsum est: <span class="">section 11</span> neque mandasse sese Syracusanis ut pacem pro se cum Romanis facerent neque teneri alienis foederibus. <span class="">section 12</span> haec ad Romanos Syracusani detulerunt, abnuentes Leontinos in sua potestate esse: itaque integro secum foedere bellum Romanos cum iis gesturos neque sese defuturos ei bello, ita ut in potestatem redacti suae rursus dicionis essent, sicut pax conuenisset.</p><span class="">chapter 30</span><p><span class="">section 1</span> Marcellus cum omni exercitu profectus in Leontinos Appio quoque accito ut altera parte adgrederetur, tanto ardore militum est usus ab ira inter condiciones pacis interfectae stationis ut primo impetu urbem expugnarent. <span class="">section 2</span> Hippocrates atque Epicydes postquam capi muros refringique portas uidere, in arcem sese cum paucis recepere; inde clam nocte Herbesum perfugiunt. <span class="">section 3</span> Syracusanis octo milium armatorum agmine profectis domo ad Mylan flumen nuntius occurrit captam urbem esse, cetera falsa mixta ueris ferens: <span class="">section 4</span> caedem promiscuam militum atque oppidanorum factam nec quicquam puberum arbitrari superesse; direptam urbem, bona locupletium donata. <span class="">section 5</span> ad nuntium tam atrocem constitit agmen concitatisque omnibus duces—erant autem Sosis ac Dinomenes—quid agerent consultabant. <span class="">section 6</span> <span class="pagebreak" id="p.24048">[Page transfugae ad ]</span> terroris speciem haud uanam mendacio praebuerant uerberati ac securi percussi transfugae ad duo milia hominum; <span class="">section 7</span> ceterum Leontinorum militumque aliorum nemo post captam urbem uiolatus fuerat suaque omnia eis, nisi quae primus tumultus captae urbis absumpserat, restituebantur. <span class="">section 8</span> nec ut Leontinos irent, proditos ad caedem commilitones querentes perpelli potuere, nec ut eodem loco certiorem nuntium exspectarent. <span class="">section 9</span> cum ad defectionem inclinatos animos cernerent praetores sed eum motum haud diuturnum fore si duces amentiae sublati essent, <span class="">section 10</span> exercitum ducunt Megara, ipsi cum paucis equitibus Herbesum proficiscuntur spe territis omnibus per proditionem urbis potiundae. <span class="">section 11</span> quod ubi frustra eis fuit inceptum, ui agendum rati postero die Megaris castra mouent, ut Herbesum omnibus copiis oppugnarent. <span class="">section 12</span> Hippocrates et Epicydes non tam tutum prima specie quam unum spe undique abscisa consilium esse rati, ut se militibus permitterent et adsuetis magna ex parte sibi et tum fama caedis commilitonum accensis, obuiam agmini procedunt. <span class="">section 13</span> prima forte signa sescentorum Cretensium erant, qui apud Hieronymum meruerant sub eis et Hannibalis beneficium habebant, capti ad Trasumennum inter Romanorum auxilia dimissique. <span class="">section 14</span> <span class="pagebreak" id="p.24049">[Page trucidandi pop]</span> quos ubi ex signis armorumque habitu cognouere Hippocrates atque Epicydes, ramos oleae ac uelamenta alia supplicum porrigentes orare ut reciperent sese, receptos tutarentur neu proderent Syracusanis, a quibus ipsi mox trucidandi populo Romano dederentur.</p><span class="">chapter 31</span><p><span class="">section 1</span> enimuero conclamant bonum ut animum haberent; omnem se cum illis fortunam subituros. <span class="">section 2</span> inter hoc conloquium signa constiterant tenebaturque agmen, necdum quae morae causa foret peruenerat ad duces. postquam Hippocraten atque Epicyden †peruasit rumor fremitusque toto agmine erat haud dubie approbantium aduentum eorum, extemplo praetores citatis equis ad prima signa perrexerunt. <span class="">section 3</span> qui mos ille, quae licentia Cretensium esset rogitantes, conloquia serendi cum hoste iniussuque praetorum miscendi eos agmini suo, <span class="">section 4</span> comprehendi inicique catenas iusserunt Hippocrati. ad quam uocem tantus extemplo primum a Cretensibus clamor est ortus, deinde exceptus ab aliis, ut facile, si ultra tenderent, appareret eis timendum esse. <span class="">section 5</span> solliciti incertique rerum suarum Megara, unde profecti erant, referri signa iubent nuntiosque de statu praesenti Syracusas mittunt. <span class="">section 6</span> fraudem quoque Hippocrates addit inclinatis ad omnem suspicionem animis et Cretensium quibusdam ad itinera insidenda missis uelut interceptas litteras quas ipse composuerat, recitat: <span class="">section 7</span> 'praetores Syracusani consuli Marcello.' secundum salutem, ut adsolet, scriptum erat recte eum atque ordine fecisse quod in Leontinis nulli pepercisset; <span class="">section 8</span> <span class="pagebreak" id="p.24050">[Page militum eandem]</span> sed omnium mercennariorum militum eandem esse causam nec unquam Syracusas quieturas donec quicquam externorum auxiliorum aut in urbe aut in exercitu suo esset. <span class="">section 9</span> itaque daret operam, ut eos qui cum suis praetoribus castra ad Megara haberent in suam potestatem redigeret ac supplicio eorum liberaret tandem Syracusas. <span class="">section 10</span> haec cum recitata essent, cum tanto clamore ad arma discursum est ut praetores inter tumultum pauidi abequitauerint Syracusas. <span class="">section 11</span> et ne fuga quidem eorum seditio compressa est impetusque in Syracusanos milites fiebant nec ab ullo temperatum foret, ni Epicydes atque Hippocrates irae multitudinis obuiam issent, <span class="">section 12</span> non a misericordia aut humano consilio sed ne spem reditus praeciderent sibi, et cum ipsos simul milites fidos haberent simul obsides, <span class="">section 13</span> tum cognatos quoque eorum atque amicos tanto merito primum, dein pignore sibi conciliarent. <span class="">section 14</span> expertique quam uana aut leui aura mobile uolgus esset, militem nancti ex eo numero qui in Leontinis circumsessi erant, subornant, ut Syracusas perferret nuntium conuenientem eis quae ad Mylas falso nuntiata erant, <span class="">section 15</span> auctoremque se exhibendo ac uelut uisa quae dubia erant narrando concitaret iras hominum.</p><span class="">chapter 32</span><p><span class="">section 1</span> huic non apud uolgum modo fides fuit sed senatum quoque in curiam introductus mouit. haud uani quidam homines palam ferre perbene detectam in Leontinis esse auaritiam et crudelitatem Romanorum; eadem, si intrassent Syracusas, aut foediora etiam, quo maius ibi auaritiae praemium esset, facturos fuisse. <span class="">section 2</span> <span class="pagebreak" id="p.24051">[Page timere nec eos]</span> itaque claudendas cuncti portas et custodiendam urbem censere; sed non ab iisdem omnes timere nec eosdem odisse. ad militare genus omne partemque magnam plebis inuisum esse nomen Romanum; praetores optimatiumque pauci, <span class="">section 3</span> quamquam inflati uano nuntio erant, tamen ad propius praesentiusque malum cautiores esse. <span class="">section 4</span> et iam ad Hexapylum erant Hippocrates atque Epicydes serebanturque conloquia per propinquos popularium qui in exercitu erant, ut portas aperirent sinerentque communem patriam defendi ab impetu Romanorum. <span class="">section 5</span> iam unis foribus Hexapyli apertis coepti erant recipi cum praetores interuenerunt. et primo imperio minisque, deinde auctoritate deterrendo, postremo, ut omnia uana erant, obliti maiestatis precibus agebant ne proderent patriam tyranni ante satellitibus et tum corruptoribus exercitus. <span class="">section 6</span> sed surdae ad omnia aures concitatae multitudinis erant nec minore intus ui quam foris portae effringebantur, effractisque omnibus toto Hexapylo agmen receptum est. <span class="">section 7</span> praetores in Achradinam cum iuuentute popularium confugiunt. mercennarii milites perfugaeque et quidquid regiorum militum Syracusis erat agmen hostium augent. <span class="">section 8</span> ita Achradina quoque primo impetu capitur, praetorumque nisi qui inter tumultum effugerunt omnes interficiuntur. nox caedibus finem fecit. <span class="">section 9</span> <span class="pagebreak" id="p.24052">[Page multitudo Hipp]</span> postero die serui ad pilleum uocati et carcere uincti emissi; confusaque haec omnis multitudo Hippocraten atque Epicyden creant praetores; Syracusaeque, cum breue tempus libertas adfulsisset, in antiquam seruitutem recciderant.</p><span class="">chapter 33</span><p><span class="">section 1</span> haec nuntiata cum essent Romanis, ex Leontinis mota sunt extemplo castra ad Syracusas. <span class="">section 2</span> et ab Appio legati per portum missi forte in quinqueremi erant. praemissa quadriremis cum intrasset fauces portus, capitur; legati aegre effugerunt; <span class="">section 3</span> et iam non modo pacis sed ne belli quidem iura relicta erant, cum Romanus exercitus ad Olympium—Iouis id templum est—mille et quingentos passus ab urbe castra posuit. <span class="">section 4</span> inde quoque legatos praemitti placuit; quibus, ne intrarent urbem, extra portam Hippocrates atque Epicydes obuiam cum suis processerunt. <span class="">section 5</span> Romanus orator non bellum se Syracusanis sed opem auxiliumque adferre ait, et eis qui ex media caede elapsi perfugerint ad se, et eis qui metu oppressi foediorem non exsilio solum sed etiam morte seruitutem patiantur; nec caedem nefandam sociorum inultam Romanos passuros. <span class="">section 6</span> itaque si eis qui ad se perfugerint tutus in patriam reditus pateat et caedis auctores dedantur et libertas legesque &lt;suae&gt; Syracusanis restituantur, nihil armis opus esse; si ea non fiant, quicumque in mora sit bello persecuturos. <span class="">section 7</span> ad ea Epicydes, si qua ad se mandata haberent, responsum eis ait se daturos fuisse; cum in eorum ad quos uenerint manu res Syracusana esset, tum reuerterentur. <span class="">section 8</span> <span class="pagebreak" id="p.24053">[Page terra ab Hexap]</span> si bello lacesserent, ipsa re intellecturos nequaquam idem esse Syracusas ac Leontinos oppugnare. ita legatis relictis portas clausit. inde terra marique simul coeptae oppugnari Syracusae, terra ab Hexapylo, mari ab Achradina, cuius murus fluctu adluitur; <span class="">section 9</span> et quia, sicut Leontinos terrore ac primo impetu ceperant, non diffidebant uastam disiectamque spatio urbem parte aliqua se inuasuros, omnem apparatum oppugnandarum urbium muris admouerunt.</p><span class="">chapter 34</span><p><span class="">section 1</span> et habuisset tanto impetu coepta res fortunam, nisi unus homo Syracusis ea tempestate fuisset. <span class="">section 2</span> Archimedes is erat, unicus spectator caeli siderumque, mirabilior tamen inuentor ac machinator bellicorum tormentorum operumque quibus &lt;si quid&gt; hostes ingenti mole agerent ipse perleui momento ludificaretur. <span class="">section 3</span> murum per inaequales ductum colles, pleraque alta et difficilia aditu, summissa quaedam et quae planis uallibus adiri possent, ut cuique aptum uisum est loco, ita genere omni tormentorum instruxit. <span class="">section 4</span> Achradinae murum, qui, ut ante dictum est, mari adluitur, sexaginta quinqueremibus Marcellus oppugnabat. <span class="">section 5</span> ex ceteris nauibus sagittarii funditoresque et uelites etiam, quorum telum ad remittendum inhabile imperitis est, uix quemquam sine uolnere consistere in muro patiebantur; <span class="">section 6</span> hi, quia spatio missilibus opus est, procul muro tenebant naues: iunctae aliae binae quinqueremes demptis interioribus remis ut latus lateri applicaretur, <span class="">section 7</span> cum exteriore ordine remorum uelut una nauis agerentur, turres contabulatas machinamentaque alia quatiendis muris portabant. <span class="">section 8</span> <span class="pagebreak" id="p.24054">[Page apparatum Arch]</span> aduersus hunc naualem apparatum Archimedes uariae magnitudinis tormenta in muris disposuit. in eas quae procul erant naues saxa ingenti pondere emittebat; propiores leuioribus eoque magis crebris petebat telis; <span class="">section 9</span> postremo, ut sui uolnere intacti tela in hostem ingererent, murum ab imo ad summum crebris cubitalibus fere cauis aperuit, per quae caua pars sagittis, pars scorpionibus modicis ex occulto petebant hostem. <span class="">section 10</span> [quae] propius quaedam subibant naues quo interiores ictibus tormentorum essent; in eas tollenone super murum eminente ferrea manus firmae catenae inligata cum iniecta prorae esset grauique libramento plumbum recelleret ad solum, suspensa prora nauem in puppim statuebat; <span class="">section 11</span> dein remissa subito uelut ex muro cadentem nauem cum ingenti trepidatione nautarum ita undae adfligebant ut etiamsi recta recciderat, aliquantum aquae acciperet. <span class="">section 12</span> ita maritima oppugnatio est elusa omnisque spes eo uersa ut totis uiribus terra adgrederentur. <span class="">section 13</span> <span class="pagebreak" id="p.24055">[Page quoque pars eo]</span> sed ea quoque pars eodem omni apparatu tormentorum instructa erat Hieronis impensis curaque per multos annos, Archimedis unica arte. <span class="">section 14</span> natura etiam adiuuabat loci, quod saxum, cui imposita muri fundamenta sunt, magna parte ita procliue est ut non solum missa tormento sed etiam quae pondere suo prouoluta essent, grauiter in hostem inciderent. <span class="">section 15</span> eadem causa ad subeundum arduum aditum instabilemque ingressum praebebat. <span class="">section 16</span> ita consilio habito, quando omnis conatus ludibrio esset, absistere oppugnatione atque obsidendo tantum arcere terra marique commeatibus hostem placuit.</p><span class="">chapter 35</span><p><span class="">section 1</span> interim Marcellus cum tertia fere parte exercitus ad recipiendas urbes profectus quae in motu rerum ad Carthaginienses defecerant, Helorum atque Herbesum dedentibus ipsis recipit, <span class="">section 2</span> Megara ui capta diruit ac diripuit ad reliquorum ac maxime Syracusanorum terrorem. <span class="">section 3</span> per idem fere tempus et Himilco, qui ad Pachyni promunturium classem diu tenuerat, ad Heracleam, quam uocant Minoam, quinque et uiginti milia peditum, tria equitum, duodecim elephantos exposuit, nequaquam cum quantis copiis ante tenuerat ad Pachynum classem; <span class="">section 4</span> <span class="pagebreak" id="p.24056">[Page legatis Hippoc]</span> sed, postquam ab Hippocrate occupatae Syracusae erant, profectus Carthaginem adiutusque ibi et ab legatis Hippocratis et litteris Hannibalis, qui uenisse tempus aiebat Siciliae per summum decus repetendae, <span class="">section 5</span> et ipse haud uanus praesens monitor facile perpulerat ut quantae maxime possent peditum equitumque copiae in Siciliam traicerentur. adueniens Heracleam, intra paucos inde dies Agrigentum recepit; <span class="">section 6</span> aliarumque ciuitatium quae partis Carthaginiensium erant adeo accensae sunt spes ad pellendos Sicilia Romanos ut postremo etiam qui obsidebantur Syracusis animos sustulerint; <span class="">section 7</span> et, parte copiarum satis defendi urbem posse rati, ita inter se munera belli partiti sunt ut Epicydes praeesset custodiae urbis, Hippocrates Himilconi coniunctus bellum aduersus consulem Romanum gereret. <span class="">section 8</span> cum decem milibus peditum, quingentis equitibus nocte per intermissa custodiis loca profectus castra circa Acrillas urbem ponebat. <span class="">section 9</span> munientibus superuenit Marcellus ab Agrigento iam occupato, cum frustra eo praeuenire hostem festinans tetendisset, rediens, nihil minus ratus quam illo tempore ac loco Syracusanum sibi exercitum obuium fore; <span class="">section 10</span> sed tamen metu Himilconis Poenorumque, ut quibus nequaquam eis copiis quas habebat par esset, quam poterat maxime intentus atque agmine ad omnes casus composito ibat.</p><span class="">chapter 36</span><p><span class="">section 1</span> <span class="pagebreak" id="p.24057">[Page ea pugna defic]</span> forte ea cura [q.] aduersus Poenos praeparata aduersus Siculos usui fuit. castris ponendis incompositos ac dispersos nanctus eos et plerosque inermes quod peditum fuit circumuenit; eques leui certamine inito cum Hippocrate Acras perfugit. ea pugna deficientes ab Romanis cum cohibuisset Siculos, Marcellus Syracusas redit; <span class="">section 2</span> et post paucos dies Himilco adiuncto Hippocrate ad flumen Anapum octo ferme inde milia castra posuit. <span class="">section 3</span> sub idem fere tempus et naues longae quinque et quinquaginta Carthaginiensium cum Bomilcare in magnum portum Syracusas ex alto decurrere, et Romana item classis, triginta quinqueremes, legionem primam Panormi exposuere; <span class="">section 4</span> uersumque ab Italia bellum— adeo uterque populus in Siciliam intentus—fuisse uideri poterat. <span class="">section 5</span> legionem Romanam quae exposita Panormi erat uenientem Syracusas praedae haud dubie sibi futuram Himilco ratus uia decipitur. <span class="">section 6</span> mediterraneo namque Poenus itinere duxit; legio maritimis locis classe prosequente ad <span class="persName"> Ap. Claudium Pachynum</span> cum parte copiarum obuiam progressum peruenit. <span class="">section 7</span> nec diutius Poeni ad Syracusas morati sunt: et Bomilcar, simul parum fidens nauibus suis duplici facile numero classem habentibus Romanis simul inutili mora cernens nihil aliud ab suis quam inopiam adgrauari sociorum, <span class="">section 8</span> <span class="pagebreak" id="p.24058">[Page priusquam maio]</span> uelis in altum datis in Africam transmisit, et Himilco, secutus nequiquam Marcellum Syracusas, si qua priusquam maioribus copiis iungeretur occasio pugnandi esset, postquam ea nulla contigerat tutumque ad Syracusas et munimento et uiribus hostem cernebat, <span class="">section 9</span> ne frustra adsidendo spectandoque obsidionem sociorum tempus tereret, castra inde mouit, ut quocumque uocasset defectionis ab Romano spes admoueret exercitum ac praesens suas res fouentibus adderet animos. <span class="">section 10</span> Murgantiam primum prodito ab ipsis praesidio Romano recipit, ubi frumenti magna uis commeatusque omnis generis conuecti erant Romanis.</p><span class="">chapter 37</span><p><span class="">section 1</span> ad hanc defectionem erecti sunt et aliarum ciuitatium animi praesidiaque Romana aut pellebantur arcibus aut prodita per fraudem opprimebantur. <span class="">section 2</span> Henna, excelso loco ac praerupto undique sita, cum loco inexpugnabilis erat, tum praesidium in arce ualidum praefectumque praesidii haud sane opportunum insidiantibus habebat. <span class="">section 3</span> <span class="persName"> L. Pinarius</span> erat, uir acer et qui plus in eo ne posset decipi quam in fide Siculorum reponeret; et tum intenderant eum ad cauendi omnia curam tot auditae proditiones defectionesque urbium et clades praesidiorum. <span class="">section 4</span> itaque nocte dieque iuxta parata instructaque omnia custodiis ac uigiliis erant nec ab armis aut loco suo miles abscedebat. <span class="">section 5</span> quod ubi Hennensium principes, iam pacti cum Himilcone de proditione praesidii, animaduerterunt, nulli occasioni fraudis Romanum patere, palam erat agendum: <span class="">section 6</span> urbem arcemque suae potestatis aiunt debere esse, si liberi in societatem, non serui in custodiam traditi essent Romanis. <span class="">section 7</span> <span class="pagebreak" id="index.xml-pb-d30e1893">[Page p.24059]</span> itaque claues portarum reddi sibi aequum censent: bonis sociis fidem suam maximum uinculum esse et ita sibi populum Romanum senatumque gratias habiturum, si uolentes ac non coacti mansissent in amicitia. <span class="">section 8</span> ad ea Romanus se in praesidio impositum esse dicere ab imperatore suo clauesque portarum et custodiam arcis ab eo accepisse, quae nec suo nec Hennensium arbitrio haberet sed eius qui commisisset. <span class="">section 9</span> praesidio decedere apud Romanos capital esse et nece liberorum etiam suorum eam &lt;noxiam&gt; parentes sanxisse. consulem Marcellum haud procul esse; ad eum mitterent legatos cuius iuris atque arbitrii esset. <span class="">section 10</span> se uero negare illi missuros testarique, si uerbis nihil agerent, uindictam aliquam libertatis suae quaesituros. <span class="">section 11</span> <span class="pagebreak" id="p.24060">[Page ea denuntiatio]</span> tum Pinarius: at illi si ad consulem grauarentur mittere, sibi saltem darent populi concilium, ut sciretur utrum paucorum ea denuntiatio an uniuersae ciuitatis esset. consensa in posterum diem contio.</p><span class="">chapter 38</span><p><span class="">section 1</span> postquam ab eo conloquio in arcem sese recepit, conuocatis militibus 'credo ego uos audisse, milites' inquit, 'quemadmodum praesidia Romana ab Siculis circumuenta et oppressa sint per hos dies. <span class="">section 2</span> eam uos fraudem deum primo benignitate, dein uestra ipsi uirtute dies noctesque perstando ac peruigilando in armis uitastis. utinam reliquum tempus nec patiendo infanda nec faciendo traduci possit. <span class="">section 3</span> haec occulta in fraude cautio est qua usi adhuc sumus; cui quoniam parum succedit, aperte ac propalam claues portarum reposcunt; quas simul tradiderimus, Carthaginiensium extemplo Henna erit foediusque hic trucidabimur quam Murgantiae praesidium interfectum est. <span class="">section 4</span> noctem unam aegre ad consultandum sumpsi, qua uos certiores periculi instantis facerem. orta luce contionem habituri sunt ad criminandum me concitandumque in uos populum. <span class="">section 5</span> itaque crastino die aut uestro aut Hennensium sanguine Henna inundabitur. nec praeoccupati spem ullam nec occupantes periculi quicquam habebitis; qui prior strinxerit ferrum, eius uictoria erit. <span class="">section 6</span> <span class="pagebreak" id="p.24061">[Page omnia instruct]</span> intenti ergo omnes armatique signum exspectabitis. ego in contione ero et tempus, quoad omnia instructa sint, loquendo altercandoque traham. <span class="">section 7</span> cum toga signum dedero, tum mihi undique clamore sublato turbam inuadite ac sternite omnia ferro; et cauete quisquam supersit cuius aut uis aut fraus timeri possit. <span class="">section 8</span> uos, Ceres mater ac Proserpina, precor, ceteri superi infernique di, qui hanc urbem, hos sacratos lacus lucosque colitis, ut ita nobis uolentes propitii adsitis, si uitandae, non inferendae fraudis causa hoc consilii capimus. <span class="">section 9</span> pluribus uos, milites, hortarer, si cum armatis dimicatio futura esset; inermes, incautos ad satietatem trucidabitis; et consulis castra in propinquo sunt, ne quid ab Himilcone et Carthaginiensibus timeri possit.'</p><span class="">chapter 39</span><p><span class="">section 1</span> ab hac adhortatione dimissi corpora curant. postero die alii aliis locis ad obsidenda itinera claudendosque oppositi exitus; pars maxima super theatrum circaque, adsueti et ante spectaculo contionum, consistunt. <span class="">section 2</span> productus ad populum a magistratibus praefectus Romanus cum consulis de ea re ius ac potestatem esse, non suam et pleraque eadem quae pridie dixisset, <span class="">section 3</span> <span class="pagebreak" id="p.24062">[Page una uoce id om]</span> et primo sensim †ac plus† reddere claues, dein iam una uoce id omnes iuberent cunctantique et differenti ferociter minitarentur nec uiderentur ultra uim ultimam dilaturi, <span class="">section 4</span> tum praefectus toga signum, ut conuenerat, dedit militesque intenti dudum ac parati alii superne in auersam contionem clamore sublato decurrunt, alii ad exitus theatri conferti obsistunt. <span class="">section 5</span> caeduntur Hennenses cauea inclusi coaceruanturque non caede solum sed etiam fuga, cum super aliorum &lt;alii&gt; capita ruerent &lt;et&gt; integris saucii, uiui mortuis incidentes cumularentur. <span class="">section 6</span> inde passim discurritur, et urbis captae modo fugaque et caedes omnia tenet nihilo remissiore militum ira quod turbam inermem caedebant quam si periculum par et ardor certaminis eos inritaret. <span class="">section 7</span> ita Henna aut malo aut necessario facinore retenta. Marcellus nec factum improbauit et praedam Hennensium militibus concessit, ratus timore fore deterritos proditionibus praesidiorum Siculos. <span class="">section 8</span> atque ea clades, ut urbis in media Sicilia sitae claraeque uel ob insignem munimento naturali locum uel ob sacrata omnia uestigiis raptae quondam Proserpinae, <span class="">section 9</span> prope uno die omnem Siciliam peruasit et, quia caede infanda rebantur non hominum tantum sed etiam deorum sedem uiolatam esse, tum uero qui etiam ante dubii fuerant defecere ad Poenos. <span class="">section 10</span> <span class="pagebreak" id="p.24063">[Page Himilco Agrige]</span> Hippocrates inde Murgantiam, Himilco Agrigentum sese recepit, cum acciti a proditoribus nequiquam ad Hennam exercitum admouissent. <span class="">section 11</span> Marcellus retro in Leontinos redit frumentoque et commeatibus aliis in castra conuectis, praesidio modico ibi relicto, ad Syracusas obsidendas uenit. <span class="">section 12</span> inde <span class="persName"> Ap. Claudio</span> Romam ad consulatum petendum misso <span class="persName"> T. Quinctium Crispinum</span> in eius locum classi castrisque praeficit ueteribus; <span class="">section 13</span> ipse hibernacula quinque milia passuum &lt;ab&gt; Hexapylo—Leonta uocant locum—communiit aedificauitque. haec in Sicilia usque ad principium hiemis gesta.</p><span class="">chapter 40</span><p><span class="">section 1</span> eadem aestate et cum Philippo rege, quod iam ante suspectum fuerat, motum bellum est. <span class="">section 2</span> legati ab Orico ad <span class="persName"> M. Ualerium</span> praetorem uenerunt, praesidentem classi Brundisio Calabriaeque circa litoribus, nuntiantes Philippum primum Apolloniam temptasse, lembis biremibus centum uiginti flumine aduerso subuectum; <span class="">section 3</span> deinde, ut ea res tardior spe fuerit, ad Oricum clam nocte exercitum admouisse eamque urbem, sitam in plano, neque moenibus neque uiris atque armis ualidam, primo impetu oppressam esse. <span class="">section 4</span> haec nuntiantes orabant ut opem ferret hostemque haud dubium Romanis mari ac terra maritimis urbibus arceret, quae ob nullam aliam causam nisi quod imminerent Italiae, peterentur. <span class="">section 5</span> <span class="pagebreak" id="p.24064">[Page parataque et ]</span> <span class="persName"> M. Ualerius</span> duorum milium praesidio relicto &lt;praeposito&gt;que eis <span class="persName"> P. Ualerio</span> legato cum classe instructa parataque et, quod longae naues militum capere non poterant, in onerarias impositis altero die Oricum peruenit; <span class="">section 6</span> urbemque eam leui tenente praesidio quod &lt;rex&gt; recedens inde reliquerat haud magno certamine recepit. <span class="">section 7</span> legati eo ab Apollonia uenerunt, nuntiantes in obsidione sese, quod deficere ab Romanis nollent, esse neque sustinere ultra uim Macedonum posse, nisi praesidium mittatur Romanum. <span class="">section 8</span> facturum se quae uellent pollicitus, duo milia delectorum militum nauibus longis mittit ad ostium fluminis cum praefecto socium <span class="persName"> Q. Naeuio Crista</span> , uiro impigro et perito militiae. <span class="">section 9</span> is expositis in terram militibus nauibusque Oricum retro unde uenerat ad ceteram classem remissis milites procul a flumine per uiam minime ab regiis obsessam duxit et nocte, ita ut nemo hostium sentiret, urbem est ingressus. <span class="">section 10</span> diem insequentem quieuere dum praefectus iuuentutem Apolloniatium armaque et urbis uires inspiceret. ubi ea uisa inspectaque satis animorum fecere simulque ab exploratoribus comperit quanta socordia ac neglegentia apud hostes esset, <span class="">section 11</span> silentio noctis ab urbe sine ullo tumultu egressus castra hostium adeo neglecta atque aperta intrauit, ut satis constaret prius mille hominum uallum intrasse quam quisquam sentiret ac, si caede abstinuissent, peruenire ad tabernaculum regium potuisse. <span class="">section 12</span> caedes proximorum portae excitauit hostes. inde tantus terror pauorque omnes occupauit ut non modo alius quisquam arma caperet aut castris pellere hostem conaretur, <span class="">section 13</span> sed etiam ipse rex, sicut somno excitus erat, prope seminudus fugiens, militi quoque nedum regi uix decoro habitu ad flumen nauesque perfugerit. eodem et alia turba effusa est. <span class="">section 14</span> <span class="pagebreak" id="p.24065">[Page militum in cas]</span> paulo minus tria milia militum in castris aut capta aut occisa; plus tamen hominum aliquanto captum quam caesum est. <span class="">section 15</span> castris direptis Apolloniatae catapultas ballistas tormentaque alia quae oppugnandae urbi comparata erant ad tuenda moenia, si quando similis fortuna uenisset, Apolloniam deuexere: cetera omnis praeda castrorum Romanis concessa est. <span class="">section 16</span> haec cum Oricum essent nuntiata, <span class="persName"> M. Ualerius</span> classem extemplo ad ostium fluminis duxit, ne nauibus capessere fugam rex posset. <span class="">section 17</span> itaque Philippus, neque terrestri neque nauali certamini satis fore parem se fidens, subductis nauibus atque incensis terra Macedoniam petit, magna ex parte inermi exercitu spoliatoque. Romana classis cum <span class="persName"> M. Ualerio</span> Orici hibernauit.</p><span class="">chapter 41</span><p><span class="">section 1</span> eodem anno in Hispania uarie res gestae. nam priusquam Romani amnem Hiberum transirent, ingentes copias Hispanorum Mago et Hasdrubal fuderunt; <span class="">section 2</span> defecissetque ab Romanis ulterior Hispania, ni <span class="persName"> P. Cornelius</span> raptim traducto exercitu Hiberum dubiis sociorum animis in tempore aduenisset. <span class="">section 3</span> primo ad Castrum Album—locus est insignis caede magni Hamilcaris—castra Romani habuere. <span class="">section 4</span> arx erat munita et conuexerant ante frumentum; tamen, quia omnia circa hostium plena erant agmenque Romanum impune incursatum ab equitibus hostium fuerat et ad duo milia aut moratorum aut palantium per agros interfecta, cessere inde Romani propius pacata loca et ad montem Uictoriae castra communiuere. <span class="">section 5</span> eo <span class="persName"> Cn. Scipio</span> cum omnibus copiis et Hasdrubal Gisgonis filius, tertius Carthaginiensium dux, cum exercitu iusto aduenit contraque castra Romana trans fluuium omnes consedere. <span class="">section 6</span> <span class="pagebreak" id="p.24066">[Page ad loca circa ]</span> <span class="persName"> P. Scipio</span> cum expeditis clam profectus ad loca circa uisenda haud fefellit hostes oppressissentque eum in patentibus campis, ni tumulum in propinquo cepisset. ibi quoque circumsessus aduentu fratris obsidione eximitur. <span class="">section 7</span> Castulo, urbs Hispaniae ualida ac nobilis et adeo coniuncta societate Poenis ut uxor inde Hannibali esset, ad Romanos defecit. <span class="">section 8</span> Carthaginienses Iliturgim oppugnare adorti, quia praesidium ibi Romanum erat; uidebanturque inopia maxime eum locum expugnaturi. <span class="">section 9</span> <span class="persName"> Cn. Scipio</span> , ut sociis praesidioque ferret opem, cum legione expedita profectus inter bina castra cum magna caede hostium urbem est ingressus et postero die eruptione aeque felici pugnauit. supra duodecim milia hominum caesa duobus proeliis; <span class="">section 10</span> plus mille hominum captum cum sex et triginta militaribus signis. ita ab Iliturgi recessum est. <span class="">section 11</span> Bigerra inde urbs—socia et haec Romanorum erat—a Carthaginiensibus oppugnari coepta est. eam obsidionem sine certamine adueniens <span class="persName"> Cn. Scipio</span> soluit.</p><span class="">chapter 42</span><p><span class="">section 1</span> ad Mundam exinde castra Punica mota et Romani eo confestim secuti sunt. <span class="">section 2</span> ibi signis conlatis pugnatum per quattuor ferme horas egregieque uincentibus Romanis signum receptui est datum, quod <span class="persName"> Cn. Scipionis</span> femur tragula confixum erat pauorque circa eum ceperat milites ne mortiferum esset uolnus. <span class="">section 3</span> <span class="pagebreak" id="p.24067">[Page pilis confixi]</span> ceterum haud dubium fuit quin, nisi ea mora interuenisset, castra eo die Punica capi potuerint; nam non milites solum sed elephanti etiam usque ad uallum acti erant, superque ipsas &lt;fossas&gt; nouem et triginta elephanti pilis confixi. <span class="">section 4</span> hoc quoque proelio ad duodecim milia hominum dicuntur caesa, prope tria capta cum signis militaribus septem et quinquaginta. <span class="">section 5</span> ad Auringem inde urbem Poeni recessere et, ut territis instaret, secutus Romanus. ibi iterum Scipio lecticula in aciem inlatus conflixit nec dubia uictoria fuit; minus tamen dimidio hostium quam antea, quia pauciores superfuerant qui pugnarent, occisum. <span class="">section 6</span> sed gens nata instaurandis reparandisque bellis Magone ad conquisitionem militum a fratre misso breui repleuit exercitum animosque ad temptandum de integro certamen fecit. <span class="">section 7</span> Galli plerique milites, iique pro parte totiens intra paucos dies uicta, iisdem animis quibus priores eodemque euentu pugnauere. <span class="">section 8</span> plus octo milia hominum caesa, haud multo minus quam mille captum et signa militaria quinquaginta octo. et spolia plurima Gallica fuere, aurei torques armillaeque, magnus numerus; duo etiam insignes reguli Gallorum— Moeniacapto et Uismaro nomina erant—eo proelio ceciderunt. octo elephanti capti, tres occisi. <span class="">section 9</span> <span class="pagebreak" id="p.24068">[Page Romanos tandem]</span> cum tam prosperae res in Hispania essent, uerecundia Romanos tandem cepit Saguntum oppidum, quae causa belli esset, octauum iam annum sub hostium potestate esse. <span class="">section 10</span> itaque id oppidum ui pulso praesidio Punico receperunt cultoribusque antiquis quos ex iis uis reliquerat belli restituerunt; <span class="">section 11</span> et Turdetanos, qui contraxerant eis cum Carthaginiensibus bellum, in potestatem redactos sub corona uendiderunt urbemque eorum deleuerunt.</p><span class="">chapter 43</span><p><span class="">section 1</span> haec in Hispania <span class="persName"> Q. Fabio</span> <span class="persName"> M. Claudio</span> consulibus gesta. <span class="">section 2</span> Romae cum tribuni plebis noui magistratum inissent, extemplo censoribus <span class="persName"> P. Furio</span> et <span class="persName"> M. Atilio</span> a &lt;M.&gt; Metello tribuno plebis dies dicta ad populum est— <span class="">section 3</span> quaestorem eum proximo anno adempto equo tribu mouerant atque aerarium fecerant propter coniurationem deserendae Italiae ad Cannas factam—sed nouem tribunorum auxilio uetiti causam in magistratu dicere dimissique [fuerant]. ne lustrum perficerent, <span class="">section 4</span> mors prohibuit <span class="persName"> P. Furii</span> ; <span class="persName"> M. Atilius</span> magistratu se abdicauit. comitia consularia habita ab <span class="persName"> Q. Fabio Maximo</span> consule. <span class="">section 5</span> creati consules ambo absentes, <span class="persName"> Q. Fabius Maximus</span> , consulis filius, et <span class="persName"> Ti. Sempronius Gracchus</span> iterum. <span class="">section 6</span> <span class="pagebreak" id="p.24069">[Page duo qui tum ae]</span> praetores fiunt duo qui tum aediles curules erant, <span class="persName"> P. Sempronius Tuditanus</span> et <span class="persName"> Cn. Fuluius Centumalus</span> , et &lt;cum illis <span class="persName"> M. Atilius</span> et&gt; <span class="persName"> M. Aemilius Lepidus</span> . <span class="">section 7</span> ludos scenicos per quatriduum eo anno primum factos ab curulibus aedilibus memoriae proditur. <span class="">section 8</span> aedilis Tuditanus hic erit, qui ad Cannas pauore aliis in tanta clade torpentibus per medios hostes duxit. <span class="">section 9</span> his comitiis perfectis auctore <span class="persName"> Q. Fabio</span> consule designati consules Romam accersiti magistratum inierunt, senatumque de bello ac prouinciis suis praetorumque et de exercitibus quibus quique praeessent consuluerunt;</p><span class="">chapter 44</span><p><span class="">section 1</span> itaque prouinciae atque exercitus diuisi: bellum cum Hannibale consulibus mandatum et exercituum unus quem ipse Sempronius habuerat, alter quem Fabius consul; eae binae erant legiones. <span class="">section 2</span> <span class="persName"> M. Aemilius</span> praetor, cuius peregrina sors erat, iurisdictione <span class="persName"> M. Atilio</span> collegae, praetori urbano, mandata Luceriam prouinciam haberet legionesque duas quibus <span class="persName"> Q. Fabius</span> , qui tum consul erat, praetor praefuerat. <span class="">section 3</span> <span class="persName"> P. Sempronio</span> prouincia Ariminum, <span class="persName"> Cn. Fuluio Suessula</span> cum binis item legionibus euenerunt ut Fuluius urbanas legiones duceret, Tuditanus a <span class="persName"> M. Pomponio</span> acciperet. <span class="">section 4</span> <span class="pagebreak" id="p.24070">[Page ltPgt Le]</span> prorogata imperia prouinciaeque, <span class="persName"> M. Claudio Sicilia</span> finibus eis quibus regnum Hieronis fuisset, &lt;P.&gt; Lentulo propraetori prouincia uetus, <span class="persName"> T. Otacilio</span> classis — <span class="">section 5</span> exercitus nulli additi noui—; <span class="persName"> M. Ualerio</span> Graecia Macedoniaque cum legione et classe quam haberet; <span class="persName"> Q. Mucio</span> cum uetere exercitu—duae autem legiones erant—Sardinia; <span class="persName"> C. Terentio</span> , &lt;cum&gt; legione una cui iam praeerat, Picenum. <span class="">section 6</span> scribi praeterea duae urbanae legiones iussae et uiginti milia sociorum. his ducibus, his copiis aduersus multa simul aut mota aut suspecta bella muniuerunt Romanum imperium. <span class="">section 7</span> consules duabus urbanis legionibus scriptis supplementoque in alias lecto priusquam ab urbe mouerent prodigia procurarunt quae nuntiata erant. <span class="">section 8</span> murus ac porta Caietae et Ariciae etiam Iouis aedes de caelo tacta fuerat. et alia ludibria oculorum auriumque credita pro ueris: nauium longarum species in flumine Tarracinae quae nullae erant uisas et in Iouis Uicilini templo, quod in Compsano agro est, arma concrepuisse et flumen Amiterni cruentum fluxisse. <span class="">section 9</span> his procuratis ex decreto pontificum profecti consules Sempronius in Lucanos, in Apuliam Fabius. pater filio legatus ad Suessulam in castra uenit. <span class="">section 10</span> <span class="pagebreak" id="p.24071">[Page undecim fasces]</span> cum obuiam filius progrederetur lictoresque uerecundia maiestatis eius taciti anteirent, praeter undecim fasces equo praeuectus senex, ut consul animaduertere proximum lictorem iussit et is ut descenderet ex equo inclamauit, tum demum desiliens 'experiri' inquit 'uolui, fili, satin scires consulem te esse'.</p><span class="">chapter 45</span><p><span class="">section 1</span> in ea castra <span class="persName"> Dasius Altinius Arpinus</span> clam nocte cum tribus seruis uenit promittens, si sibi praemio foret, se Arpos proditurum esse. <span class="">section 2</span> eam rem ad consilium &lt;cum&gt; rettulisset Fabius, aliis pro transfuga uerberandus necandusque uideri ancipitis animi communis hostis, qui post Cannensem cladem, tamquam cum fortuna fidem stare oporteret, ad Hannibalem descisset traxissetque ad defectionem Arpos; <span class="">section 3</span> tum, quia res Romana contra spem uotaque eius uelut resurgere ab stirpibus uideatur, nouam referre proditionem proditis polliceatur, aliunde ipse stet semper, aliunde sentiat, infidus socius, uanus hostis; id ad Faleriorum Pyrrhique proditorem tertium transfugis documentum esset. <span class="">section 4</span> <span class="pagebreak" id="index.xml-pb-d30e2534">[Page p.24072]</span> contra ea consulis pater Fabius temporum oblitos homines in medio ardore belli tamquam in pace libera de quoque arbitria agere aiebat; <span class="">section 5</span> qui, cum illud potius agendum atque cogitandum sit si quo modo fieri possit ne qui socii a populo Romano desciscant, id non cogitent, documentum autem dicant statui oportere si quis resipiscat et antiquam societatem respiciat. <span class="">section 6</span> quod si abire ab Romanis liceat, redire ad eos non liceat, cui dubium esse quin breui deserta ab sociis Romana res foederibus Punicis omnia in Italia iuncta uisura sit? <span class="">section 7</span> se tamen non eum esse qui Altinio fidei quicquam censeat habendum; sed mediam secuturum consilii uiam. <span class="">section 8</span> neque eum pro hoste neque pro socio in praesentia habitum libera custodia haud procul a castris placere in aliqua fida ciuitate [eum] seruari per belli tempus; perpetrato bello tum consultandum utrum prior defectio plus merita sit poenae an hic reditus ueniae. <span class="">section 9</span> <span class="pagebreak" id="p.24073">[Page satis magnum p]</span> Fabio adsensum est Calenisque legatis traditus et ipse et comites; et auri satis magnum pondus quod secum tum attulerat ei seruari iussum. <span class="">section 10</span> Calibus eum interdiu solutum custodes sequebantur, nocte clausum adseruabant. Arpis domi primum desiderari quaerique est coeptus; <span class="">section 11</span> dein fama per totam urbem uolgata tumultum, ut principe amisso, fecit, metuque rerum nouarum extemplo nuntii missi. <span class="">section 12</span> quibus nequaquam offensus Poenus, quia et ipsum ut ambiguae fidei uirum suspectum iam pridem habebat et causam nactus erat tam ditis hominis bona possidendi uendendique; <span class="">section 13</span> ceterum, ut irae magis quam auaritiae datum crederent homines, crudelitatem quoque auiditati addidit coniugemque eius ac liberos in castra accitos, <span class="">section 14</span> quaestione prius habita primum de fuga Altini, dein quantum auri argentique domi relictum esset, satis cognitis omnibus uiuos combussit.</p><span class="">chapter 46</span><p><span class="">section 1</span> Fabius ab Suessula profectus Arpos primum institit oppugnare. ubi cum a quingentis fere passibus castra posuisset, contemplatus ex propinquo situm urbis moeniaque, quae pars tutissima moenibus erat, quia maxime neglectam custodia uidit, ea potissimum adgredi statuit. <span class="">section 2</span> <span class="pagebreak" id="p.24074">[Page attribuit eosq]</span> comparatis omnibus quae ad urbes oppugnandas usui sunt centurionum robora ex toto exercitu delegit tribunosque uiros fortes eis praefecit et milites sescentos, quantum satis uisum est, attribuit eosque, ubi quartae uigiliae signum cecinisset, ad eum locum scalas iussit ferre. <span class="">section 3</span> porta ibi humilis et angusta erat infrequenti uia per desertam partem urbis. iam portam scalis prius transgressos [murum] aperire ex interiore parte aut claustra refringere iubet et tenentes partem urbis cornu signum dare ut ceterae copiae admouerentur: parata omnia atque instructa sese habiturum. <span class="">section 4</span> ea impigre facta; et quod impedimentum agentibus fore uidebatur, id maxime ad fallendum adiuuit. imber ab nocte media coortus custodes uigilesque dilapsos e stationibus subfugere in tecta coegit, <span class="">section 5</span> sonituque primo largioris procellae strepitum molientium portam exaudiri prohibuit, lentior deinde aequaliorque accidens auribus magnam partem hominum sopiuit. <span class="">section 6</span> postquam portam tenebant, cornicines in uia paribus interuallis dispositos canere iubent ut consulem excirent. <span class="">section 7</span> id ubi factum ex composito est, signa efferri consul iubet ac paulo ante lucem per effractam portam urbem ingreditur.</p><span class="">chapter 47</span><p><span class="">section 1</span> tum demum hostes excitati sunt iam et imbre conquiescente et propinqua luce. <span class="">section 2</span> praesidium in urbe erat Hannibalis, quinque milia ferme armatorum, et ipsi Arpini tria milia hominum armarant. eos primos Poeni, ne quid ab tergo fraudis esset, hosti opposuerunt. <span class="">section 3</span> pugnatum primo in tenebris angustisque uiis est. cum Romani non uias tantum sed tecta etiam proxima portam occupassent ne peti superne ac uolnerari possent, <span class="">section 4</span> <span class="pagebreak" id="index.xml-pb-d30e2590">[Page p.24075]</span> cogniti inter se quidam Arpinique et Romani atque inde conloquia coepta fieri, percontantibus Romanis quid sibi uellent Arpini, <span class="">section 5</span> quam ob noxam Romanorum aut quod meritum Poenorum pro alienigenis ac barbaris Italici aduersus ueteres socios Romanos bellum gererent et uectigalem ac stipendiariam Italiam Africae facerent, <span class="">section 6</span> Arpinis purgantibus ignaros omnium se uenum a principibus datos Poeno, captos oppressosque a paucis esse. <span class="">section 7</span> initio orto plures cum pluribus conloqui; postremo praetor Arpinus ab suis ad consulem deductus fideque data inter signa aciesque Arpini repente pro Romanis aduersus Carthaginiensem arma uerterunt. <span class="">section 8</span> Hispani quoque, paulo minus mille homines, nihil praeterea cum consule pacti quam ut sine fraude Punicum emitteretur praesidium, ad consulem transtulerunt signa. <span class="">section 9</span> Carthaginiensibus portae patefactae emissique cum fide incolumes ad Hannibalem Salapiam uenerunt: <span class="">section 10</span> Arpi sine clade ullius praeterquam unius ueteris proditoris, noui perfugae, restituti ad Romanos. <span class="">section 11</span> Hispanis duplicia cibaria dari iussa operaque eorum forti ac fideli persaepe res publica usa est. cum consul alter in Apulia, alter in Lucanis esset, equites centum duodecim nobiles Campani, per speciem praedandi ex hostium agro permissu magistratuum ab Capua profecti, ad castra Romana, quae super Suessulam erant, uenerunt; <span class="">section 12</span> stationi militum qui essent dixerunt: conloqui sese cum praetore uelle. <span class="">section 13</span> <span class="pagebreak" id="p.24076">[Page recepta bona s]</span> <span class="persName"> Cn. Fuluius</span> castris praeerat; cui ubi nuntiatum est, decem ex eo numero iussis inermibus deduci ad se, ubi quae postularent audiuit—nihil autem aliud petebant quam ut, Capua recepta bona sibi restituerentur—, in fidem omnes accepti. <span class="">section 14</span> et ab altero praetore Sempronio Tuditano oppidum Atrinum expugnatum; amplius septem milia hominum capta et aeris argentique signati aliquantum. <span class="">section 15</span> Romae foedum incendium per duas noctes ac diem unum tenuit. solo aequata omnia inter Salinas ac portam Carmentalem cum Aequimaelio Iugarioque uico et templis Fortunae ac matris Matutae; <span class="">section 16</span> et extra portam late uagatus ignis sacra profanaque multa absumpsit.</p><span class="">chapter 48</span><p><span class="">section 1</span> eodem anno <span class="persName">P.</span> et <span class="persName"> Cn. Cornelii</span> , cum in Hispania res prosperae essent multosque et ueteres reciperent socios et nouos adicerent, in Africam quoque spem extenderunt. <span class="">section 2</span> Syphax erat rex Numidarum, subito Carthaginiensibus hostis factus; <span class="">section 3</span> ad eum centuriones tres legatos miserunt qui cum eo amicitiam societatemque facerent et pollicerentur, si perseueraret urgere bello Carthaginienses, gratam eam rem fore senatui populoque Romano et adnisuros ut in tempore et bene cumulatam gratiam referant. <span class="">section 4</span> grata ea legatio barbaro fuit; conlocutusque cum legatis de ratione belli gerundi, ut ueterum militum uerba audiuit, quam multarum rerum ipse ignarus esset ex comparatione tam ordinatae disciplinae animum aduertit. <span class="">section 5</span> tum primum ut pro bonis ac fidelibus sociis facerent, orauit ut duo legationem referrent ad imperatores suos, unus apud sese magister rei militaris restaret: rudem ad pedestria bella Numidarum gentem esse, equis tantum habilem; <span class="">section 6</span> <span class="pagebreak" id="index.xml-pb-d30e2661">[Page p.24077]</span> ita iam inde a principiis gentis maiores suos bella gessisse, ita se a pueris insuetos; sed habere hostem pedestri fidentem Marte, cui si aequari robore uirium uelit, et sibi pedites comparandos esse. <span class="">section 7</span> et ad id multitudine hominum regnum abundare sed armandi ornandique et instruendi eos artem ignorare. omnia uelut forte congregata turba uasta ac temeraria esse. <span class="">section 8</span> facturos se in praesentia quod uellet legati respondent, fide accepta ut remitteret extemplo eum, si imperatores sui non comprobassent factum. <span class="">section 9</span> <span class="persName"> Q. Statorio</span> nomen fuit, qui ad regem remansit. cum duobus Romanis rex tres a Numidis legatos in Hispaniam misit ad accipiendam fidem ab imperatoribus Romanis. <span class="">section 10</span> iisdem mandauit ut protinus Numidas qui intra praesidia Carthaginiensium auxiliares essent ad transitionem perlicerent. <span class="">section 11</span> et Statorius ex multa iuuentute regi pedites conscripsit ordinatosque proxime morem Romanum instruendo et decurrendo signa sequi et seruare ordines docuit, <span class="">section 12</span> <span class="pagebreak" id="p.24078">[Page Carthaginiense]</span> et operi aliisque iustis militaribus ita adsuefecit ut breui rex non equiti magis fideret quam pediti conlatisque aequo campo signis iusto proelio Carthaginiensem hostem superaret. <span class="">section 13</span> Romanis quoque in Hispania legatorum regis aduentus magno emolumento fuit; namque ad famam eorum transitiones crebrae ab Numidis coeptae fieri. ita cum Syphace Romanis coepta amicitia est. quod ubi Carthaginienses acceperunt, extemplo ad Galam in parte altera Numidiae—Maesuli ea gens uocatur—regnantem legatos mittunt.</p><span class="">chapter 49</span><p><span class="">section 1</span> filium Gala Masinissam habebat septem decem annos natum, ceterum iuuenem ea indole ut iam tum appareret maius regnum opulentiusque quam quod accepisset facturum. <span class="">section 2</span> legati, quoniam Syphax se Romanis iunxisset ut potentior societate eorum aduersus reges populosque Africae esset, docent melius fore Galae quoque Carthaginiensibus iungi quam primum antequam Syphax in Hispaniam aut Romani in Africam transeant; <span class="">section 3</span> opprimi Syphacem nihildum praeter nomen ex foedere Romano habentem posse. facile persuasum Galae filio deposcente id bellum ut mitteret exercitum; <span class="">section 4</span> qui Carthaginiensibus legionibus coniunctus magno proelio Syphacem deuicit. triginta milia eo proelio hominum caesa dicuntur. <span class="">section 5</span> <span class="pagebreak" id="p.24079">[Page undique barbar]</span> Syphax cum paucis equitibus in Maurusios ex acie Numidas—extremi prope Oceanum aduersus Gades colunt—refugit, adfluentibusque ad famam eius undique barbaris ingentes breui copias armauit, <span class="">section 6</span> cum quibus in Hispaniam angusto diremptam freto traiceret. &lt;eo&gt; Masinissa cum uictore exercitu aduenit; isque ibi cum Syphace ingenti gloria per se sine ullis Carthaginiensium opibus gessit bellum. <span class="">section 7</span> in Hispania nihil memorabile gestum praeterquam quod Celtiberum iuuentutem eadem mercede qua pacta cum Carthaginiensibus erat imperatores Romani ad se perduxerunt, <span class="">section 8</span> <span class="pagebreak" id="p.25001">[Page p milestone ]</span> et nobilissimos Hispanos supra trecentos in Italiam ad sollicitandos populares qui inter auxilia Hannibalis erant miserunt. id modo eius anni in Hispania ad memoriam insigne est quod mercennarium militem in castris neminem antequam tum Celtiberos Romani habuerunt.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Titus Livius (Livy).
	    Date: 2014-10-09<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:25:02Z.
	       SAXON HE 9.8.0.5.
		 --></address></div></body></html>