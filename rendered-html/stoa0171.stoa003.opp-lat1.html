<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">VENANTII HONORII CLEMENTIANI FORTUNATI, PRESBYTERI ITALICI, AD FELICEM EPISCOPUM, DE PASCHA.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">VENANTII HONORII CLEMENTIANI FORTUNATI, PRESBYTERI ITALICI, AD FELICEM EPISCOPUM, DE PASCHA.</span></span></h2><p><span class="">PLSection D</span>Tempora florigero rutilant distincta sereno; <br /> Et majore poli lumine porta patet, <br /> Altius ignivomum solem coeli orbita ducit, <br /> Qui vagus Oceanas exit, et intrat aquas. <br /> Armatus radiis elementa liquentia lustrans, <br /> Hac in nocte brevi tendit in orbe diem. <br /> Splendida sincero producunt æthera vultu , <br /> Laetitiamque suam sidera clara probant. <br /> Terra ferax vario fundit munuscula cultu, <br /> Cum bene vernarit; reddit et annus opes. <span class="">PLSection D</span><br /> Mollia purpureum pingunt violaria campum : <br /> Prata virent herbis, et micat herba comis. <br /> Paulatim subeunt stellantia lumina florum: <br /> Floribus arrident gramina cuncta suis. <br /> Semine deposito, late seges exilit arvis, <br /> Spondeus agricolæ vincere posse famem. <br /> Candiee deserto, lacrymat sua gaudia palmes; <br /> Unde merum tribuat, dat modo vitis aquam. <br /> Cortice de matris tenera lanugine surgens <br /> Præparat ad partum turgida gemma sinum ; <span class="note" id="Note1"><span class="noteLabel">Note: </span>ANNOTATIONES. </span> <span class="note" id="Note2"><span class="noteLabel">Note: </span>Venanlii... ad feticem episcopum. in carminibus Re­ <br /> surrectionis, quia aperte ioveniiur cujus illa essent, <br /> mutata est tota inscriptio, et ea adscripta et, quae est <br /> in illis opusculis, Venantii Honorii, eLe... quæ sunt in <br /> bibliotheca V alicana, c, quibus multa in libris impres­ <br /> sis emendantur; multa tamen relicta bunt,quia melior <br /> visa esi lectio yu1j?aris, quam illa codicis Vaticani. Est <br /> enim ille Codex vijlde corruptus; .lamon is est, qul eum <br /> juvare possit, &lt;jui eo cum judicio utatur. Et sanp sic <br /> faciendum esl els, qui haue CUra111 emendandi vclerum <br /> auctorum libros suscipiunt. iii s;ipc ex pruribus malis <br /> codicibus unicum oplimuiu ,.efficiant. Thomasius. <br /> .</span> <span class="pagebreak" id="index.xml-pb-d30e223">[Page 287]</span> <span class="">PLSection A</span><br /> Suhque hyemis tempus foliorum crine refuso, <br /> Jam reparat viridans frondca tecla nemus. <br /> Mixta salix, abies, corylus, siler, ulmus, acer, <br /> [nux,]</p><p>Plaudit quaeque suis arbor amœna comis. <br /> Constructura favos apis hinc alvearia linquens, <br /> Floribus instrepitans poplite mella rapit. <br /> Ad cantus revocatur avis, quæ, carmine clanso, <br /> Pigrior hyberno frigore muta fuit. <br /> Hinc Philomela suis attemperat organa cannis ; <br /> Fitque repercusso dulcior aura melo. <br /> Ecce renascentis testatur gratia mundi, <br /> Omnia cum domino dona redisse suo. <br /> Namque triumphanti post tristia tartara Christo <br /> Undique fronde nemus, gramina flore favent. <span class="">PLSection B</span><br /> Legibus inferni oppressis, super astra meantem <br /> Laudant rite Deum lux, polus, arva, fretum. <br /> Qui crucifixus erat, Deus ecce per omnia regnat; <br /> Dantque creaturi cuncia creata precem. <br /> Salve, festa dies, toto venerabilis aevo, <br /> Qua Deus infernum vicit et astra tenet. <br /> Mobilitas anni, mensum, lux alma dierum , <br /> Horarum splendor, stridula cuncta favent. <br /> Mine tibi sylva comis, hinc plaudit campus aristis; <br /> Hinc grates tacito palmite vitis agit. <br /> Hinc tibi nunc avium resonant virgulta susurro; <br /> Has inter nimio passer amore canit. <br /> Christe salus rerum, bone conditor atque redemptor, <br /> Unica progenies ex deitate patris , <br /> Irrecitabiliter manans de corde parentis, <span class="">PLSection C</span><br /> Verbum subsistens , et patris ore potens, <br /> ,Equalis, concors, socius, cum patre coævus, <br /> Quo sumpsit mundus principe principium ; <br /> Æthera suspendis, sola congeris, æquora fundis; <br /> Qu æque locis habitant, quae moderata vigent. <br /> Qui genus humanum cernens mersum esse pro- <br /> [fundo,]</p><p>Ut hominem eriperes, es quoque factus homo. <br /> Nec nostro tantum voluisti e corpore nasci, <br /> Sed caro, quae nasci pertulit, atque mori. <br /> Funeris exequias patris novus auctor, et orbis, <br /> Intra mortis iter dando salutis opero. <span class="">PLSection A</span><br /> Tristia cessarunt infernae vincula legis; <br /> Expavitque chaos luminis ore premi. <br /> Depereunt tenebræ Christi fulgore fugatae : <br /> Æternæ noctis pallia crassa cadunt. <br /> Sollicitam sed redde fidem, precor, alma potestas. <br /> Tertia lux rediit : surge, sepultc meus. <br /> Non decet ut viii tumulo tua membra legantur; <br /> Non pretium mundi vilia saxa premant. <br /> Indignum est, cujus clauduntur cuncta pugillo, <br /> Ut tegat inclusum rupe vetante lapis. <br /> Lintea tolle, precor; sudaria linque sepulcro : <br /> Tu satis es nobis; et sine te nihil est. <br /> Solve catenatas inferni carceris umbras, <br /> Et revoca sursum quicquid ad ima ruit. <br /> Redde tuam faciem, videant ut saecula lumen; <span class="">PLSection B</span><br /> Redde diem, qui nos, te moriente, fugit. <br /> Sed plane implesti remeans, pie victor, olympum : <br /> Tartara pressa jacent, nec sua jura tenent. <br /> Inferus insaturabiliter cava guttura pandens, <br /> Qui raperet semper, sit tua praeda, Deus. <br /> Eripis innumerum populum de carcere mortis; <br /> Et sequitur liber, quo suus auctor abis. <br /> Evomit absorptam pavide Cera bellua plebem ; <br /> Et de fauce lupi subtrahit agnus oves. <br /> Hinc tumulum repetens post tartara, carne re- <br /> [sumpta,]</p><p>Belliger ad coelos ampla trophæa refers. <br /> Quos habuit pœnale chaos, jam reddidit iste; <br /> Et quos mors peteret, hos nova viia lenet. <br /> Rex sacer, ecce tui radiat pars magna trophæi, <span class="">PLSection C</span><br /> Cum puras animas sacra lavacra beant. <br /> Candidus egreditur nitidis exercitus undis; <br /> Atque vetus vitium purgat in amne novo. <br /> Fulgentes animas vestis quoque candida signat; <br /> Et grege de niveo gaudia pastor habet. <br /> Additur hac Felix concors mercede sacerdos, <br /> Qui dare vult Domino dupla talenta suo. <br /> Ad meliora trahens gentili errore vagantes, <br /> Bestia ne raperet, munit ovile Dei. <br /> Quos prius Eva nocens infecerat, hos modo reddit <br /> Ecclesiae pastor ubere lacte sinu. <span class="note" id="Note3"><span class="noteLabel">Note: </span>LECTIONES VARIANTES. </span> <span class="">PLSection D</span><span class="note" id="Note4"><span class="noteLabel">Note: </span>V. 33. Acer nux. Alii legunt, acernus. </span><span class="note" id="Note5"><span class="noteLabel">Note: </span>  V. 42. Cuncta. AI. Puncta. </span><span class="note" id="Note6"><span class="noteLabel">Note: </span>  V. 46. Has inter, etc. Aliter: <br />  Has inter minimus passer amore cano.</span><span class="note" id="Note7"><span class="noteLabel">Note: </span>  V. 50. Patris ore. Al. Penetrare. </span><span class="note" id="Note8"><span class="noteLabel">Note: </span>  V. 59. Funeris, etc. Aliter : <br />  Funeris exequias pateris vitae auctor et orbis.</span><span class="note" id="Note9"><span class="noteLabel">Note: </span>  V. 60. Intra. At. Intras. </span><span class="note" id="Note10"><span class="noteLabel">Note: </span>  V. 61. Tristia cessarimt. Al. Tristia cesserunt. </span> <span class="">PLSection D</span><span class="note" id="Note11"><span class="noteLabel">Note: </span>V. 64. Æternæ. At. Et terrae. </span><span class="note" id="Note12"><span class="noteLabel">Note: </span>  V. 65. Sollicitam. AI. Pollicitam. </span><span class="note" id="Note13"><span class="noteLabel">Note: </span>  V. 68. Non. Al. Nec. A!. Neu. </span><span class="note" id="Note14"><span class="noteLabel">Note: </span>  V. 80. Raperet. AI. Rapuit. </span><span class="note" id="Note15"><span class="noteLabel">Note: </span>  V. 82. Abis. Al. Adu. </span><span class="note" id="Note16"><span class="noteLabel">Note: </span>  V. 87. Iste. AI. In te. </span><span class="note" id="Note17"><span class="noteLabel">Note: </span>  V. 89. Trophæi. At Triumphi. </span><span class="note" id="Note18"><span class="noteLabel">Note: </span>  V. 95. Concor.. Al. Consors. </span> <span class="note" id="Note19"><span class="noteLabel">Note: </span>ANNOTATIONES. </span> <span class="note" id="Note20"><span class="noteLabel">Note: </span>Verse 39. Salve festa dies, toto venerabilis ævo, Qua <br /> Deus infernum vicit et astra tenet. Auctoritate codicis <br /> V:.ticanl mutatus est versus, ut esset post viginti dis­ <br /> ticha , quo sane in loco esse debet. Nam ante nihil <br /> de Passione vel RcsurrerLione Christi dicitur : sed <br /> ve." ipsum ex mullis propriis naturae suæ bonis com­ <br /> meodaLur. Postquam vero facta est mentio Resurrec­ <br /> tionis, recte illud additur; Saive festa dies J e'c., <br /> cui disticho recte etiam illud continenter adjuugitur <br /> Nobilitas anni, mensum, lux alma dierum, <br /> Horarum splendor, stridula puncta Caverlt.</span><span class="note" id="Note21"><span class="noteLabel">Note: </span>  Nohilitas enim lcgenduin est ex codice Vaticano. <br />  ut laus aliqua illi diei, quem laudare vult, attribua- <br />  tur; cum ex InobitiLaLe , ut erat ante, nulla laus ad <br />  dien1 aliquem accedere possit, quia hoc est omnibus</span> <span class="pagebreak" id="index.xml-pb-d30e487">[Page 289]</span> <span class="">PLSection A</span><br /> Mitibus alloquiis agrestia corda colendo, <br /> Munere Felicis de vepre nata seges. <br /> Aspera gens Saxo, vivens quasi more ferino, <br /> Te medicante sacer, bellua reddit ovem. <br /> Centeno reditu tecum mansura per aevum, <span class="">PLSection A</span><br /> Messis abundantis horrea fruge reples. <br /> Immaculata tuis plebs hæc agitetur in uluis, <br /> Atque Deo purum pignus ad astra feras. <br /> Una corona tibi detur et tribuatur ab alto, <br /> Altera de populo vernet adepta tuo. <span class="note" id="Note22"><span class="noteLabel">Note: </span>VARIORUM NOTÆ. </span> <span class="note" id="Note23"><span class="noteLabel">Note: </span>commune. Legendum quoque est, :tridula puncta. in <br /> secundo versu, ut omnia ad diein releranLur. Aliqua <br /> alia in his carminibus mutantur, quae tamen Ineliora <br /> facta sunt : quod quivis hunc librum cum aliis con­ <br /> ferens intelligere poterit. THOMASIUS.</span><span class="note" id="Note24"><span class="noteLabel">Note: </span>  Verse tot. Mitib".. Hi sequentes versus additi sunt <br />  ex codice Vaticano a Tholn:asio, cujus hæc verba <br />  sunt. III hoc poemate ex illo codice addidi decem <br />  versus, qui oplime cum reipsa conveniunt, ei de­ <br />  clarant cur illa carinina ad Felicem Episcopum <br />  Venantius scripserit qui ł ,sane Felix nullus est . <br />  ... <br />  Romanorum Pontificum, sed fuit aliquis ex primis it­ <br />  lis Saxonum Episcopis. Nam Salones, cum a Carolo <br />  Magno post bellum triginta annorum et amplius <br />  victi essent, religionem Clirisiianam susceperunt : <br />  ex Romanis vero Pontificibus uliiinus qui noincn <br />  hoc Felicis habuit fuit Felix IV, qui multo ante Caro­ <br />  lum Magnum vixit. Ilos vero decem versus propterea <br />  judicavi addendos, quia optime cum re de qua <br />  agitur convenyint, et quia nline poematis additus <br />  erat numerus versuum cx, ita ut omnino decem ad <br />  explendum numerum deessent.</span> </p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:36:16Z.
	       SAXON HE 9.8.0.5.
		 --></address></div></body></html>