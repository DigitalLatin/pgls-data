<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">COELII SEDULII EPIGRAMMA.</a><ul class="toc"><li class="toc"><span class="headingNumber">1.1. </span><a class="toc toc_1" href="#index.xml-body.1_div.1_div.1">SCHOLIA.</a></li></ul></li></ul><!--TEI body--><div class="edition" id="index.xml-body.1_div.1"><div class="pagebreak" id="index.xml-pb-d30e81">[Page 771]</div><div class="pagebreak" id="index.xml-pb-d30e82">[Page 772]</div><h2><span class="headingNumber">1. </span><span class="head"><span class="titlem">COELII SEDULII EPIGRAMMA.</span></span></h2><p><span style="font-weight:bold">381</span> Haec tua perpetuae quae scripsi dogmata vitae, Corde, rogo, facias, Christe, manere meo :</p><p><span style="font-weight:bold">382</span> Ut, tibi quae placeant, tete faciente, requirens, Gaudia coelorum, te duce, Christe, metam.</p><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head"><span class="titlem">SCHOLIA.</span></span></h3><p>Hoc epigramma exstat in Vatic. 1, et Aldo statim <span class="">PLSection A</span>post elegiam, et ante hymnum <span style="font-style:italic">A solis</span>, in Reg. 5, post hunc hymnum, ubi inscribitur <span style="font-style:italic">Sedulii epigramma</span>. In editione Ascensiana collocatum est inter car- men paschale, et hymnum. Productum etiam est a Barthio e suo codice lib. <span class="smallcap">x.</span> Advers. c. 9, et Usserio Antiquit. Britann. cap. 16; in quodam vetusto ms. inventum fuit a Poelmanuo, descriptum a Fabricio in poetarum christianorum corpore p. 662, excusum etiam ab editore Scoto. Heinsius idem epigramma reperit in codice Nansii. Barthius loc. cit., <span style="font-style:italic">Non vero</span>, ait, <span style="font-style:italic">indignum est Sedulio hoc epigrammation, Cum maxime vel ex eo ejus indoles eluceat, quod acu- men in voculis paribus</span> <span class="smallcap">te tua, tete, tibi</span>, <span style="font-style:italic">quaerit : quod genus cum honestate quadam amat hic Christi olor</span>. Goldastus in Manuali Biblico vocat <span style="font-style:italic">orationem Sedulii</span>, et post elegiam describit. Quatuor tantum sunt versus epigrammatis, ut apud atios exstat : sed in Reg. 5 alii plures adduntur, quos censeo esse exscriptoris Matthiae filii Adae Sculteri, Mansiona- <span class="">PLSection B</span>rii in ecclesia Cracoviensi. Ita igitur continenter procedit epigramma : <span style="font-style:italic">Finem carmen habet, nec lauri serta requiro.—Tu studii merces esto, Maria, mei.— Tardus ego laudum pelagus lustrare tuarum—Exigua coepi, Virgo serena, manu.—Exemplum praebeus aliis imitabile doctis, — Ut coeptis studeant addere plura meis : — Et Jove cum falso saeva Junone relicta, — Incipiant veram te celebrare deam.—Nunc ubi magna sedes hominum regina beatrix,—A dextris nati plena decore tui. —Qui cum Patre Deo vivens per saecula cuncta, — Una cum sancto flamine regnat : amen</span>. In versu <span style="font-style:italic">Nunc, ubi</span> obscure scriptum est <span style="font-style:italic">Nunc</span>, et in <span class="smallcap">v</span>. <span style="font-style:italic">Qui cum</span>, etc. non satis clare <span style="font-style:italic">cuncta</span>. Primum disti- chum <span style="font-style:italic">Finem carmen habet</span>, etc.; aliis in locis ejus- dem codicis reperitur. In pentametro, <span style="font-style:italic">Incipient ve- ram te celebrare deam</span>, merito displicebit, quod Virgo Deipara vocetur <span style="font-style:italic">vera dea</span>. Lamindus Pritanius, sive nomine vero Ludovicus Muratorius in opere <span style="font-style:italic">Della regolata divozione</span> monendos docet fideles, Mariam non esse deum : contra quem Benedictus Plazza <span class="">PLSection C</span>part. 2 Vindicat. devotion. cap. 1, disserit, <span style="font-style:italic">super- vacanee</span>, aut etiam <span style="font-style:italic">contumeliose</span> hoc monitum exhi- beri, cum nemo sit fidelium qui Mariam <span style="font-style:italic">deum</span> esse credat, aut dicat. Certum tamen est, nonnullos mi- nus caute beatissimam Virginem Matiam <span style="font-style:italic">deam</span> ap- pellasse : nam ut omittam auctorem anonymum hu- jus epigrammatis, et Apollinarem haereticum, qui <span class="">PLSection A</span> in carmine etiam <span style="font-style:italic">ut deam</span> vocavit, satis notus est versus Justi Lipsii : <span style="font-style:italic">Si vota concepisset Hallensi deae</span> : quod Lipsius, ut ait Raynandus observat, in ad Marian. Nomenclat. tom, <span class="smallcap">xvii</span> : <span style="font-style:italic">necessitate metri adactus scripsit, nec ejus auctoritas, in politiori litte- ratura summa, ejusdem momenti est in re theologica</span>. Negat idem Raynaudus, Petrum Damiani in elogiis Deiparae hoc vocabulo <span style="font-style:italic">deae</span> usum fuisse, quod alii asseruerant : dubitat autem, an Leo X, vel potius Joannes Medices in epistolis ejus nomine scriptis Mariam <span style="font-style:italic">deam</span> nuncupaverit : nihil enim tale reperit, quamvis aliqui rem ita se habere affirmaverint. Ja- cobus Balde Epod. 115, eodem fere modo, ac Lip- sius, peccat : <span style="font-style:italic">Virgo, serenati circumdata solis amictu, — Solem premebat calcibus, — Os, humerosque deae similis; quantamque referre — Augusta majestas po- test</span>.</p><p>3. Codex Nansii <span style="font-style:italic">cum placeant</span> : alii <span style="font-style:italic">quae placeant</span>; etiam Aldus, cui Arntzenius affingit <span style="font-style:italic">placeat</span>. Nostri mss. cum Aldo <span style="font-style:italic">tete favente</span>, resistente metro. In <span class="">PLSection B</span> Vat. 1 prius erat <span style="font-style:italic">tete fatente</span>, quod pejus est : cor- rectum deinde per <span style="font-style:italic">favente</span> cum glossa <span style="font-style:italic">concedente</span>. Cappusotus in editione Ascensiana, et Barthius e suo mss. <span style="font-style:italic">tete fautore</span>. Fabricius ex conjectura, ut opinor, <span style="font-style:italic">tete formante</span>. Scotus Editor emen- dabat <span style="font-style:italic">tete faciente</span>, quod ad marginem veluti pro di- versa scriptura Usserius notavit, et probat Burman- nus, Secundi patruus, ex Heinsio ad Ovidium <span class="smallcap">i</span> p. 39, et l. <span class="smallcap">viii</span> Met. v. 251. Haec lectio elegans est : praecedit enim <span style="font-style:italic">facias</span>; et videtur esse vera, cum fa- cile <span style="font-style:italic">faciente</span> in <span style="font-style:italic">favente</span> a librariis mutari potuerit. Goldastus edidit <span style="font-style:italic">tete manente</span> quod neque metro ne- que sensui congruit.</p><p>Sequitur, ut descriptis jam veris carminibus Se- dulii appendices addam : in quarum prima versus, qui a nonnullis falso Sedulio imputati sunt, ascri- bam : in reliquis ea colligam, quae ad laudes ejus, aut opera illustranda pertinere posse arbitratus suus. Centoni Virgiliano in prima appendice subjiciam <span class="">PLSection C</span> versus Virgilii a Martenio collectos, et a me iterum collatos, ex quibus Cento coalescit. Cur autem is- tiusmodi Cento inter Sedulii carmina reponi non de- beat, disserui in Proleg. num. 54 seq. contra Mar- tenium qui in eo carmine centonario cumdem sty- lum atque in Carmine Paschali Sedulii sibi visus est deprehendisse.</p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:55:12Z.
	       SAXON HE 9.8.0.5.
		 --></address></div></body></html>