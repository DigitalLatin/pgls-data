<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>In Defense of Caius Rabirius Postumus  — Pro P. Quinctio, Pro Q. Roscio comoedo, Pro A. Caecina, De lege agraria contra Rullum, Pro C. Rabiro perduellionis reo, Pro L. Flacco, In L. Pisonem, Pro C. Rabiro Postumo — Machine readable text</title><meta name="author" content="M. Tullius Cicero" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="In Defense of Caius Rabirius Postumus — Pro P. Quinctio, Pro Q. Roscio comoedo, Pro A. Caecina, De lege agraria contra Rullum, Pro C. Rabiro perduellionis reo, Pro L. Flacco, In L. Pisonem, Pro C. Rabiro Postumo — Machine readable text" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">In Defense of Caius Rabirius Postumus  — Pro P. Quinctio, Pro Q. Roscio comoedo, Pro A. Caecina, De lege agraria contra Rullum, Pro C. Rabiro perduellionis reo, Pro L. Flacco, In L. Pisonem, Pro C. Rabiro Postumo — Machine readable text</h1></div><!--TEI front--><!--TEI body--><h1>PRO C. RABIRIO POSTVMO ORATIO</h1><span class="">chapter 1</span><span class="">section 1</span><p><span class="reg">si</span> quis est, iudices, qui C. Rabirium, quod fortunas suas, fundatas praesertim atque optime constitutas opes, potestati regiae libidinique commiserit, reprehendendum putet, ascribat ad iudicium suum non modo meam sed huius etiam ipsius qui commisit sententiam; nec enim cuiquam eius consilium vehementius quam ipsi displicet. <span class="reg">quamquam</span> hoc plerumque facimus ut consilia eventis ponderemus et, cui bene quid processerit, multum illum providisse, cui secus, nihil sensisse dicamus. <span class="reg">si</span> exstitisset in rege fides, nihil sapientius Postumo, quia fefellit rex, nihil hoc amentius dicitur, ut iam nihil esse videatur nisi divinare sapientis. <span class="reg">sed</span> tamen, <span class="">section 2</span>si quis est, iudices, qui illam Postumi sive inanem spem sive inconsultam rationem sive, ut gravissimo verbo utar, temeritatem vituperandam putet, ego eius opinioni non repugno; illud tamen deprecor ut, cum ab ipsa fortuna crudelissime videat huius consilia esse multata, ne quid ad eas ruinas quibus hic oppressus est addendum acerbitatis putet. <span class="reg">satis</span> est homines imprudentia lapsos non erigere, urgere vero iacentis aut praecipitantis impellere certe est inhumanum, praesertim, iudices, cum sit hoc generi hominum prope natura datum ut, <span class="add">⟨si⟩</span> qua in familia laus aliqua forte floruerit, hanc fere qui sint eius stirpis, quod sermone hominum ac memoria patrum virtutes celebrantur, cupidissime persequantur, si quidem non modo in gloria rei militaris Paulum Scipio ac <span class="reg">maximus</span> filii, sed etiam in devotione vitae et in ipso genere mortis imitatus est P. Decium filius. <span class="reg">sint</span> igitur similia, iudices, parva magnis. <span class="">chapter 2</span><span class="">section 3</span><span class="reg">fuit</span> enim pueris nobis huius pater, C. Curtius, princeps ordinis equestris, fortissimus et maximus publicanus, cuius in negotiis gerendis magnitudinem animi non tam homines probassent, nisi in eodem benignitas incredibilis fuisset, ut in augenda re non avaritiae praedam, sed instrumentum bonitati quaerere videretur. <span class="">section 4</span><span class="reg">hoc</span> ille natus, quamquam patrem suum numquam viderat, tamen et natura ipsa duce, quae plurimum valet, et adsiduis domesticorum sermonibus in paternae disciplinae similitudinem deductus est. <span class="reg">multa</span> gessit, multa contraxit, magnas partis habuit publicorum; credidit populis; in pluribus provinciis eius versata res est; dedit se etiam regibus; huic ipsi Alexandrino grandem iam antea pecuniam credidit; nec interea locupletare amicos umquam suos destitit, mittere in negotium, dare partis, augere <span class="add">⟨re⟩</span>, fide sustentare. <span class="reg">quid</span> multa? cum magnitudine animi, tum liberalitate vitam patris et consuetudinem expresserat. <span class="reg">pulsus</span> interea regno Ptolomaeus dolosis consiliis, ut dixit Sibylla, sensit Postumus, Romam venit. <span class="reg">cui</span> egenti et roganti hic infelix pecuniam credidit, nec tum primum; nam regnanti crediderat absens; nec temere se credere putabat, quod erat nemini dubium quin is in regnum restitueretur a senatu populoque Romano. <span class="">section 5</span><span class="reg">in</span> dando autem et credendo processit longius nec suam solum pecuniam credidit sed etiam amicorum, stulte; quis negat, aut quis iam audebit, quod male cecidit, bene consultum putare? sed est difficile, quod cum spe magna sis ingressus, id non exsequi usque ad extremum. <span class="">chapter 3</span><span class="reg">supplex</span> erat rex, multa rogabat, omnia pollicebatur, ut iam metuere Postumus cogeretur ne quod crediderat perderet, si credendi constituisset modum. <span class="reg">nihil</span> autem erat illo blandius, nihil hoc benignius, ut magis paeniteret coepisse quam liceret desistere. <span class="">section 6</span></p><p><span class="reg">hinc</span> primum exoritur crimen illud; senatum corruptum esse dicunt. O di immortales! haec est illa exoptata iudiciorum severitas? corruptores nostri causam dicunt; nos qui corrupti sumus non dicimus? <span class="reg">quid</span> ergo? senatum<span class="add">⟨ne⟩</span> defendam hoc loco, iudices? <span class="reg">omni</span> equidem loco debeo; ita de me est meritus ille ordo; sed nec id agitur hoc tempore nec cum Postumi causa res ista coniuncta est. <span class="reg">quamquam</span> ad sumptum itineris, ad illam magnificentiam apparatus comitatumque regium suppeditata pecunia a Postumo est, factaeque syngraphae sunt in Albano Cn. Pompei, cum ille Roma profectus esset, tamen non debuit is qui dabat, cur ille qui accipiebat tum sumeret, quaerere. <span class="reg">non</span> enim latroni, sed regi credidit, nec regi inimico populi Romani, sed ei cuius reditum consuli commendatum <span class="add">⟨a⟩</span> senatu videbat, nec ei regi qui alienus ab hoc imperio esset, sed ei quicum foedus feriri in Capitolio viderat. <span class="reg">quod</span> si creditor est in culpa, <span class="">section 7</span>non is qui improbe credita pecunia usus <span class="add">⟨est⟩</span>, damnetur is qui fabricatus gladium est et vendidit, non is qui illo gladio civem aliquem interemit. <span class="reg">quam</span> ob rem neque tu, C. Memmi, hoc facere debes ut senatum, cuius auctoritati te ab adulescentia dedidisti, in tanta infamia versari velis, neque ego id quod non agitur defendere. Postumi enim causa, quaecumque est, seiuncta a senatu est. <span class="">section 8</span><span class="reg">quod</span> si item a Gabinio seiunctam ostendero, certe quod dicas nihil habebis. <span class="">chapter 4</span></p><p><span class="reg">est</span> enim haec causa '<span class="quote">‘Qvo ea pecvnia pervenerit’</span>' quasi quaedam appendicula causae iudicatae atque damnatae. <span class="reg">sunt</span> lites aestimatae A. Gabinio, nec praedes dati nec ex bonis populo universae <span class="add">⟨lites solutae⟩</span>. <span class="reg">iubet</span> lex Iulia persequi ab eis ad quos ea pecunia quam is ceperit qui damnatus sit pervenerit. <span class="reg">si</span> est hoc novum in lege Iulia, sicuti multa sunt severius scripta quam in antiquis legibus et sanctius, inducatur sane etiam consuetudo huius generis iudiciorum nova; <span class="">section 9</span>sin hoc totidem verbis translatum caput est quot fuit non modo in Cornelia sed etiam ante in lege Servilia, per deos immortalis! quid agimus, iudices, aut quem hunc morem novorum iudiciorum in rem publicam inducimus? <span class="reg">erat</span> enim haec consuetudo nota vobis quidem omnibus, sed, si usus magister est optimus, mihi debet esse notissima. <span class="reg">accusavi</span> de pecuniis repetundis, iudex sedi, praetor quaesivi, defendi plurimos; nulla pars quae aliquam facultatem discendi adferre posset a me afuit. <span class="reg">ita</span> contendo, neminem umquam '<span class="quote">‘Qvo ea pecvnia pervenisset’</span>' causam dixisse qui in aestimandis litibus appellatus non esset. <span class="reg">in</span> litibus autem nemo appellabatur nisi ex testium dictis aut tabulis privatorum aut rationibus civitatum. <span class="">section 10</span><span class="reg">itaque</span> in inferendis litibus adesse solebant qui aliquid de se verebantur, et, cum erant appellati, si videbatur, statim contra dicere solebant; sin eius temporis recentem invidiam pertimuerant, respondebant postea. <span class="reg">quod</span> cum fecissent, permulti saepe vicerunt. <span class="">chapter 5</span><span class="reg">hoc</span> vero novum et ante hoc tempus omnino inauditum. <span class="reg">in</span> litibus Postumi nomen est nusquam. <span class="reg">in</span> litibus dico; modo vos idem in A. Gabinium iudices sedistis; num quis testis Postumum appellavit? testis autem? num accusator? num denique toto illo in iudicio Postumi nomen audistis? <span class="">section 11</span><span class="reg">non</span> igitur reus ex ea causa quae iudicata est redundat Postumus, sed est adreptus unus eques Romanus de pecuniis repetundis reus. <span class="reg">quibus</span> tabulis? <span class="reg">quae</span> in iudicio Gabiniano recitatae non sunt. <span class="reg">quo</span> teste? A quo tum appellatus nusquam est. <span class="reg">qua</span> aestimatione litium? <span class="reg">in</span> qua Postumi mentio facta nulla est. <span class="reg">qua</span> lege? <span class="reg">qua</span> non tenetur.</p><p><span class="reg">hic</span> iam, iudices, vestri consili res est, vestrae sapientiae; quid deceat vos, non quantum liceat vobis, spectare debetis. <span class="reg">si</span> enim quid liceat quaeritis, potestis tollere e civitate quem voltis; tabella est quae dat potestatem; occultat eadem libidinem, cuius conscientiam nihil est quod quisquam timeat, si non pertimescat suam. <span class="">section 12</span>Vbi est igitur sapientia iudicis? <span class="reg">in</span> hoc, ut non solum quid possit, sed etiam quid debeat, ponderet nec quantum sibi permissum meminerit solum, sed etiam quatenus commissum sit. <span class="reg">datur</span> tibi tabella iudici. <span class="reg">qua</span> lege? Iulia de pecuniis repetundis. <span class="reg">quo</span> de reo? <span class="reg">de</span> equite Romano. <span class="reg">at</span> iste ordo lege ea non tenetur. '<span class="reg">illo</span>,' inquit, 'capite: <span class="add">⟨quo ea pecunia pervenerit.' <span class="reg">nihil</span> audisti⟩</span> in Postumum, cum in Gabinium iudex esses, nihil Gabinio damnato, cum in eum litis aestimares. '<span class="reg">at</span> nunc audio.' <span class="reg">reus</span> igitur Postumus est ea lege qua non modo ipse sed totus etiam ordo solutus ac liber est. <span class="">chapter 6</span><span class="">section 13</span></p><p><span class="reg">hic</span> ego nunc non vos prius implorabo, equites Romani, quorum ius iudicio temptatur, quam vos, senatores, quorum agitur fides in hunc ordinem; quae quidem cum saepe ante, tum in hac ipsa causa nuper est cognita. <span class="reg">nam</span> cum optimo et praestantissimo consule, Cn. Pompeio, de hac ipsa quaestione referente existerent non nullae, sed perpaucae tamen acerbae sententiae, quae quidem censerent ut tribuni, ut praefecti, ut scribae, ut comites omnes magistratuum lege hac tenerentur, vos, vos inquam, ipsi et senatus frequens restitit, et, quamquam tum propter multorum delicta etiam ad innocentium periculum tempus illud exarserat, tamen, cum odium nostri restingueretis, huic ordini ignem novum subici non sivistis. <span class="">section 14</span><span class="reg">hoc</span> animo igitur senatus. <span class="reg">quid</span>? vos, equites Romani, quid tandem estis acturi? Glaucia solebat, homo impurus, sed tamen acutus, populum monere ut, cum lex aliqua recitaretur, primum versum attenderet. <span class="reg">si</span> esset <span class="q">‘<span class="quote">‘<span class="reg">dictator</span>, consul praetor, magister equitum’</span>,’</span> ne laboraret; sciret nihil ad se pertinere; sin esset <span class="q">‘<span class="quote">‘Quicumqve post hanc legem’</span>,’</span> videret ne qua nova quaestione adligaretur. <span class="">section 15</span><span class="reg">nunc</span> vos, equites Romani, videte. <span class="reg">scitis</span> me ortum e vobis omnia semper sensisse pro vobis. <span class="reg">nihil</span> horum sine magna cura et summa caritate vestri ordinis loquor. Alius alios homines et ordines, ego vos semper complexus sum. <span class="reg">moneo</span> et praedico, integra re causaque denuntio, omnis homines deosque testor: dum potestis, dum licet, providete ne duriorem vobis condicionem statuatis ordinique vestro quam ferre possitis. <span class="reg">serpet</span> hoc malum, mihi credite, longius quam putatis. <span class="">chapter 7</span><span class="">section 16</span><span class="reg">potentissimo</span> et nobilissimo tribuno pl., M. Druso, novam in equestrem ordinem quaestionem ferenti: '<span class="quote">‘<span class="reg">si</span> qvis ob rem ivdicandam pecvniam cepisset’</span>' aperte equites Romani restiterunt. <span class="reg">quid</span>? hoc licere volebant? <span class="reg">minime</span>; neque solum hoc genus pecuniae capiendae turpe sed etiam nefarium esse arbitrabantur. <span class="reg">ac</span> tamen ita disputabant, eos teneri legibus <span class="add">⟨eis⟩</span> oportere qui suo iudicio essent illam condicionem vitae secuti. <span class="reg">delectat</span> amplissimus civitatis gradus, sella curulis, fasces, imperia, provinciae, sacerdotia, triumphi, denique imago ipsa ad posteritatis memoriam prodita; <span class="">section 17</span>esto simul etiam sollicitudo aliqua et legum et iudiciorum maior quidam metus. '<span class="reg">nos</span> ista numquam contempsimus'—ita enim disputabant—'sed hanc vitam quietam atque otiosam secuti sumus; quae quoniam honore caret, careat etiam molestia.' '<span class="reg">tam</span> es tu iudex <span class="add">⟨eques⟩</span> quam ego senator.' '<span class="reg">ita</span> est, sed tu istud petisti, ego hoc cogor. <span class="reg">qua</span> re aut iudici mihi non esse liceat, <span class="">section 18</span>aut lege senatoria non teneri.' <span class="reg">hoc</span> vos, equites Romani, ius a patribus acceptum amittetis? <span class="reg">moneo</span> ne faciatis. <span class="reg">rapientur</span> homines in haec iudicia ex omni non modo invidia sed sermone malivolorum, nisi cavetis. <span class="reg">si</span> iam vobis nuntiaretur in senatu sententias dici ut his legibus teneremini, concurrendum ad curiam putaretis; si lex ferretur, convolaretis ad rostra. <span class="reg">vos</span> senatus liberos hac lege esse voluit, populus numquam adligavit, soluti huc convenistis; ne constricti discedatis cavete. <span class="reg">nam</span>, <span class="">section 19</span>si Postumo fraudi fuerit, qui nec tribunus nec praefectus nec ex Italia comes nec familiaris Gabini fuit, quonam se modo defendent posthac qui vestri ordinis cum magistratibus nostris fuerint his causis implicati? <span class="">chapter 8</span></p><p>'<span class="reg">tu</span>,' inquit, 'Gabinium ut regem reduceret impulisti.' <span class="reg">non</span> patitur mea me iam fides de Gabinio gravius agere. <span class="reg">quem</span> enim ex tantis inimicitiis receptum in gratiam summo studio defenderim, hunc adflictum violare non debeo. Quocum me si ante Cn. Pompei auctoritas in gratiam non reduxisset, nunc iam ipsius fortuna reduceret. <span class="">section 20</span><span class="reg">sed</span> tamen, cum ita dicis, Postumi impulsu Gabinium profectum Alexandream, si defensioni Gabini fidem non habes, obliviscerisne etiam accusationis tuae? Gabinius se id fecisse dicebat rei publicae causa, quod classem Archelai timeret, quod mare refertum fore praedonum putaret; lege etiam id sibi licuisse dicebat. <span class="reg">tu</span> inimicus negas. <span class="reg">ignosco</span>, et eo magis quod est contra illud iudicatum. <span class="reg">redeo</span> igitur ad crimen et accusationem tuam. <span class="">section 21</span><span class="reg">quid</span> vociferabare? decem milia talentum Gabinio esse promissa. <span class="reg">auctor</span> videlicet perblandus reperiendus fuit qui hominem, ut tu vis, avarissimum exoraret, HS bis miliens et quadringentiens <span class="add">⟨ne⟩</span> magno opere contemneret. Gabinius illud, quoquo consilio fecit, fecit certe suo; quaecumque mens illa fuit, Gabini fuit. Sive ille, ut ipse dicebat, gloriam, sive, ut tu vis, pecuniam quaesivit, sibi, <span class="add">⟨non Rabirio quaesivit; Rabirius enim⟩</span> non Gabini comes vel sectator nec ad Gabini, cuius id negotium non erat, sed ad P. Lentuli, clarissimi viri, auctoritatem a senatu profectam et consilio certo et spe non dubia Roma contenderat. <span class="">section 22</span></p><p><span class="reg">at</span> dioecetes fuit regius. <span class="reg">et</span> quidem in custodia etiam fuit regia et <span class="add">⟨vis⟩</span> vitae eius adlata paene est; multa praeterea quae libido regis, quae necessitas coegit perferre, pertulit. <span class="reg">quarum</span> omnium rerum una reprehensio est quod regnum intrarit, quod potestati <span class="add">⟨se⟩</span> regis commiserit. <span class="reg">verum</span> si quaerimus, stulte. <span class="reg">quid</span> enim stultius quam equitem Romanum ex hac urbe, huius, inquam, rei publicae civem, quae est una maxime et fuit semper libera, venire in eum locum ubi parendum alteri et serviendum sit? <span class="">chapter 9</span><span class="">section 23</span><span class="reg">sed</span> ego in hoc tamen Postumo non ignoscam, homini mediocriter docto, <span class="add">⟨in⟩</span> quo videam sapientissimos homines esse lapsos? <span class="reg">virum</span> unum totius Graeciae facile doctissimum, Platonem, iniquitate Dionysi, Siciliae tyranni, cui se ille commiserat, in maximis periculis insidiisque esse versatum accepimus; Callisthenem, doctum hominem, comitem Magni Alexandri, ab Alexandro necatum; Demetrium, qui Phalereus vocitatus est, et ex re publica Atheniensi, quam optime gesserat, et ex doctrina nobilem et clarum, in eodem isto Aegyptio regno aspide ad corpus admota vita esse privatum. <span class="">section 24</span><span class="reg">plane</span> confiteor fieri nihil posse dementius quam scientem in eum locum venire ubi libertatem sis perditurus. <span class="reg">sed</span> huius ipsius facti stultitiam alia iam superior stultitia defendit, quae facit ut hoc stultissimum facinus, quod in regnum venerit, quod <span class="add">⟨se⟩</span> regi commiserit, sapienter factum esse videatur, si quidem <span class="add">⟨non⟩</span> tam semper stulti quam sero sapientis est, cum stultitia sua impeditus sit, quoquo modo possit se expedire. <span class="">section 25</span><span class="reg">quam</span> ob rem illud maneat et fixum sit quod neque moveri neque mutari potest; in quo aequi sperasse Postumum dicunt, peccasse iniqui, ipse etiam insanisse se confitetur, quod suam, quod amicorum pecuniam regi crediderit cum tanto fortunarum suarum periculo, hoc quidem semel suscepto atque contracto perpetienda <span class="add">⟨illa⟩</span> fuerunt ut se aliquando ac suos vindicaret. <span class="reg">itaque</span> obicias licet quam voles saepe palliatum fuisse, aliqua habuisse non Romani hominis insignia, quotiens eorum quippiam dices, totiens unum dices atque <span class="add">⟨idem⟩</span> illud, temere hunc pecuniam regi credidisse, suas fortunas atque famam libidini regiae commisisse. <span class="">section 26</span><span class="reg">fecerat</span> temere, fateor; mutari factum iam nullo modo poterat; aut pallium sumendum Alexandreae ut ei Romae togato esse liceret, aut omnes fortunae abiciendae, si togam retinuisset. <span class="">chapter 10</span><span class="reg">deliciarum</span> causa et voluptatis non modo <span class="add">⟨notos⟩</span> civis Romanos, sed et nobilis adulescentis et quosdam etiam senatores summo loco natos non in hortis aut suburbanis suis, sed Neapoli, <span class="">section 27</span>in celeberrimo oppido, in tunica pulla saepe <span class="add">⟨vidi, ibidem multi⟩</span> viderunt chlamydatum illum L. Sullam imperatorem. L. vero Scipionis, qui bellum in Asia gessit Antiochumque devicit, non solum cum chlamyde sed etiam cum crepidis in Capitolio statuam videtis; quorum impunitas fuit non modo a iudicio sed etiam a sermone. <span class="reg">facilius</span> certe P. Rutilium Rufum necessitatis excusatio defendet; qui cum a Mithridate Mytilenis oppressus esset, crudelitatem regis in togatos vestitus mutatione vitavit. <span class="reg">ergo</span> ille P. Rutilius qui documentum fuit hominibus nostris virtutis, antiquitatis, prudentiae, consularis homo soccos habuit et pallium; nec vero id homini quisquam sed tempori adsignandum putavit; Postumo crimen vestitus adferet is in quo spes fuit posse sese aliquando ad fortunas suas pervenire? <span class="reg">nam</span> ut ventum est Alexandream, <span class="">section 28</span>iudices, haec una ratio a rege proposita Postumo est servandae pecuniae, si curationem et quasi dispensationem regiam suscepisset. <span class="reg">id</span> autem facere non poterat, nisi dioecetes—hoc enim nomine utitur qui ea regit—esset constitutus. <span class="reg">odiosum</span> negotium Postumo videbatur, sed erat nulla omnino recusatio; molestum etiam nomen ipsum, sed res habebat nomen hoc apud illos, non hic imposuerat. <span class="reg">oderat</span> vestitum etiam illum, sed sine eo nec nomen illud poterat nec munus tueri. <span class="reg">ergo</span> 'aderat vis' ut ait poeta ille noster,</p><p>'quae summas frangit infirmatque opes.' <span class="">section 29</span></p><p>'<span class="reg">moreretur</span>,' inquies; nam id sequitur. <span class="reg">fecisset</span> certe, si sine maximo dedecore tam impeditis suis rebus potuisset emori. <span class="">chapter 11</span><span class="reg">noli</span> igitur fortunam convertere in culpam neque regis iniuriam huius crimen putare nec consilium ex necessitate nec voluntatem ex vi interpretari, nisi forte eos etiam qui in hostis aut in praedones inciderint, si aliter quippiam coacti faciant <span class="add">⟨ac⟩</span> liberi, vituperandos putes. <span class="reg">nemo</span> nostrum ignorat, etiam si experti non sumus, consuetudinem regiam. <span class="reg">regum</span> autem sunt haec imperia: 'animadverte ac dicto pare' et 'praeter rogitatum si plus' et illae minae:</p><p>'si te secundo lumine hic offendero, </p><p>moriere'; quae non ut delectemur solum legere et spectare debemus, sed ut cavere etiam <span class="add">⟨et⟩</span> effugere discamus. <span class="">section 30</span></p><p><span class="reg">at</span> ex hoc ipso crimen exoritur. <span class="reg">ait</span> enim, Gabinio pecuniam Postumus <span class="add">⟨cum⟩</span> cogeret, decumas imperatarum pecuniarum sibi coegisse. <span class="reg">non</span> intellego hoc quale sit, utrum accessionem decumae, ut nostri facere coactores solent <span class="add">⟨in⟩</span> centesima, an decessionem de summa fecerit. <span class="reg">si</span> accessionem, undecim milia talentum ad Gabinium pervenerunt. <span class="reg">at</span> non modo abs te decem milia obiecta sunt sed etiam ab his aestimata. <span class="">section 31</span><span class="reg">addo</span> illud etiam: qui tandem convenit aut tam gravi onere tributorum ad tantam pecuniam cogendam mille talentum accessionem esse factam aut in tanta mercede hominis, ut vis, avarissimi mille talentum decessionem esse concessam? <span class="reg">neque</span> enim fuit Gabini remittere tantum de suo nec regis imponere tantum pati suis. <span class="reg">at</span> erunt testes legati Alexandrini. <span class="reg">ei</span> nihil in Gabinium dixerunt; immo ei Gabinium laudaverunt. Vbi ergo ille mos, ubi consuetudo iudiciorum, ubi exempla? <span class="reg">solet</span> is dicere in eum qui pecuniam <span class="add">⟨redegit⟩</span> qui in illum cuius nomine ea pecunia redigeretur non dixerit? <span class="reg">age</span>, si is qui non dixit solet, etiamne is solet qui laudavit? <span class="">section 32</span> <span class="reg">isdem</span> testibus, et quidem non productis, sed dictis testium recitatis, quasi praeiudicata res ad has causas deferri solet. <span class="">chapter 12</span><span class="reg">et</span> ait etiam meus familiaris et necessarius eandem causam Alexandrinis fuisse cur laudarent Gabinium quae mihi fuerit cur eundem defenderem. <span class="reg">mihi</span>, C. Memmi, causa defendendi Gabini fuit reconciliatio gratiae. <span class="reg">neque</span> me vero paenitet mortalis inimicitias, sempiternas amicitias habere. <span class="reg">nam</span> si me invitum putas, ne Cn. <span class="">section 33</span>Pompei animum offenderem, defendisse causam, et illum et me vehementer ignoras. <span class="reg">neque</span> enim Pompeius me sua causa quicquam facere voluisset invitum, neque ego cui omnium civium libertas carissima fuisset meam proiecissem. <span class="add">⟨<span class="reg">nec</span>,⟩</span> quam diu inimicissimus Gabinio fui, non amicissimus mihi Cn. Pompeius fuit, nec, postea quam illius auctoritate eam dedi veniam quam debui, quicquam simulate <span class="add">⟨feci⟩</span>, ne cum mea perfidia illi etiam ipsi facerem cui beneficium dedissem iniuriam. <span class="reg">nam</span> non redeundo in gratiam cum inimico non violabam Pompeium; si per eum reductus insidiose redissem, me scilicet maxime, sed proxime illum quoque fefellissem. <span class="">section 34</span><span class="reg">ac</span> de me omittamus; ad Alexandrinos istos revertamur. <span class="reg">quod</span> habent os, quam audaciam! <span class="reg">modo</span> vobis inspectantibus in iudicio Gabini tertio quoque verbo excitabantur; negabant pecuniam Gabinio datam. <span class="reg">recitabatur</span> identidem Pompei testimonium regem ad se scripsisse nullam pecuniam Gabinio nisi in rem militarem datam. '<span class="reg">non</span> est,' inquit, 'tum Alexandrinis testibus creditum.' <span class="reg">quid</span> postea? '<span class="reg">creditur</span> nunc.' <span class="reg">quam</span> ob rem? '<span class="reg">quia</span> nunc aiunt quod tum negabant.' <span class="reg">quid</span> ergo? <span class="">section 35</span>ista condicio est testium ut, quibus creditum non sit negantibus, isdem credatur dicentibus? <span class="reg">at</span>, si verum tum severissima fronte dixerunt, nunc mentiuntur; si tum mentiti sunt, doceant nos verum quo voltu soleant dicere. <span class="reg">audiebamus</span> Alexandream, nunc cognoscimus. <span class="reg">illinc</span> omnes praestigiae, illinc, inquam, omnes fallaciae, omnia denique ab eis mimorum argumenta nata sunt. <span class="reg">nec</span> mihi longius quicquam est, iudices, quam videre hominum voltus. <span class="">chapter 13</span><span class="">section 36</span><span class="reg">dixerunt</span> hic modo nobiscum ad haec subsellia, quibus superciliis renuentes huic decem milium crimini! <span class="reg">iam</span> nostis insulsitatem Graecorum; umeris gestum agebant tum temporis, credo, causa; nunc scilicet tempus nullum est. Vbi semel quis peieraverit, ei credi postea, etiam si per pluris deos iuret, non oportet, praesertim, iudices, cum in his iudiciis ne locus quidem novo testi soleat esse ob eamque causam idem iudices retineantur qui fuerint de reo, ut eis nota sint omnia neve quid fingi novi possit. <span class="">section 37</span>* * * <span class="quote">‘Qvo ea pecvnia pervenerit ’</span>%non suis propriis iudiciis in reum facti% condemnari solent. <span class="reg">itaque</span> si aut praedes dedisset Gabinius aut tantum ex eius bonis quanta summa litium fuisset populus recepisset, quamvis magna ad Postumum ab eo pecunia pervenisset, non redigeretur; ut intellegi facile possit, quod ex ea pecunia quae ad aliquem reum qui damnatus est <span class="add">⟨venisset⟩</span>, pervenisse ad aliquem in illo primo iudicio planum factum sit, id hoc genere iudici redigi solere. <span class="reg">nunc</span> vero quid agitur? ubi terrarum sumus? quid tam perversum, <span class="add">⟨tam⟩</span> praeposterum dici aut excogitari potest? <span class="">section 38</span><span class="reg">accusatur</span> is qui non abstulit a rege, sicut Gabinius iudicatus est, sed qui maximam regi pecuniam credidit. <span class="reg">ergo</span> is Gabinio dedit qui non huic reddidit. <span class="reg">itane</span>? <span class="reg">age</span>, cedo, cum is qui pecuniam Postumo debuit non huic, sed Gabinio dederit, condemnato Gabinio utrum illi quo ea pecunia <span class="add">⟨pervenerit⟩</span> an huic dicenda causa <span class="add">⟨est⟩</span>? <span class="">chapter 14</span><span class="reg">at</span> habet et celat. <span class="reg">sunt</span> enim qui ita loquantur. <span class="reg">quod</span> genus tandem est istud ostentationis et gloriae? <span class="reg">si</span> nihil habuisset umquam, tamen, si quaesisset, cur se dissimularet habere causa non esset. <span class="reg">qui</span> vero duo lauta et copiosa patrimonia accepisset remque praeterea bonis et honestis rationibus auxisset, quid esset tandem causae cur existimari vellet nihil habere? <span class="">section 39</span><span class="reg">an</span>, cum credebat inductus usuris, id agebat ut haberet quam plurimum; postea quam exegit quod crediderat, ut existimaretur egere? <span class="reg">novum</span> genus hoc gloriae concupiscit. '<span class="reg">dominatus</span> est enim,' inquit, 'Alexandreae.' <span class="reg">immo</span> vero in superbissimo dominatu fuit; pertulit ipse custodiam, vidit in vinclis familiaris suos, mors ob oculos saepe versata est, nudus atque egens ad extremum fugit e regno. <span class="reg">at</span> permutata aliquando pecunia est, <span class="">section 40</span>delatae naves Postumi Puteolos sunt, auditae visaeque merces. <span class="reg">fallaces</span> quidem et fucosae <span class="add">⟨e⟩</span> chartis et linteis et vitro; quibus cum multae naves refertae fuissent, naulum non potuit parari. <span class="reg">cataplus</span> ille Puteolanus, sermo illius temporis, vectorumque cursus atque ostentatio, tum subinvisum apud malivolos Postumi nomen propter opinionem pecuniae nescio quam aestatem unam, non pluris, auris refersit istis sermonibus. <span class="">chapter 15</span><span class="">section 41</span></p><p><span class="reg">verum</span> autem, iudices, si scire voltis, nisi C. Caesaris summa in omnis, incredibilis in hunc eadem liberalitas exstitisset, nos hunc Postumum iam pridem in foro non haberemus. <span class="reg">ille</span> onera multorum huius amicorum excepit unus, quaeque multi homines necessarii secundis Postumi rebus discripta sustinuerunt, nunc eius adflictis fortunis universa sustinet. Vmbram equitis Romani et imaginem videtis, iudices, unius amici conservatam auxilio et fide. <span class="reg">nihil</span> huic eripi potest praeter hoc simulacrum pristinae dignitatis quod Caesar solus tuetur et sustinet; quae quidem in miserrimis rebus huic tamen tribuenda maxima est; nisi vero hoc mediocri virtute effici potest ut tantus ille vir tanti ducat hunc, et adflictum praesertim et absentem, et in tanta fortuna sua ut alienam respicere magnum sit, <span class="add">⟨et in⟩</span> tanta occupatione maximarum rerum quas gerit atque gessit <span class="add">⟨ut⟩</span> vel oblivisci aliorum non sit mirum vel, si meminerit, oblitum esse <span class="add">⟨se⟩</span> facile possit probare. <span class="">section 42</span><span class="reg">multas</span> equidem C. Caesaris virtutes magnas incredibilisque cognovi, sed sunt ceterae maioribus quasi theatris propositae et paene populares. <span class="reg">castris</span> locum capere, exercitum instruere, expugnare urbis, aciem hostium profligare, hanc vim frigorum hiemumque quam nos vix huius urbis tectis sustinemus excipere, eis ipsis diebus hostem persequi cum etiam ferae latibulis se tegant atque omnia bella iure gentium conquiescant— sunt ea quidem magna; quis negat? sed magnis excitata sunt praemiis ac memoria hominum sempiterna. <span class="reg">quo</span> minus admirandum est eum facere illa qui immortalitatem concupiverit. <span class="">chapter 16</span><span class="">section 43</span><span class="reg">haec</span> vera laus est, quae non poetarum carminibus, non annalium monumentis celebratur, sed prudentium iudicio expenditur. <span class="reg">equitem</span> Romanum veterem amicum suum studiosum, amantem, observantem sui non libidine, non turpibus impensis cupiditatum atque iacturis, sed experientia patrimoni amplificandi labentem excepit, corruere non sivit, fulsit et sustinuit re, fortuna, fide, hodieque sustinet nec amicum pendentem corruere patitur; nec illius animi aciem praestringit splendor sui nominis, nec mentis quasi luminibus officit altitudo fortunae et gloriae. <span class="reg">sint</span> sane illa magna, quae re vera magna sunt; <span class="">section 44</span>de iudicio animi mei, ut volet quisque, sentiat; ego enim hanc in tantis opibus, tanta fortuna liberalitatem in suos, memoriam amicitiae reliquis virtutibus omnibus antepono. <span class="reg">quam</span> quidem vos, iudices, eius in novo genere bonitatem, inusitatam claris ac praepotentibus viris, non modo <span class="add">⟨non⟩</span> aspernari ac refutare sed complecti etiam et augere debetis, et eo magis quod videtis hos quidem sumptos dies ad labefactandam illius dignitatem. <span class="reg">ex</span> qua illi nihil detrahi potest quod non aut fortiter ferat aut facile restituat; amicissimum hominem si honestate spoliatum audierit, nec sine magno dolore feret et id amiserit quod posse non speret recuperari. <span class="">chapter 17</span><span class="">section 45</span></p><p><span class="reg">satis</span> multa hominibus non iniquis haec esse debent, nimis etiam multa vobis quos aequissimos esse confidimus. <span class="reg">sed</span> ut omnium vel suspicioni vel malivolentiae vel crudelitati satis fiat: 'occultat pecuniam Postumus, latent regiae divitiae.' <span class="reg">ecquis</span> est ex tanto populo qui bona C. Rabiri Postumi nummo sestertio sibi addici velit? <span class="reg">sed</span> miserum me, quanto hoc dixi cum dolore! <span class="reg">hem</span>, Postume, tune es <span class="add">⟨C.⟩</span> Curti filius, C. Rabiri iudicio et voluntate filius, natura sororis? tune ille in omnis tuos liberalis, cuius multos bonitas locupletavit, qui nihil profudisti, nihil ullam in libidinem contulisti? <span class="reg">tua</span>, Postume, nummo sestertio a me addicuntur? O meum miserum acerbumque praeconium! <span class="">section 46</span><span class="reg">at</span> hoc etiam optat miser ut vel condemnetur a vobis, <span class="add">⟨si⟩</span> ita bona veneant ut solidum suum cuique solvatur. <span class="reg">nihil</span> iam aliud nisi fidem curat, nec vos huic, si iam oblivisci vestrae mansuetudinis volueritis, quicquam praeterea potestis eripere. <span class="reg">quod</span>, iudices, ne faciatis oro obtestorque vos, atque eo magis, si adventicia pecunia petitur ab eo cui sua non redditur. <span class="reg">nam</span> in eum cui misericordia opitulari debebat invidia quaesita est. <span class="">section 47</span><span class="reg">sed</span> iam, quoniam, <span class="add">⟨ut⟩</span> spero, fidem quam <span class="add">⟨tibi dedi⟩</span> praestiti, Postume, reddam etiam lacrimas quas debeo; quas quidem ego tuas in meo casu plurimas vidi. <span class="reg">versatur</span> ante oculos luctuosa nox meis omnibus, cum tu totum te cum tuis copiis ad me detulisti. <span class="reg">tu</span> comitibus, tu praesidio, tu etiam tanto pondere auri quantum tempus illud postulabat discessum illum sustentasti, tu numquam meis me absente liberis, numquam coniugi meae defuisti. <span class="reg">possum</span> excitare multos <span class="add">⟨in patriam⟩</span> reductos testis liberalitatis tuae, quod saepe audivi patri tuo Curtio magno adiumento in iudicio capitis fuisse; <span class="">section 48</span>sed iam omnia timeo; bonitatis ipsius invidiam reformido. <span class="reg">nam</span> indicat tot hominum fletus quam sis carus tuis, et me dolor debilitat intercluditque vocem. <span class="reg">vos</span> obsecro, iudices, ut huic optimo viro, quo nemo melior umquam fuit, nomen equitis Romani et usuram huius lucis et vestrum conspectum ne eripiatis. <span class="reg">hic</span> vos aliud nihil orat nisi ut rectis oculis hanc urbem sibi intueri atque ut in hoc foro vestigium facere liceat, quod ipsum fortuna eripuerat, nisi unius amici opes subvenissent.</p><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>M. Tullius Cicero.
	    Date: 2014-08-01<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:15:54Z.
	       SAXON HE 9.8.0.5.
		 --></address></div></body></html>