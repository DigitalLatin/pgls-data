<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">CŒLI SYMPHOSII ÆNIGMATA.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">CŒLI SYMPHOSII ÆNIGMATA.</span></span></h2><p><span class="">PLSection B</span>Hæc: quoque Symphosius de carmine lusit <br /> [inepto;</p><p>Sic tu, Sexte, doces, sic te deliro magistro. <br /> Annua Saturni dum tempora festa redirent, <br /> Perpetuo semper nobis solemnia ludo, <br /> Post epulas lætas, post pocula dulcia mensæ <br /> Miras inter vetulas puerosque loqnaces, <br /> Com streperet late madidæ facundia linguæ: <br /> Tum verbosa coliors studio sermonis inepti <br /> Nescio quas passim magno de nomine nugas <br /> Est meditata diu, sed frivola multa locuta. <br /> Nec mediocre fuit magni certaminis instar, <span class="">PLSection C</span><br /> Ponere diverse, vel solvere quæque vicissim. <br /> Ast ego ne solus foede tacuisse viderer, <br /> Qui nihil attuleram mecum quod dicere pos- <br /> [sem,</p><p>Hos versus feci subito de carmine vocis. <br /> Insanos inter sanum non esse necesse est. <br /> Da veniam, lector, si non sapit ebria Musa.</p><div><span class="titlem">1. Graphium sive stylus.</span></div><p>De summo planus, sed non ego planus in imo, <br /> Versor utrinque manu, diversa et munera fun- <br /> [gor; <br /> Altera pars revocat quicquid pars altera fecit.</p><p><span class="">PLSection D</span></p><div><span class="titlem">2. Arundo.</span></div><p>Littora semper amo, ripis vicina profundis, <br /> Suave canens Musis; nigro perfusa colore, <br /> Nuntia sum linguae, digitis signata magistri.</p><p><span class="">PLSection B</span></p><div><span class="titlem">5. Annulus cum gemma.</span></div><p>Corporis extremi non magnum pondus adhæsi ; <br /> Ingenitum dicas, ita pondere nemo gravatur: <br /> Una tamen facies, plures habitura figuras.</p><div><span class="titlem">4. Clavis,.</span></div><p>Virtutes magnas de viribus affero parvis. <br /> Pando domos clausas : iterum sed claudo patentes ; <br /> Servo domum domino : sed rursus servor ab ipso.</p><div><span class="titlem">5. Catena.</span></div><p>Nexa ligor ferro, multos habitura ligatos. <br /> Vincior ipsa prius, sed vincio vincta vicissim. <br /> Et solvi multas, nec sum tamen ipsa soluta.</p><p><span class="">PLSection C</span></p><div><span class="titlem">6. Tegula.</span></div><p>Terra mihi corpus, vires mihi præstitit ignis: <br /> Alta domus quaero, sedes est semper in imo: <br /> Perfundor liquidis, sed me cito deserit humor.</p><div><span class="titlem">7. Fumus.</span></div><p>Sunt mihi, sunt lacrymæ, sed non est causa doloris. <br /> Est iter ad cœlum, sed me gravis impedit aer ; <br /> Et qui me genuit, sine me non nascitur ipse.</p><div><span class="titlem">8. Nebula.</span></div><p>Nox ego sum facie, sed non sum nigra colore; <br /> Inque diem mediam tenebras tamen affero mecum: <br /> Nec mihi dant stellæ lucem, nec Cynthia lumen.</p><p><span class="">PLSection D</span></p><div><span class="titlem">9. Pluvia.</span></div><p>Ex alto venio, longa delapsa ruina. <br /> De coelo cecidi medias transmissa per auras : <br /> Excepitque sinus, qui me simul ipse recepit. <span class="note" id="Note1"><span class="noteLabel">Note: </span>VARIORUM NOTÆ. </span> <span class="note" id="Note2"><span class="noteLabel">Note: </span>Coelii Symphosii. Primus, qtiod sciam, Christophorus <br /> Ileumannus hos versus Lactantio tribuit, quorum qui­ <br /> dem meminit S. Hioronytmis. Hi prius editi fuerant <br /> sub nomine Ccelii Firmiani Symposii Poetae a Nicu'ao <br /> Caussino e Societ. Jesu, atque adjecti Hil'roqlypllici. <br /> Bari Apollini.. Jam ab annu 1533, publici jiris frcerat <br /> haec a&gt;nigtnaia sub nomine Sy'npho.ii poelce Jonchi­ <br /> mtis Perioniul. Alii vero non Sy,,,pl,osium, sed Sym­ <br /> posium vocarunt. Ansarn vero arripuit haud dubie <br /> Heurofinnus Uctaniio tribuendi bwc ænigmata, quod <br /> in quibusdam editionibus Ccetii Firmiani titulum prse­ <br /> ferant; ct nomen Poetae qui Symposill' dicebatur <br /> putavit Symposium, id est, cOllvit';um inscribendum <br /> esse. Sic etiam recentiores quidam ediderunt Sermo­ <br /> nes convio.ales. Aliameu eruditi omnes, ac præsertim <br /> JO:III. Alberl. Fabricius, non descenderunt in IIcu-- <br /> manni sententiam.</span><span class="note" id="Note3"><span class="noteLabel">Note: </span>  Dulcia J"tnsæ. Hinc patet hos versus nihil aliud <br />  esse, quam sermones convivales; proindeque Sym* <br />  posium nomen esse operis, non poet;?.</span></p><div class="pagebreak" id="index.xml-pb-d30e351">[Page 291]</div><p><span class="">PLSection A</span></p><div><span class="titlem">10. Glacies.</span></div><p>Unda fui quondam, quod me cito credo futuram : <br /> Nunc rigidi coeli duris connexa catenis, <br /> Nec calcata pati possum, nec nuda teneri.</p><div><span class="titlem">11. Flumen et piscis.</span></div><p>Est domus in terris, clara quae voce resultat : <br /> Ipsa domus resonat, tacitus sed non sonat hospes; <br /> Ambo tamen cUrrunt, hospes simul et domus una.</p><div><span class="titlem">12. Nix.</span></div><p>Pulvis aquae tenuis modico cum pondere lapsus, <br /> Sole madens, æstate fluens, in frigore siceus, <br /> Flumina facturus, totas pfius occupo terraS.</p><div><span class="titlem">13. Navis.</span></div><p>Long, feror velox formosæ filia silvæ , <br /> Innumera pariter comitum stipante caterva : <span class="">PLSection B</span><br /> Curro vias multas, vestigia nulla relinquens.</p><div><span class="titlem">14. Pullua in ovo.</span></div><p>Mira tibi releram nostrae primordia vitæ. <br /> Nondum natus eram, nec eram tum .matris in alvo: <br /> Jam posito partu, natum me uemo videbat.</p><div><span class="titlem">15. Vipera.</span></div><p>Non possum nasei si non occidero matrem. <br /> Occidi matrem : sed me manet exitus idem. <br /> Id mea mors patirur, quod jam mea fecit origo.</p><div><span class="titlem">16. Tinea.</span></div><p>Littera me pavit, nec quid sit littera novi. <br /> In libris vixi, nec sum studiosior inde. <br /> Exedi Musas, nec adbue tamen ipsa profeci.</p><div><span class="titlem">17. Aranea.</span></div><p>Pallas me docuit texendi Mosse laborem. <span class="">PLSection C</span><br /> Nec pepli radios poscunt, mee licia telæ. <br /> Nulla mihi manus est, pedibus tamen omnia fiunt.</p><div><span class="titlem">18. Cochlea.</span></div><p>Porto domum mecum, semper migrare parata, <br /> Mutatoque solo non sum miserabilia exsul, <br /> Sed mihi censilium de coelo naseitur ipso.</p><div><span class="titlem">19. Rana.</span></div><p>Rauca sonans ego sum media focalis in unda; <br /> Sed tox laude sonat, qua se quoque landet et ipsa: <br /> Cumqae eanam semper, nullus mea earmina laudat;</p><div><span class="titlem">20. Testado.</span></div><p>Tarda gradu lento, specioso prædita dorso, <br /> Docta quidem sendio, sed sævo perdita fato <br /> Viva nihil dixi, quæ sic modo moraM canto.</p><div><span class="titlem">21. Talpa.</span></div><p><span class="">PLSection D</span>Cæca mihi facies alris obscura tenebris. <br /> Nox est ipsa dies, nec sol mihi cernitur ullus, <br /> Malo tegi terra : sic me quoque nemo videbit.</p><div><span class="titlem">22. Formica.</span></div><p>Provida sum vitæ, duro non pigra labori, <br /> Ipsa ferens humeris securae praemia brumæ: <br /> Nec gero magna simul, sed congero multti vicissini.</p><div><span class="titlem">23. Musca.</span></div><p>Improba sum, fateor; quid enim gula turpe veretur t <br /> Frigora vitabam, quæ nonc æstate revertor: <br /> Sed cito summoveor falso conterrita vento.</p><div><span class="titlem">24 Curculio.</span></div><p>Non bonus agricolis, non frugibus utilis hospes: <br /> Non magnus forma, non recto nomine dictus: <span class="">PLSection A</span><br /> Non gratus Cereri, non parvam sumo saginam.</p><div><span class="titlem">25. Mus.</span></div><p>Parva mihi domus est, sed janua semper aperta. <br /> Exiguo sumptu furtiva vivo sagina. <br /> Quod mihi nomen inest, Romæ quoque consul habebat.</p><div><span class="titlem">26. Grus.</span></div><p>Litteta Sum coeli pennas per scripta volantes, <br /> Bella cruenta gerens, volucris discrimina Martis; <br /> Nec vereor pugnas, dum non sit longior hostis.</p><div><span class="titlem">27. Cornix.</span></div><p>Vivo novem vitas, si non mo Græcia fallit; <br /> Atraque sum semper nullo compulsa dolore : <br /> Et non irascens ultro convicia dico.</p><div><span class="titlem">28. Vespertilio</span></div><p>Nox mihi dat nomen primo de tempore noctis. <span class="">PLSection B</span><br /> Pluma mihi non est, cum sit mihi pinha volantis. <br /> Sed redeo in tenebris, neC me Committo diebus.</p><div><span class="titlem">29. Ericius,</span></div><p>Plena domus spinis, parvi sed corporis hospes , <br /> Incolumi dorso telis confixus acutis. <br /> Sustinet armatas segetes habitator inermis.</p><div><span class="titlem">30. Pediculi.</span></div><p>Est uova notarum cunctis captura ferarum , <br /> Ut, si quid capias, id tu tibi ferre recuses, <br /> Et, quod non capias, tecum tamen ipse reportes.</p><div><span class="titlem">51. Phœnix.</span></div><p>Vita mihi mors est; morior, si cœpero nasci: <br /> Sed prius est fatum leti, quam lucis origo. <br /> Sic solus Manes ipsos mihi dico parentes.</p><div><span class="titlem">32. Taurus.</span></div><p><span class="">PLSection C</span><br /> Mœchus eram regis, sed lignea membra sequebar; <br /> Et Cilicum mons sum, sed non sum nomine solo; <br /> Et vehor in cœlis, et in ipsis ambulo terris.</p><div><span class="titlem">33. Lupus.</span></div><p>Dentibus insanis ego sum, qui vinco bidentes, <br /> Sanguinens quæerens praedas victusque cruentos <br /> Multa cum rabie : vocem quoque tollere possum.</p><div><span class="titlem">34. Vulpes,</span></div><p>Exiguum corpus, sed car mihi corpore majus. <br /> Sum versuta dolis, arguto callida sensu ; <br /> Et Cera sum sapiens, sapiens fera si qua vocatur.</p><div><span class="titlem">35. Capra.</span></div><p>Alma Jovis nutrix, longo vestita capillo, <br /> Culmina difficili peragrans sed et ardua gressu, <br /> Gustodi peeoris tremula respondeo lingua.</p><p><span class="">PLSection D</span></p><div><span class="titlem">36. Porcus.</span></div><p>Setigeræ matris foecunda natus in alvo, <br /> Desuper ex alto virides exspecto saginas, <br /> Nomine numen habens, si littera prima periret.</p><div><span class="titlem">37. Mula.</span></div><p>Dissimilis patri, matri diversa figura, <br /> Confusi generis, generi non apta propago, <br /> Ex aliis nascor, nec quicquam nascitur ex me.</p><div><span class="titlem">38. Tigris.</span></div><p>A fluvio dicor, fluvius vel dicitur ex me: <br /> Junctaque sum vento, vento velocior ipso, <br /> Et mihi dat ventus natos, non quæro maritum.</p><div><span class="titlem">59. Centaurus.</span></div><p>Quattuor insignis pedibus, manibusque duabus, <span class="pagebreak" id="index.xml-pb-d30e701">[Page 293]</span> <span class="">PLSection A</span><br /> Dissimilis mihi sum, quia sum non unus et unus; <br /> Et vehor et gradior, quia me duo corpora portant.</p><div><span class="titlem">40. Papaver.</span></div><p>Grande mihi caput estnintus sed membra minuta : <br /> Pes unus solus, sed pes longissimus unus: <br /> Et me somnus amat, proprio nec dormio somno.</p><div><span class="titlem">41. Malva.</span></div><p>Anseris esse pedes similesmihi, nolo nagare : <br /> Nec duo sunt tantum, sed plures ordine cernis ; <br /> Et tamen hos ipsos omnes ego portosupinos.</p><div><span class="titlem">42. Beta.</span></div><p>Tota vocor græce, sed nonsum tota latine ; <br /> Ante tamen mediam cauponisscripta tabernam. <br /> In terris nascot; lympha lavor. ungor olive.</p><p><span class="">PLSection B</span></p><div><span class="titlem">45. Cacurbita.</span></div><p>Pendeo, dum nascor: rursus pendendo tumesco. <br /> Pendens commoveor ventis, et nutrior undis. <br /> PendaM sinon sim, non sum jam jamque futura.</p><div><span class="titlem">44. Cepa.</span></div><p>Mordeo mordentes, uliro non mordco quemquam; <br /> Sed sunt mordentem multi. mordere parati: <br /> Nemo timetmorsum,dentes quia non habeo ullos.</p><div><span class="titlem">45. Rosa.</span></div><p>Purpora sum terræ, pulchro perfusa colore, <br /> Septaque, ne violer, letis defendor acutis. <br /> 0 felix, longo sipossem vivere fato !</p><div><span class="titlem">46. Viola.</span></div><p>Magna quidem non sum, sed inest mihi maxima virtus. <br /> Spiritus est magnus, quamvis in corpore parvo. <span class="">PLSection c</span><br /> Nec mihi germen habet noxam, nec culpa ruborem.</p><div><span class="titlem">47. Thus.</span></div><p>Dulcis odor nemoris flamma fnmoque fatigor: <br /> Et placet hoc superis, medios quod mittor in ignes, <br /> Cum mihi peccandi meritum naturo negarit.</p><div><span class="titlem">48. Myrrha.</span></div><p>De lacrymis et pro lacrymis mea coepit origo. <br /> Ex oculis fluxi, sed nunc ex arbore nascor, <br /> Lætus bonos frondi, tristis sed imago doloris.</p><div><span class="titlem">49. Ebur.</span></div><p>Deus ego sum magnus, populis cognatus Eois. <br /> Nunc ego per patres in corpora multa recessi, <br /> Nec remanent vires, sed formae gratia mansit.</p><div><span class="titlem">50. Fœnum.</span></div><p>Herba foi quondam viridi de gramine terrae; <span class="">PLSection D</span><br /> Sed chalybis duro mollis præcisa metallo, <br /> Mole premor prOpria , tecto conclusa sub alto.</p><div><span class="titlem">51. Mola.</span></div><p>Ambo sumus lapides, una sumus, ambo jacemus; J <br /> Quam piger cst unus, tantum non segnis ii alter. <br /> llic manet immotus, non desinit ille moveri.</p><div><span class="titlem">52. Farina.</span></div><p>Inter saxa fui, quœme contrita premebant: <br /> ViI tamen effugi totie collisa medullis : <br /> Et nunc forma mihi minor est, sed copia. major.</p><div><span class="titlem">53 Vitis.</span></div><p>Nolo thoro jungi, quamvis placet esse maritam. <br /> Nolo virum lhalamo : per me mea nata propago est. <br /> Nolo sepulcra pati ; scio me submergere terrae.;</p><p><span class="">PLSection A</span></p><div><span class="titlem">54. Hamus.</span></div><p>Exiguum corpus, flexu mucronis adunci <br /> Fallaces escas medio circumfero fluctu : <br /> Blandior, ut noceam; morti præmitto saginam.</p><div><span class="titlem">55. Acus.</span></div><p>Longa, sed exilis, tenui producta metallo, <br /> Mollia duco levi comitantia vincula ferro : <br /> Et faciem læsis, et nexum reddo solutis.</p><div><span class="titlem">56. Caliga.</span></div><p>Major eram longe quondam, dum vita manebat: <br /> Sed nunc exanimis, lacerala, ligata, revulsa, <br /> Dedita sum terrae; tumulo sed condita non sum.</p><div><span class="titlem">57. Clavus caligari.</span></div><p>In caput ingredior, qui de pede pendeo solo : <br /> Vertice tango solum : capitis vestigia signo : <span class="">PLSection B</span><br /> Sed multi comites casum patiuntur eumdem.</p><div><span class="titlem">58. Capillus.</span></div><p>Findere me nulli possunt, præcidere multi. <br /> Sed sum versicolor, albus quandoque futurus. <br /> Malo manere niger : minus ultima fata verebor.</p><div><span class="titlem">59. Pila.</span></div><p>Non sum cincta comis, et non sum compta capillis; <br /> Intus enim crines mihi suntquos non videt illus : <br /> Meque manus mittunt manibusque remittor inauras.</p><div><span class="titlem">60. Serra.</span></div><p>Dentibus innumeris toto sum oorpore plena : <br /> Frondicomam sobolem morsu depascor acuto : <br /> Mando tamen frustra, quae respuo præmia dentis.</p><div><span class="titlem">61. Pons.</span></div><p>Stat nemus in lymphis. stat in alto gurgite silva. <span class="">PLSection C</span><br /> Et manet in mediis undis immobile robur. <br /> Terra tamen mittit, quod terrae munera praestat.</p><div><span class="titlem">62. Spongia.</span></div><p>Ipsa gravis non sum, sed aquae mihi pondus inhæret ; <br /> Viscera tota tument patulis diffusa cavernis. <br /> Intus lympha latet, sed non se sponte refundit.</p><div><span class="titlem">63. Tridens.</span></div><p>Tres mihi sunt dentes : quos unus continet ordo : <br /> Unus præterea deus est et sofus in imo; <br /> Meque tenetnumen, ventus timet, æquora curant.</p><div><span class="titlem">64.Sagiita.</span></div><p>Septa gravi ferro, levibus circumdata penhis, <br /> Aera per medium volucri contendo meatu, <br /> Missaque discedens nullo mittente revertor.</p><div><span class="titlem">65. Flagellum.</span></div><p><span class="">PLSection D</span>De pecudis dorso pecudes ego ,terreo cunctas, <br /> Obsequium reddens moderati lege doloris : <br /> Nec volo contemnl, sed contra nolo nocere.</p><div><span class="titlem">66. Laterna.</span></div><p>Cornibus apta cavis, tereti perlucida gyro, <br /> Lumen habens intus divini sideris instar, <br /> Noctibus in mediis faciem non perdo dierum.</p><div><span class="titlem">67. Specular.</span></div><p>Perspicior penitus, nec luminis arceo visus, <br /> Transmittens oculos intra mea membra meantes <br /> Nec me transit hiems, sed sol tamenemicat in me.</p><div><span class="titlem">68. Speculum.</span></div><p>Nulla mihi certa est, nulla est peregrina figura. <br /> Fulgor inest intus radianti luce coruscans, <span class="pagebreak" id="index.xml-pb-d30e1044">[Page 295]</span> <span class="">PLSection A</span><br /> Qui nihil oslendit, nisi si quid viderit ante.</p><div><span class="titlem">69. Clepsydra.</span></div><p>Lex bona dicendi, lex sum quoque dura tacendi. <br /> Jus avidae linguæ, finis sine fine loquendi, <br /> Ipsa fluens, dum verba flunt, ut lingua quiescat.</p><div><span class="titlem">70. Puteus.</span></div><p>Mersa procul terris in cespite lympha profundo, <br /> Nonnisi perfossis possum procedere venis, <br /> Et trahor ad superos alieno ducta labore.</p><div><span class="titlem">71. Tubus.</span></div><p>Truncum terra tegit, latitant in cespite lymphæ : <br /> Alveus est modicus, qui ripas non habet ullas. <br /> In ligno vehitur medio, quod ligna vehebat.</p><div><span class="titlem">72. Follis.</span></div><p>Non ego continuo morior, dum spiritus exit; <span class="">PLSection B</span><br /> Nam redit assidue, quamvis et saepe recedat. <br /> Et inibi nunc magna est animæ, nunc nulla facultas.</p><div><span class="titlem">75. Lapis.</span></div><p>Deucalionis ego crudeli sospes ab unda, <br /> Aflinis terræ, sed longe durior illa. <br /> Littera decedat : volucris quoque nomen habebo.</p><div><span class="titlem">74. Calx.</span></div><p>Evasi flammas, ignis tormenta profugi. <br /> Ipsa medela meo pugnat contraria fato. <br /> Ardeo de lymphis ; mediis incendor ab undis.</p><div><span class="titlem">75. Silex.</span></div><p>Semper inest in me, sed raro cernitur ignis. <br /> Intus euim latitat, scd solos prodit ad ictus; <br /> Nec lignis, ut vivat, eget, nec, ut occidat, ,undis.</p><div><span class="titlem">76. Rotæ.</span></div><p><span class="">PLSection C</span>Quattuor æquales currunt ex arte sorores, <br /> Sic quasi certantes, cum sit labor omnibus unus, <br /> Et prope sunt pariter, nec se contingere possunt.</p><div><span class="titlem">77. Scalæ.</span></div><p>Nos sumus, ad coelum quæ tendimus alta petentes, <br /> Concordi fabrica quas unus continet ordo, <br /> Ut simul haerentes per nos scandatur ad auras.</p><div><span class="titlem">78. Scopa.</span></div><p>Mundi magna parens, laqueo connexa tenaci, <br /> Juncta solo plano manibus comprensa duabus, <br /> Ducor ubique sequens, et me quoque cuncta sequuntur.</p><div><span class="titlem">79. Tintinnabulum.</span></div><p>Ære rigens curvo patulum componor in orbem. <br /> Mobilis est intus linguae crepitantis imago ;| <br /> Non resonat positus, motus quoque sæpe resullat.</p><p><span class="">PLSection D</span></p><div><span class="titlem">80. Conditus potus.</span></div><p>Tres olim fuimus, qui nomine jungimur uno. <br /> Ex tribus est unus, et tres miscentur in uno ; <br /> Quisque bonus per se : melior, qui conlinct omnes.</p><div><span class="titlem">81. Vinum conversum in acetun..</span></div><p>Sublatum nihil est, nihil est extrinsecus auctum ; <br /> Nec tamen invenio, quidquid prius ipse reliqui. <br /> Quod fuerat, non cst: cœpit, quod, non erat, esse.</p><div><span class="titlem">82. Malum.</span></div><p>Nomen habens græcum, contentio magna dearum, <br /> Fraus jnvenis pulchri, multarum cura sororum, <br /> Excidium Trojæ, dum bella cruenta peregi.</p><div><span class="titlem">83. Perna,</span></div><p>Nobile duco genus magni de gente Calonis. <span class="">PLSection A</span><br /> Una mihisoror est, plures licet esse putentur. <br /> De fumo facies, sapientia de mare nata est.</p><div><span class="titlem">84. Malleus.</span></div><p>Non ego de toto mihi corpore vindico vires, <br /> Sed capitis pugna nulli certare recuso. <br /> Grande mihi caput est: totum quoque pondus in ipso.</p><div><span class="titlem">85. Pistillus.</span></div><p>Contero cuncta simul virtutis robore magno. <br /> Una mihi cervix, capitum sed forma duorum. <br /> Pro pedibus caput est : nam caetera corporis absunt.</p><div><span class="titlem">86. Strigilis.</span></div><p>Rubea, curva, capax, alienis humida guttis, <br /> Luminibus falsis auri mentita colorem, <br /> Dedita sudori, modico succumbo labori.</p><div><span class="titlem">87. Balneum.</span></div><p><span class="">PLSection B</span>Per totas ædes innoxius introit ignis: <br /> Est calor in medio magnus quem nemo verctur. <br /> Non est nuda domus, sed nudus convenit hospes.</p><div><span class="titlem">88. T essera.</span></div><p>Dedita sum semper volo, non certa futuri: <br /> Jactor in ancipites varia vertigine casus, <br /> Nunc ego mœsta malis, nunc rebus laeta secundis.</p><div><span class="titlem">89. Pecunia.</span></div><p>Terra fui primo latebris abscondita terræ : <br /> Nunc aliud pretium flammae nomenque dederunt. <br /> Nec jam terra vocor, licet ex me terra paretur.</p><div><span class="titlem">90. Mulier geminos pariens.</span></div><p>PIus ego sustinui quam corpus debuit unum. <br /> Tres animas habui, quas omnes intus habebam: <br /> Discessere duae, sed tertia pene secula est.</p><p><span class="">PLSection C</span></p><div><span class="titlem">91. Miles podagricus.</span></div><p>Bellipotens olim, sævis metuendus in annis <br /> Quinque pedes habui, quos unquamnemo negavit; <br /> Nunc mihi vix duo sunt: inopem me copia fecit.</p><div><span class="titlem">92. Luscus allium vendens.</span></div><p>Cernere jam fas est, quod vix tibi credere fas est. <br /> Unus inest oculus, capitum sed millia multa. <br /> Qui quod habet vendit, quod non habet, unde parabit?</p><div><span class="titlem">95. Funambulus.</span></div><p>inter luciferum coelum terrasque jacentes <br /> Aera per medium docta meatarte viator: <br /> Semita sed brevis est, pedibus nec sufficit ipsis.</p><div><span class="titlem">94. Umbra.</span></div><p>Insidias nullas vereor de fraude latenti, <br /> Nam Deus attribuit nobis hæc munera formæ, <span class="">PLSection D</span><br /> Ut nemo moveat, nisi qui prius ipse moventur.</p><div><span class="titlem">95. Echo.</span></div><p>Virgo modesta nimis legem bene servo pudoris. <br /> Ore procvx non sum, nec sum temeraria lingua ; <br /> Ultro nolo loqui, sed do responsa loquenti.</p><div><span class="titlem">96. Somnus.</span></div><p>Spontc mea veniens varias ostendo figuras. <br /> Fingo metus vanos nullo discrimine vero. <br /> Sed me nemo videt, nisi qui sua lumina claudit.</p><div><span class="titlem">97. Monumentum.</span></div><p>Nomen habens hominis post ultima fait. remansi: <br /> Nomen inane manet, sed dulcis viia profugit. <br /> Vita tamen superestmorti post tempora vitæ.</p><div class="pagebreak" id="index.xml-pb-d30e1389">[Page 297]</div><p><span class="">PLSection A</span></p><div><span class="titlem">98. Ancora.</span></div><p>Mucromihigeminus ferro conjungitur unco. <br /> Cum vento luctor, cum gurgitc pugno profundo; <br /> Scrutor aquas medias, ipsas quoque mordeo terras.</p><div><span class="titlem">99. Lagena.</span></div><p>Mater erat tellus, genitor fuit ipse Prometheus, <span class="">PLSection A</span><br /> <br /> Auriculæque regunt redimitæ venire cavato. <br /> Dum cecidi infelix, mater mea me divisit.</p><div><span class="titlem">100.</span></div><p>Nunc mihi jam credas, fieri quod posse negatur. <br /> Octo tenes manibus, sed me monstrante magistro, <br /> Sublatis septem reliqui tibi sex remanebunt (1). <span class="note" id="Note4"><span class="noteLabel">Note: </span>VARIORUM NOTJE. </span> <span class="note" id="Note5"><span class="noteLabel">Note: </span>(1) Multis verbis de hoc xnigmate explanando <br /> dixit Heumannus. qui varias v. d. interpretationes <br /> altulil. Ileynazius ita explicat: &lt; Veteres per digitos <br /> numerabant : sex significabant omnibus sinistrae <br /> pr.Tter annularem, seu minimo proximum expansis: <br /> septem solo minimo depresso; octo depresso annulari <br /> ei minimo, seu auriculari. Si ergo auricularen) septem <br /> exprimentem erigebant, relictus est annularis digitus <br /> depressus, ergo IWluerus senarius. &gt; Ceterum in edi­ <br /> . <br /> , <br /> tione Perionii neque hoc, neque illud senigma inve­ <br /> nilur, quod in ed. Lemairii n. 100 legitur, ut Reus­ <br /> nerus hoc ex illa ed. transcripsisse falso dicatur. <br /> iEnigma hoc est . <br /> Cuculus. <br /> Frigore digredior, redeunte calore revertor. <br /> Desero quod peperi; hoc tamen educat altera mater. <br /> Quid tibi vis aliud dicam? me vox mea prodit.</span></p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:36:10Z.
	       SAXON HE 9.8.0.5.
		 --></address></div></body></html>