<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Essay on Running for Consul — Machine readable text</title><meta name="author" content="Q. Tullius Cicero" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Essay on Running for Consul — Machine readable text" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Essay on Running for Consul — Machine readable text</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a lang="lat" class="toc toc_0" href="#index.xml-body.1_div.1">Q. TVLLI CICERONIS COMMENTARIOLVM PETITIONIS CONSVLATVS AD M. FRATREM</a><ul class="toc"></ul></li></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span><span class="head">Q. TVLLI CICERONIS COMMENTARIOLVM PETITIONIS CONSVLATVS AD M. FRATREM</span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><p><span class="dateline">Scr. in. anno 690 (64).</span> <span class="salute">QVINTVS MARCO FRATRI S. D.</span></p></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><span class="">chapter 1</span><p><span class="section"><span class="reg">etsi</span> tibi omnia suppetunt ea quae consequi ingenio aut usu homines Laut intelligentia possunt, tamen amore nostro non sum alienum arbitratus ad te perscribere ea quae mihi veniebant in mentem dies ac noctes de petitione tua cogitanti, non ut aliquid ex his novi addisceres sed ut ea quae in re dispersa atque infinita viderentur esse ratione et distributione sub uno aspectu ponerentur. <span class="">para </span></span><span class="section"><span class="reg">civitas</span>  quae sit cogita, quid petas, qui sis. <span class="reg">prope</span>  cotidie tibi hoc ad forum descendenti meditandum est '<span class="reg">novus</span>  sum, consulatum peto, Roma est.' <span class="reg">nominis</span>  novitatem dicendi gloria maxime sublevabis. <span class="reg">semper</span>  ea res plurimum dignitatis habuit. <span class="reg">non</span>  potest qui dignus habetur patronus consularium indignus consulatu putari. <span class="reg">quam</span>  ob rem quoniam ab hac laude proficisceris et quicquid es ex hoc es, ita paratus ad dicendum venito <span class="pagebreak" id="index.xml-pb-d30e123">[Page 155]</span>  quasi in singulis causis iudicium de omni ingenio futurum sit.</span><span class="section"><span class="reg">eius</span>  facultatis adiumenta, quae tibi scio esse seposita, ut parata ac prompta sint cura et saepe quae <span class="add">⟨de⟩</span>  Demosthenis studio et exercitatione scripsit Demetrius recordare, deinde ut amicorum et multitudo et genera appareant. <span class="reg">habes</span>  enim ea quae <span class="add">⟨non multi homines⟩</span>  novi habuerunt, omnis publicanos, totum fere equestrem ordinem, multa propria municipia, multos abs te defensos homines cuiusque ordinis, aliquot collegia, praeterea studio dicendi conciliatos plurimos adulescentulos, cotidianam amicorum assiduitatem et frequentiam.</span><span class="section"><span class="reg">haec</span>  cura ut teneas commonendo et rogando et omni ratione efficiendo ut intellegant qui debent tua causa, referendae gratiae, qui volunt, obligandi tui tempus sibi aliud nullum fore. <span class="reg">etiam</span>  hoc multum videtur adiuvare posse novum hominem, hominum nobilium voluntas et maxime consularium. <span class="reg">prodest</span>  quorum in locum ac numerum pervenire velis ab iis ipsis illo loco ac dignum numero putari.</span><span class="section"><span class="reg">ii</span>  rogandi omnes sunt diligenter et ad eos adlegandum est persuadendumque iis nos semper cum optimatibus de re publica sensisse, minime popularis fuisse; si quid locuti populariter videamur, id nos eo consilio fecisse ut nobis Cn. Pompeium adiungeremus, ut eum qui plurimum posset aut amicum in nostra petitione haberemus aut certe non adversarium.</span><span class="section"><span class="reg">praeterea</span>  adulescentis nobilis elabora ut habeas vel ut teneas, studiosos quos babes. <span class="reg">multum</span>  dignitatis adferent. <span class="reg">plurimos</span>  habes; perfice ut sciant quantum in iis putes esse. <span class="reg">si</span>  adduxeris ut ii qui volunt cupiant, plurimum proderunt. <span class="">chapter 2</span></span></p><p><span class="section"><span class="reg">ac</span> multum etiam novitatem tuam adiuvat quod eius modi nobiles tecum petunt, ut nemo sit qui audeat dicere plus illis nobilitatem quam tibi virtutem prodesse oportere. <span class="reg">nam</span> P. Galbam et L. Cassium summo loco natos quis est qui petere consu<span class="pagebreak" id="index.xml-pb-d30e174">[Page 156]</span>latum putet? <span class="reg">vides</span> igitur amplissimis ex familiis homines, quod sine nervis sunt, tibi paris non esse. <span class="reg">at</span> Antonius et Catilina molesti sunt.</span><span class="section"><span class="reg">immo</span>  homini navo, industrio, innocenti, diserto, gratioso apud eos qui res iudicant, optandi competitores ambo a puemitia sicarii, ambo libidinosi, ambo egentes. Eorum alterius bona proscripta vidimus, vocem denique audivimus iurantis se Romae iudicio aequo cum homine Graeco certare non posse, ex senatu eiectum scimus optima verorum censorum existimatione, in praetura competitorem habuimus amico Sabidio et Panthera, quom ad <span class="pagebreak" id="index.xml-pb-d30e186">[Page 157]</span>  tabulam quos poneret non haberet; quo tamen in magistratu amicam quam domi palam haberet de machinis emit. <span class="reg">in</span>  petitione autem consulatus Cappadoces omnis compilare per turpissimam legationem maluit quam adesse et populo Romano supplicare.</span></p><p><span class="section"><span class="reg">alter</span> vero, di boni! quo splendore est? <span class="reg">primum</span> nobilitate eadem <span class="strikethrough">qua Catilina</span>. <span class="reg">num</span> maiore? <span class="reg">non</span>. <span class="reg">sed</span> virtute. <span class="reg">quam</span> ob rem? <span class="reg">quod</span> Antonius umbram suam metuit, hic ne leges quidem natus in patris egestate, educatus in sororis stupris, corroboratus in caede civium, cuius primus ad rem publicam aditus in equitibus R. occidendis fuit (nam illis quos meminimus Gallis, qui tum Titiniorum ac Nanniorum ac <span class="pagebreak" id="index.xml-pb-d30e218">[Page]</span> Tanusiorum capita demebant, Sulla <span class="pagebreak" id="index.xml-pb-d30e220">[Page 158]</span> unum Catilinam praefecerat); in quibus ille hominem optimum, Q. Caecilium, sororis suae virum, equitem Romanum, nullarum partium, cum semper natura tum etiam aetate iam quietum, suis manibus occidit. <span class="">para </span><span class="">chapter 3</span></span></p><p><span class="section"><span class="reg">quid</span> ego nunc dicam peteme eum consulatum, qui hominem carissimum populo Romano, M. Marium, inspectante populo Romano vitibus per totam umbem ceciderit, ad bustum egerit, ibi omni cmuciatu lacerarit, vivo stanti collum gladio sua dextera secuemit, cum sinistra capillum eius a vertice teneret, caput sua manu tulerit, cum inter digitos eius rivi sanguinis fluerent? qui postea cum histrionibus et cum gladiatoribus ita vixit ut alteros libidinis, alteros facinoris adiutores haberet, qui nullum in locum tam sanctum ac tam religiosum accessit in quo non, etiam si aliis culpa non esset, tamen ex sua nequitia dedecoris <span class="pagebreak" id="index.xml-pb-d30e229">[Page 159]</span> suspicionem relinqueret, qui ex curia Curios et Annios, ab atmiis Sapalas et Carvilios, ex equestri ordine Pompilios et Vettios sibi amicissimos comparavit, qui tantum habet audaciae, tantum nequitiae, tantum denique in libidine artis et efficacitatis, ut prope in parentum gremiis praetextatos liberos constuprarit? <span class="reg">quid</span> ego nunc tibi de Africa, quid de testium dictis scribam? <span class="reg">nota</span> sunt, et ea tu saepius legito; sed tamen hoc mihi non praetermittendum videtur quod primum ex eo iudicio tam egens discessit quam quidam iudices eius ante illud in eum iudicium fuemunt, deinde tam invidiosus ut aliud in eum iudicium cotidie flagitetur. <span class="reg">hic</span> se sic habet ut magis <span class="pagebreak" id="index.xml-pb-d30e240">[Page]</span> timeant etiam si quierit, quam ut contemnant si quid commoverit.</span><span class="section"><span class="reg">quanto</span>  melior tibi fortuna petitionis data est quam nuper homini novo, C. Coelio! <span class="reg">ille</span>  cum duobus hominibus ita nobilissimis petebat ut tamen in iis omnia pluris essent quam ipsa nobilitas, summa ingenia, summus pudor, plurima beneficia, sum<span class="pagebreak" id="index.xml-pb-d30e249">[Page 160]</span>ma ratio ac diligentia petendi. <span class="reg">ac</span>  tamen eorum alterum Coelius, cum multo inferior esset genere, superior nulla me paene, superavit.</span></p><p><span class="section"><span class="reg">qua</span> me tibi, si facies ea quae natura et studia quibus semper usus es, largiuntur, quae temporis tui ratio desiderat, quae potes, quae debes, non erit difficile certamen cum iis competitoribus, qui nequaquam sunt tam genere insignes quam vitiis nobiles. <span class="reg">quis</span> enim reperiri potest tam improbus civis qui velit uno suffragio duas in rem publicam sicas destringere? <span class="">para </span><span class="">chapter 4</span></span><span class="section"><span class="reg">quoniam</span>  quae subsidia novitatis haberes et habere posses exposui, nunc de magnitudine petitionis dicendum videtur. <span class="reg">consulatum</span>  petis, quo honore nemo est quin te dignum arbitretur, sed multi qui invideant; petis enim homo ex equestri loco summum locum civitatis <span class="pagebreak" id="index.xml-pb-d30e271">[Page 161]</span>  atque ita summum ut forti homini, diserto, innocenti multo idem ille honos plus amplitudinis quam ceteris adferat. <span class="reg">noli</span>  putare eos qui sunt eo honore usi non videre, tu cum idem sis adeptus, quid dignitatis habiturus sis. Eos vero qui consularibus familiis nati locum maiorum consecuti non sunt suspicor tibi, nisi si qui admodum te amant, invidere. <span class="reg">etiam</span>  novos homines praetorios existimo, nisi qui tuo beneflcio vincti sunt, nolle abs te se honore superari.</span><span class="section"><span class="reg">iam</span>  in populo quam multi invidi sint, quam consuetudine horum annorum ab hominibus novis alienati, venire tibi in mentem certo scio; esse etiam non nullos tibi iratos ex iis causis quas egisti <span class="pagebreak" id="index.xml-pb-d30e283">[Page]</span>  necesse est. <span class="reg">iam</span>  illud tute circumspicito, quod ad Cn. Pompei gloriam augendam tanto studio te dedisti, num quos tibi putes ob eam causam esse amicos.</span></p><p><span class="section"><span class="reg">quam</span> ob rem cum et summum locum civitatis petas et videas esse studia quae adversentur, adhibeas necesse est omnem rationem et curam et laborem et diligentiam. <span class="">para </span><span class="">chapter 5</span></span></p><p><span class="section"><span class="reg">et</span> petitio magistratus divisa est in duarum rationum diligentiam, quarum altera in amicorum studiis, altera in populari voluntate ponenda est. <span class="reg">amicorum</span> studia beneflciis et officiis et vetustate et facilitate ac iucunditate naturae parta esse oportet. <span class="reg">sed</span> hoc nomen amicorum in petitione latius patet quam in cetera vita. <span class="reg">quisquis</span> est enim qui ostendat aliquid in te voluntatis, qui colat, qui domum ventitet, is in amicorum numero est habendus. <span class="reg">sed</span> tamen qui sunt amici ex causa iustiore cognationis aut adflnitatis aut sodalitatis alicuius necessitudinis, iis carum et iucundum esse maxime prodest.</span></p><p><span class="section"><span class="reg">deinde</span> ut quisque est intimus ac maxime domesticus, ut is amet et quam amplissimum esse te cupiat valde elaborandum est, tum ut tribules, ut vicini, ut clientes, ut denique liberti, postremo etiam servi tui; nam fere omnis sermo ad forensem famam a domesticis emanat auctoribus.</span><span class="section"><span class="reg">denique</span>  sunt instituendi cuiusque generis amici,ad speciem homines inlustres honoreac nomine, qui etiam si suifragandi studia non navant, tamen adferunt petitori aliquid dignitatis; ad ius obtinendum magistratus, ex quibus maxime consules, deinde tribuni pl., ad conficiendas centurias homines excellenti gratia. <span class="reg">qui</span>  abs te tribum aut centuriam aut aliquod beneficium aut habent <span class="add">⟨aut⟩</span>  sperant, <span class="pagebreak" id="index.xml-pb-d30e327">[Page]</span>  eos rursus magno opere et compara et confirma. <span class="reg">nam</span>  per hos annos homines ambitiosi vehementer omni studio atque opera elaborant, ut possint a tribulibus suis ea quae peti<span class="pagebreak" id="index.xml-pb-d30e332">[Page 162]</span>erint impetrare. <span class="reg">hos</span>  tu homines, quibuscumque poteris rationibus, ut ex animo atque ex tilla summat voluntate tui studiosi sint elaborato.</span></p><p><span class="section"><span class="reg">quod</span> si satis grati homines essent, haec tibi omnia parata esse debebant, sic uti parata esse confido. <span class="reg">nam</span> hoc biennio quattuor sodalitates hominum ad ambitionem gratiosissimorum tibi obligasti, C. Fundani, Q. Galli, C. <span class="add">⟨Corneli⟩</span>, C. Orcivi. Horum in causis ad te deferendis quid tibi eorum sodales receperint et confirmarint scio, nam intemfui. <span class="reg">qua</span> me hoc tibi faciendum est hoc tempore ut ab his quod debent exigas saepe commonendo, rogando, confirmando, curando ut intellegant nullum se umquam aliud tempus habituros referendae gratiae. <span class="reg">profecto</span> homines et spe reliquorum tuorum officiorum et <span class="strikethrough">iam</span> recentibus beneficiis ad studium navandum excitabuntur. <span class="">para </span></span></p><p><span class="section"><span class="reg">et</span> omnino quoniam eo genere amicitiarum petitio tua maxime munita est, quod ex causarum defensionibus adeptus es, fac ut plane iis omnibus quos devinctos tenes discriptum ac dispositum suum cuique munus sit; et quem ad modum nemini illorum molestus ulla in me umquam fuisti, sic cura ut intellegant omnia te quae ab illis tibi deberi putaris ad hoc tempus reservasse. <span class="">chapter 6</span></span></p><p><span class="section"><span class="reg">sed</span> quoniam tribus rebus homines maxime ad benevolentiam atque haec suifragandi studia ducuntur, beneficio, spe,<span class="pagebreak" id="index.xml-pb-d30e372">[Page 163]</span> adiunctione animi ac <span class="pagebreak" id="index.xml-pb-d30e374">[Page]</span> voluntate, animadvertendum est quem ad modum cuique horum generi sit inserviendum. <span class="reg">minimis</span> beneficiis homines adducuntur ut satis causae putent esse ad studium suifragationis, nedum ii quibus saluti fuisti, quos tu habes plurimos, non intellegant, si hoc tuo tempore tibi non satis fecerint, se probatos nemini umquam fore. <span class="reg">quod</span> cum ita sit, tamen rogandi sunt atque etiam in hanc opinionem adducendi ut qui adhuc nobis obligati fuerint iis vicissim nos obligari posse videamur.</span><span class="section"><span class="reg">qui</span>  autem spe tenentur, quod genus hominum multo etiam est diligentius atque officiosius, iis fac ut propositum ac paratum auxilium tuum esse videatur, denique ut spectatorem te officiorum esse intellegant diligentem, ut videre te plane atque animadvertere quantum a quoque proficiscatur appareat.</span><span class="section">Tertium illud genus est <span class="strikethrough">studiorum</span>  voluntarium, quod agendis gratiis, accommodandis sermonibus ad eas rationes, propter quas quisque studiosus tui esse videbitur, significanda erga illos pari voluntate, adducenda amicitia in spem familiaritatis et consuetudinis confirmari oportebit. <span class="reg">atque</span>  in his omnibus generibus iudicato et perpendito quantum quisque possit, ut scias et quem ad modum cuique inservias et quid a quoque exspectes ac postules.</span></p><p><span class="section"><span class="reg">sunt</span> enim quidam homines in suis vicinitatibus et municipiis gratiosi, sunt diligentes et copiosi, qui etiam si antea non studuerunt huic gratiae, tamen ex tempore elaborare eius causa cui debent aut volunt facile possunt. <span class="reg">his</span> hominum generibus sic inserviendum est ut ipsi intellegant te videre quid a quoque exspectes, sentire quid accipias, meminisse quid acceperis. <span class="reg">sunt</span> autem alii, qui aut nihil possunt aut etiam odio sunt tribulibus suis nec habent tantum animi ac facultatis ut enitantur ex tempore. <span class="pagebreak" id="index.xml-pb-d30e405">[Page]</span> <span class="reg">hos</span> ut intemnoscas elaborato, ne spe in aliquo maiore posita praesidi parum comparetur. <span class="">chapter 7</span></span></p><p><span class="section"><span class="reg">et</span> quamquam partis ac fundatis amicitiis fretum ac <span class="pagebreak" id="index.xml-pb-d30e416">[Page 164]</span>munitum esse oportet, tamen in ipsa petitione amicitiae permultae ac perutiles comparantur; nam in ceteris molestiis habet hoc tamen petitio commodi: potes honeste, quod in cetera vita non queas, quoscumque velis adiungere ad amicitiam, quibuscum si alio tempore agas, absurde facere videare, in petitione autem nisi id agas et cum multis et diligenter, nullus petitor esse videare.</span><span class="section"><span class="reg">ego</span>  autem tibi hoc confirmo, esse neminem, nisi aliqua necessitudine competitorum alicui tuorum sit adiunctus, a quo non facile si contenderis impetrare possis ut suo beneficio promereatur se ut ames et sibi ut debeas, modo ut intellegat te magni aestimare ex animo agere, bene se ponere, fore ex eo non brevem et suifragatoriam sed firmam et perpetuam amicitiam.</span><span class="section"><span class="reg">nemo</span>  erit, mihi crede, in quo modo aliquid sit, qui hoc tempus sibi oblatum amicitiae tecum constituendae praetermittat, praesertim cum tibi hoc casus adferat ut ii tecum petant quorum amicitia aut contemnenda aut fugienda sit, et qui hoc quod ego te hortor non modo adsequi sed ne incipere quidem possint.</span><span class="section"><span class="reg">nam</span>  qui incipiat Antonius homines adiungere atque invitare ad amicitiam quos per se suo nomine appellare non possit? <span class="reg">mihi</span>  quidem nihil stultius videtur quam existimare esse eum studiosum tui quem non noris. <span class="reg">eximiam</span>  quandam gloriam et dignitatem ac rerum gestarum magnitudinem esse oportet in eo quem homines ignoti nullis suifragantibus honore adficiant; ut quidem homo nequam, iners, sine officio, sine ingenio, cum infamia, nullis amicis hominem plurimorum studio <span class="pagebreak" id="index.xml-pb-d30e436">[Page]</span>  atque omnium bona existimatione munitum praecurrat, sine magna culpa neglegentiae fleri non potest. <span class="pagebreak" id="index.xml-pb-d30e438">[Page 165]</span><span class="">chapter 8</span></span></p><p><span class="section"><span class="reg">quam</span> ob rem omnis centurias multis et variis amicitiis cura ut confirmatas habeas. <span class="reg">et</span> primum, id quod ante oculos est, senatores equitesque Romanos, ceterorum ordinum navos homines et gratiosos complectere. <span class="reg">multi</span> homines urbani industrii, multi libertini in foro gratiosi navique versantur. <span class="reg">quos</span> per te, quos per communis amicos poteris, summa cura ut cupidi tui sint elaborato, appetito, adlegato, summo beneficio te adfici ostendito.</span></p><p><span class="section"><span class="reg">deinde</span> habeto rationem urbis totius, collegiorum omnium, pagorum, vicinitatum. <span class="reg">ex</span> his principes ad amicitiam tuam si adiunxeris, per eos reliquam multitudinem facile tenebis. <span class="reg">postea</span> totam Italiam fac ut in animo ac memoria tributim discriptam comprensamque habeas, ne quod municipium, coloniam, praefecturam, locum denique Italiae ne quem esse patiare in quo non habeas firmamenti quod satis esse possit,</span><span class="section">perquiras et investiges homines ex omni regione, eos cognoscas, appetas, confirmes, cures ut in suis vicinitatibus tibi petant et tua causa quasi candidati sint. <span class="reg">volent</span>  te amicum, si suam a te amicitiam expeti videbunt. <span class="reg">id</span>  ut intellegant oratione ea quae ad eam rationem pertinet habenda consequere. <span class="reg">homines</span>  municipales ac rusticani, si nobis nomine noti sunt, in amicitia esse se arbitrantur; si vero etiam praesidi se aliquid sibi constituere putant, non amittunt occasionem promerendi. <span class="reg">hos</span>  ceteri et maxime tui competitores ne norunt quidem, tu et nosti et facile cognosces, sine quo amicitia esse non potest.</span><span class="section"><span class="reg">neque</span>  id tamen satis est, tametsi magnum est, sed sequitur spes utilitatis atque amicitiae, ne nomenclator solum sed amicus <span class="pagebreak" id="index.xml-pb-d30e483">[Page]</span>  etiam bonus esse videare. <span class="reg">ita</span>  cum et hos ipsos, propter suam ambitionem qui apud tribulis suos plurimum gratia possunt, studiosos in centuriis habebis et ceteros qui apud aliquam partem tribulium propter municipi aut vicinitatis aut conlegi rationem valent cupidos <span class="pagebreak" id="index.xml-pb-d30e488">[Page 166]</span>tui constitueris, in optima spe esse debebis.</span></p><p><span class="section"><span class="reg">iam</span> equitum centuriae multo facilius mihi diligentia posse teneri videntur. <span class="reg">primum</span> cognosce equites (pauci enim sunt), deinde appete (multo enim facilius illa adulescentulorum ad amicitiam aetas adiungitur); deinde habes tecum ex iuventute optimum quemque et studiosissimum humanitatis; tum autem, quod equester ordo tuus est, sequentur illi auctoritatem ordinis, si abs te adhibebitur ea diligentia ut non ordinis solum voluntate sed etiam singulorum amicitiis eas centurias confirmatas habeas. <span class="reg">iam</span> studia adulescentulorum in suifragando, in obeundo, in nuntiando, in adsectando mirifice et magna et honesta sunt. <span class="">para </span><span class="">chapter 9</span></span><span class="section"><span class="reg">et</span>, quoniam adsectationis mentio facta est, id quoque curandum est ut cotidiana cuiusque generis et ordinis et aetatis utare. <span class="reg">nam</span>  ex ea ipsa copia coniectura fieri poterit quantum sis in ipso campo virium ac facultatis habiturus. <span class="reg">huius</span>  autem rei tres partes sunt, una salutatorum <span class="strikethrough">cum domum veniunt</span>, altera deductorum, tertia adsectatorum.</span></p><p><span class="section"><span class="reg">in</span> salutatoribus, qui magis vulgares sunt et hac consuetudine quae nunc est plures veniunt, hoc efficiendum est ut hoc ipsum minimum officium eorum tibi gratissimum esse videatur. <span class="reg">qui</span> domum tuam venient, significato te animadvertere; eorum amicis qui illis renuntient ostendito, <span class="pagebreak" id="index.xml-pb-d30e524">[Page]</span> saepe ipsis dicito. <span class="reg">sic</span> homines saepe, cum obeunt pluris competitores et vident unum esse aliquem qui haec officia maxime animadvertat, ei se dedunt, deserunt ceteros, minutatim ex communibus proprii, ex fucosis firmi suifragatores evadunt. <span class="reg">iam</span> illud teneto diligenter, si eum qui tibi promiserit audieris fucum, ut dicitur, facere aut <span class="strikethrough">ut</span> senseris, ut te id audisse aut scire dissimules, si qui tibi se purgare volet quod suspectum esse <span class="add">⟨se⟩</span> arbitretur, adfirmes te de illius voluntate numquam dubitasse nec debere dubitare. <span class="reg">is</span> enim qui se non putat satis facere amicus esse nullo modo potest. <span class="reg">scire</span> autem oportet quo quisque animo sit, ut quantum cui<span class="pagebreak" id="index.xml-pb-d30e545">[Page 167]</span>que confidas constituere possis.</span><span class="section"><span class="reg">iam</span>  deductorum officium quo maius est quam salutatorum, hoc gratius tibi esse significato atque ostendito et, quod eius fieri poterit, certis temporibus descendito. <span class="reg">magnam</span>  adfert opinionem, magnam dignitatem cotidiana in deducendo frequentia.</span></p><p><span class="section">Tertia est ex hoc genere adsidua adsectatorum copia. <span class="reg">in</span> ea quos voluntarios habebis, curato ut intellegant te sibi in perpetuum summo beneflcio obligari; qui autem tibi debent, ab iis plane hoc munus exigito, qui per aetatem ac negotium poterunt, ipsi tecum ut adsidui sint, qui ipsi sectari non poterunt, suos necessarios in hoc munere constituant. <span class="reg">valde</span> ego te volo et ad rem pertinere arbitror semper cum multitudine esse.</span><span class="section"><span class="reg">praeterea</span>  magnam adferet laudem et summam dignitatem, si ii tecum erunt qui a te defensi et qui per te servati ac iudiciis liberati sunt. <span class="reg">haec</span>  tu plane ab his postulato ut quoniam nulla impensa per te alii rem, alii honorem, alii salutem ac fortunas omnis <span class="pagebreak" id="index.xml-pb-d30e570">[Page]</span>  obtinuerint, nec aliud ullum tempus futurum sit ubi tibi referre gratiam possint, hoc te officio remunerentur. <span class="">para </span><span class="">chapter 10</span></span></p><p><span class="section"><span class="reg">et</span> quoniam in amicorum studiis haec omnis oratio versatur, qui locus in hoc genere cavendus sit praetermittendum non videtur. <span class="reg">fraudis</span> atque insidiarum et perfidiae plena sunt omnia. <span class="reg">non</span> est huius temporis perpetua illa de hoc genere disputatio, quibus rebus benevolus et simulator diiudicari possit; tantum est huius temporis admonere. <span class="reg">summa</span> tua virtus eosdem homines et simulare tibi se esse amicos et invidere coegit. <span class="reg">quam</span> ob rem <span class="foreign" lang="grc">Ἐπιχάρμειον</span> illud teneto, nervos atque artus esse sapientiae non temere credere,</span></p><p><span class="section">et, cum tuorum amicorum studia constitueris, tum etiam obtrectatorum atque adversariorum rationes et genera cognoscito. <span class="reg">haec</span> tria sunt, unum quos laesisti, alterum qui sine causa non amant, tertium qui competitorum valde amici sunt. <span class="reg">quos</span> laesisti, cum contra eos pro amico diceres, iis te plane purgato, necessitudines commemorato, in spem adducito te in eorum<span class="pagebreak" id="index.xml-pb-d30e603">[Page 168]</span> rebus, si se in amicitiam <span class="add">⟨tuam⟩</span> contulerint, pari studio atque officio futurum. <span class="reg">qui</span> sine causa non amant, eos aut beneficio aut spe aut significando tuo erga illos studio dato operam ut de illa animi pravitate deducas. <span class="reg">quorum</span> voluntas erit abs te propter competitorum amicitias alienior, iis quoque eadem inservito ratione qua superioribus et, si probare poteris, te in eos ipsos competitores tuos benevolo esse animo ostendito. <span class="">para </span><span class="">chapter 11</span></span></p><p><span class="section"><span class="reg">quoniam</span> de amicitiis constituendis satis dictum est, dicendum est de illa altera parte petitionis quae in populari ratione versatur. <span class="reg">ea</span> desiderat nomenclationem, blanditiam, adsiduitatem, benignitatem, rumorem, spem in re <span class="pagebreak" id="index.xml-pb-d30e625">[Page]</span> publica.</span><span class="section"><span class="reg">primum</span>  quod facis, ut homines noris, significa ut appareat, et auge ut cotidie melius fiat. <span class="reg">nihil</span>  mihi tam populare neque tam gratum videtur. <span class="reg">deinde</span>  id quod natura non habes induc in animum ita simulandum esse ut natura facere videare. <span class="reg">quamquam</span>  plurimum natura valet, tamen videtur in paucorum mensum negotio posse simulatio naturam vincere. <span class="reg">nam</span>  comitas tibi non deest, ea quae bono ac suavi homine digna est, sed opus est magno opere blanditia, quae etiam si vitiosa est et turpis in cetera vita, tamen in petitione est necessaria. <span class="reg">etenim</span>  cum deteriorem aliquem adsentando facit, tum improba est, cum amiciorem, non tam vituperanda, petitori vero necessaria est, cuius frons et vultus et sermo ad eorum quoscumque convenerit sensum et voluntatem commutandus et accommodandus est.</span><span class="section"><span class="reg">iam</span>  adsiduitatis nullum est praeceptum, verbum ipsum docet quae res sit. <span class="reg">prodest</span>  quidem vehementer nusquam discedere, sed tamen hic fructus est adsiduitatis, non solum esse Romae atque in foro sed adsidue petere, saepe eosdem appellare, non committere ut quisquam possit dicere, †quod eius consequi possis, si abs te non sit rogatum† et valde ac diligenter rogatum.</span><span class="section"><span class="reg">benignitas</span> <span class="pagebreak" id="index.xml-pb-d30e657">[Page 169]</span>autem late patet. <span class="reg">est</span>  in re familiari, quae quamquam ad multitudinem pervenire non potest, tamen ab amicis si laudatur, multitudini grata est; est in conviviis, quae fac et abs te et ab amicis tuis concelebrentur et passim et tributim; est etiam in opera, quam pervulga et communica, <span class="pagebreak" id="index.xml-pb-d30e662">[Page]</span>  curaque ut aditus ad te diurni nocturnique pateant, neque solum foribus aedium tuarum sed etiam vultu ac fronte, quae est animi ianua; quae <span class="add">⟨si⟩</span>  significat voluntatem abditam esse ac retrusam, parvi refert patere ostium. <span class="reg">homines</span>  enim non modo promitti sibi, praesertim quod de candidato petant, sed etiam large atque honorifice promitti volunt.</span></p><p><span class="section"><span class="reg">qua</span> re hoc quidem facile praeceptum est, ut quod facturus sis id significes te studiose ac libenter esse facturum; illud difficilius et magis ad tempus quam ad naturam accommodatum tuam, quod facere non possis, ut id† iucunde neges† quorum alterum est tamen boni viri, alterum boni petitoris. <span class="reg">nam</span> cum id petitur, quod honeste aut <span class="strikethrough">non</span> sine detrimento <span class="strikethrough">est</span> nostro promittere non possumus, quo modo si qui roget ut contra amicum aliquem causam recipiamus, belle negandum est, ut ostendas necessitudinem, demonstres quam moleste feras, aliis te rebus exsarturum esse persuadeas. <span class="">chapter 12</span></span><span class="section"><span class="reg">audivi</span>  hoc dicere quendam de quibusdam oratoribus, ad quos causam suam detulisset, gratiorem sibi orationem <span class="add">⟨eius⟩</span>  fuisse qui negasset quam illius qui recepisset. <span class="reg">sic</span>  homines fronte et oratione magis quam ipso beneficio reque capiuntur. <span class="reg">verum</span>  hoc probabile est, illud alterum subdurum tibi homini Platonico suadere, sed tamen tempori consulam. <span class="reg">quibus</span>  enim te propter aliquod officium necessitudinis adfuturum negaris, tamen ii possunt abs te placati aequique discedere; quibus autem idcirco negaris, quod te im<span class="pagebreak" id="index.xml-pb-d30e702">[Page 170]</span>peditum esse dixeris aut amicorum hominum negotiis aut gravioribus causis aut ante susceptis, <span class="pagebreak" id="index.xml-pb-d30e705">[Page]</span>  inimici discedunt omnesque hoc animo sunt ut sibi te mentiri malint quam negare.</span><span class="section">C. Cotta, in ambitione artifex, dicere solebat se operam suam, quoad non contra officium rogaretur, polliceri solere omnibus, impertire iis apud quos optime poni arbitraretur; ideo se nemini negare, quod saepe accideret causa cur is cui pollicitus esset non uteretur, saepe ut ipse magis esset vacuus quam putasset; neque posse eius domum compleri qui tantum modo reciperet quantum videret se obire posse; casu fieri ut agantur ea quae non putaris, illa quae credideris in manibus esse ut aliqua de causa non agantur; deinde esse extremum ut irascatur is cui mendacium dixeris. </span><span class="section"><span class="reg">id</span>, si promittas, et incertum est et in diem et in paucioribus; sin autem <span class="strikethrough">id</span>  neges, et certe abalienes et statim et pluris. <span class="reg">plures</span>  enim multo <span class="pagebreak" id="index.xml-pb-d30e719">[Page 171]</span>sunt qui rogant ut uti liceat opera alterius quam qui utuntur. <span class="reg">qua</span>  re satius est <span class="strikethrough">ut</span>  ex his aliquos aliquando in foro tibi irasci quam omnis continuo domi, praesertim cum multo magis irascantur iis qui negent, quam ei quem videant ea ex causa impeditum, ut facere quod promisit cupiat si ullo modo possit.</span><span class="section"><span class="reg">ac</span>  ne videar aberrasse a distributione mea, qui haec in hac populari parte petitionis disputem, hoc sequor, haec omnia non tam ad amicorum studia quam ad popularem famam pertinere, et si inest aliquid ex illo genere, benigne respondere, studiose inservire negotiis ac periculis amicorum, tamen hoc loco ea dico, quibus multitudinem capere possis, ut de nocte domus compleatur, ut multi spe tui praesidi teneantur, ut amiciores abs te discedant quam accesserint, ut quam plurimorum aures optimo sermone compleantur. <span class="">para </span><span class="">chapter 13</span></span><span class="section"><span class="reg">sequitur</span>  enim ut de rumore dicendum sit, cui maxime serviendum est. <span class="reg">sed</span>  quae dicta sunt omni superiore <span class="pagebreak" id="index.xml-pb-d30e740">[Page]</span>  oratione, eadem ad rumorem concelebrandum valent, dicendi laus, studia publicanorum et equestris ordinis, hominum nobilium voluntas, adulescentulorum frequentia, eorum qui abs te defensi sunt adsiduitas, ex municipiis multitudo eorum quos tua causa venisse appareat, bene <span class="add">⟨te⟩</span>  ut homines nosse, comiter appellare, adsidue diligenter petere, benignum ac liberalem esse <span class="add">⟨et⟩</span>  loquantur et existiment, domus ut multa nocte compleatur, omnium generum frequentia adsit, satis fiat oratione omnibus, re operaque multis; perficiatur id quod fieri potest labore et arte ac diligentia, non ut ad populum ab his omnibus fama perveniat sed ut in his studiis populus ipse versetur.</span><span class="section"><span class="reg">iam</span>  urbanam illam multitudi<span class="pagebreak" id="index.xml-pb-d30e752">[Page 172]</span>nem et eorum studia qui contiones tenent adeptus es in Pompeio ornando, Manili causa recipienda, Cornelio defendendo; excitanda nobis sunt quae adhuc habuit nemo quin idem splendidorum hominum voluntates haberet. <span class="reg">efficiendum</span>  etiam illud est ut sciant omnes Cn. Pompei summam esse erga te voluntatem et vehementer ad illius rationes te id adsequi quod petis pertinere.</span><span class="section"><span class="reg">postremo</span>  tota petitio cura ut pompae plena sit, ut inlustris, ut splendida, ut popularis sit, ut habeat summam speciem ac dignitatem, ut etiam si †quae poscit ne† competitoribus tuis exsistat aut sceleris aut libidinis aut largitionis accommodata ad eorum mores infamia.</span><span class="section"><span class="reg">atque</span>  etiam in hac petitione maxime videndum est ut spes rei publicae bona de te sit et honesta opinio; nec tamen in petendo res publica capessenda est neque in senatu neque in contione, sed haec tibi sunt retinenda ut senatus te existimet ex eo quod ita vixeris <span class="pagebreak" id="index.xml-pb-d30e765">[Page]</span>  defensorem auctoritatis suae fore, equites et viri boni ac locupletes ex vita acta te studiosum oti ac rerum tranquillarum, multitudo ex eo quod dumtaxat oratione in contionibus ac iudicio popularis fuisti, te a suis commodis non alienum futurum. <span class="">para </span><span class="">chapter 14</span></span><span class="section"><span class="reg">haec</span>  veniebant mihi in mentem de duabus illis commentationibus matutinis, quod tibi cotidie ad forum descendenti meditandum esse dixeram: <span class="q">‘<span class="reg">novus</span> sum, consulatum peto.’</span>  Tertium restat: <span class="q">‘Roma est,’</span>  civitas ex nationum conventu con<span class="pagebreak" id="index.xml-pb-d30e781">[Page 173]</span>stituta, in qua multae insidiae, multa fallacia, multa in omni genere vitia versantur, multorum adrogantia, multorum contumacia, multorum malevolentia, multorum superbia, multorum odium ac molestia perferenda est. <span class="reg">video</span>  esse magni consili atque artis in tot hominum cuiusque modi vitiis tantisque versantem vitare offensionem, vitare fabulam, vitare insidias, esse unum hominem accommodatum ad tantam morum ac sermonum ac voluntatum varietatem.</span><span class="section"><span class="reg">qua</span>  re etiam atque etiam perge tenere istam viam quam institisti, excelle dicendo. <span class="reg">hoc</span>  et tenentur Romae et adliciuntur et ab impediendo ac laedendo repelluntur. <span class="reg">et</span>  quoniam in hoc vel maxime est vitiosa civitas, quod largitione interposita virtutis ac dignitatis oblivisci solet, in hoc fac ut te bene noris, id est ut intellegas eum esse te qui iudici ac periculi metum maximum competitoribus adferre possis. <span class="">para </span><span class="reg">fac</span>  ut se abs te custodiri atque observari sciant; cum diligentiam tuam, cum auctoritatem vimque dicendi tum profecto equestris ordinis erga te studium pertimescent.</span><span class="section"><span class="reg">atque</span>  haec ita nolo te illis proponere ut videare accusationem iam meditari, sed ut hoc terrore facilius hoc ipsum <span class="pagebreak" id="index.xml-pb-d30e805">[Page]</span>  quod agis consequare. <span class="reg">et</span>  plane sic contende omnibus nervis ac facultatibus ut adipiscamur quod petimus. <span class="reg">video</span>  nulla esse comitia tam inquinata largitione quibus non gratis aliquae centuriae renuntient suos magno opere necessarios.</span></p><p><span class="section"><span class="reg">qua</span> re si advigilamus pro rei dignitate et si nostros ad summum studium benevolosi excitamus et si hominibus studiosis <span class="strikethrough">gratiosisque</span> nostri suum cuique munus discribimus et si competitoribus iudiciuin proponimus, sequestribus metum <span class="pagebreak" id="index.xml-pb-d30e821">[Page 174]</span>inicimus, divisores ratione aliqua coercemus, perfici potest ut largitio nulla sit aut nihil valeat. <span class="">para </span></span><span class="section"><span class="reg">haec</span>  sunt quae putavi non melius scire me quam te sed facilius his tuis occupationibus conligere unum in locum posse et ad te perscripta mittere. <span class="reg">quae</span>  tametsi ita sunt scripta ut non ad omnis qui honores petant sed ad te proprie et ad hanc petitionem tuam valeant, tamen tu si quid mutandum esse videbitur aut omnino tollendum aut si quid erit praeteritum velim hoc mihi dicas; volo enim hoc commentariolum petitionis haberi omni ratione perfectum.</span></p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Q. Tullius Cicero.
	    Date: 2016-11-10<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:27:12Z.
	       SAXON HE 9.8.0.5.
		 --></address></div></body></html>