<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Corpus Scriptorum Ecclesiasticorum Latinorum (CSEL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Corpus Scriptorum Ecclesiasticorum Latinorum (CSEL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Corpus Scriptorum Ecclesiasticorum Latinorum (CSEL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a lang="lat" class="toc toc_0" href="#index.xml-body.1_div.1">APPENDIX. I. SERMO DE RVSTICIANO SVBDIACONO. </a><ul class="toc"></ul></li></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span><span class="head"><span class="titlem">APPENDIX. I. SERMO DE RVSTICIANO SVBDIACONO. </span></span></h2><div class="pagebreak" id="index.xml-pb-d30e112">[Page 280]</div><p>Hunc sermonem e codice quodam Cellensi erutum edidit Hieronymus <br /> Vignierius in secundo tomo Supplementi. Augustiniani (Parisiis 1654); <br /> repetiui deficientibus libris manu scriptis textum uulgatum (v) orthographia <br /> correcta.</p><div class="pagebreak" id="index.xml-pb-d30e121">[Page 281]</div><div><span class="titlem">SERMO DE RUSTICIANO SUBDIACONO. </span></div><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><p>Adhuc maerens et dolens, fratres, sisto me sanctitati uestrae; <br /> nec enim praeteriti casus - dicam mei dicam uestri? — dolorem potui <br /> digerere. ter conatus sum uerbum, unde debitor sum, uobis subministrare: <br /> totiens et meae et uestrae lacrimae conantis uocem <br /> suppresserunt nec potui melius curas quibus premebar quam <br /> ubertate lacrimarum explicare. quid ergo fiet? numquamne meo, <br /> numquam uestro luctui limes statuetur? quotiens me uidebitis <br /> intrantem, non cessabitis pectora tundere et gemitus dare? quotiens <br /> uos congregatos uidero, in lacrimas ibo et suspiria? tempus <br /> lugendi et mihi et uobis circumscripserunt eloquia diuina nec <br /> dolui cum uos lacrimantes uidi — et ad Lazari recordationem <br /> fleuit dominus Iesus Christus et qui eum flentem uidebant Iudaei <br /> dixerunt: ecce quomodo diligebat eum! —, immo potius <br /> si quid in lacrimis iucundum, si quid gratum esse potest, illud <br /> e uestris collegi. dicebam enim intra me: \'ecce quomodo diligebant <br /> eum!) qui patrem tanto affectu prosequebantur, eundem <br /> dabunt et filio qui eorum pater factus est. heredem oneris facient <br /> heredem amoris; qui succedit honori, succedet et caritati. bonum <br /> ingredienti omen est antiquae in pastorem dilectionis in ouibus signa <br /> uidere. fiet amoris translatio in eum cui facta est curarum collatio, <br /> nec mutato pastore cessabunt eum diligere qui debet oues pascere, <br /> cuius uocem audient et qui deo teste conscientia teste paratus <br /> est cum adiutorio domini pro ouicularum minima animam suam <br /> impendere et superimpendere. </p></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><p>Si quae ratio dolendi, si flendi, tota mea est, non uestra, <br /> non eius cuius tangimur desiderio. solutus est ille, uinctus ego; <br /> stadium emensus, curro; in patria est, unde peregrinor; curas <br /> quas deposuit in sinu meo reposuit; clauum bene tenuit, de me <br /> quid fiet nescio; appulit, fluctuo; e litore uidet iratum pelagus, <br /> furentes procellas, exclamo in mediis fluctibus: salua nos, <span class="note" id="Note1"><span class="noteLabel">Note: </span>.10 cf. Eccle. S, 4 14 Ioh. 11, 36 24 cf. Iob. 10, 11 <br /> 28 cf. II Cor. 5, 6 31 Matth. 8, 25.</span> <span class="note" id="Note2"><span class="noteLabel">Note: </span>20 <span style="font-style:italic">de uoce</span> omen <span style="font-style:italic">ab Augustino aliena cf. Retract. 11, 6 (2) Knoell</span>.</span> <br /> <span class="pagebreak" id="index.xml-pb-d30e212">[Page 282]</span> perimus. et uere perimus et uere periculum urget et uere caput <br /> meum impellit non meum tantum periculum, sed et uestrum; <br /> nam sine uobis saluus esse non possum, uestrarum animarum <br /> iactura mea est. quidquid domino meo de uobis perit, periculo <br /> meo perit; rationem sum redditurus, pellem pro pelle. misericordem<br /> dominum habeo, sed rigidum computatorem: ouiculas <br /> suas cotidie numerat, has in manibus descriptas habet, exigit <br /> numerum, quem si non reddidero ingens capiti meo periculum <br /> creatur. uidete, fratres, si sarcinam meam considerans a lacrimis <br /> possum temperare, si de graui onere meo non mihi dolendum<br /> est. pondus meum alleuiate. faciet caritas uestra quod immane <br /> est mitius et adiuuante domino et pastor et ouiculae pascua <br /> inuenient, et postquam in meridie cubauerint, accumbent cum <br /> Abraham, Isaac et Iacob, ubi non erit sol neque ullus aestus, <br /> sed in umbra domini pax et refrigerium, quando luctus noster<br /> uertetur in citharam et noces flentium in cantus exsultantium.</p></div><div class="textpart" id="index.xml-body.1_div.1_div.3"><h3><span class="headingNumber">1.3. </span></h3><p>Ceterum, dilectissimi, dum de pastore erepto lugemus, <br /> nascitur de perdito fratre dolendi occasio. praecisum est a nobis <br /> membrum, pars nostri facta est pars Donati, transiit miles domini <br /> ad castra Philistinorum et de uase honoris factum est uas<br /> dedecoris. intellegitis quid dico. miser ille Rusticianus Mutigensis <br /> diaconus sacramentum quod ecclesiae debebat abiecit et ordinem <br /> suum infideli participatione polluit. quid non feci, quos non <br /> adhibui conatus, ut in praecipitium ruentem in plano collocarem <br /> et eximerem periculo, qui periculum amabat in quo periit! is<br /> prima et urgens fuit cura mea qui nunc est dolor meus. nolebam <br /> mihi subtrahi in ipso oneris mei exordio quem a satis longo <br /> tempore uidebam tamquam fulgur de caelo cadentem. et licet <br /> ipse exigentibus peccatis suis a domino deseri meruerit, doleo <br /> tamen quod de eo ad dominum meum dicere non possum: \'ecce <br /> me cum pueris quos dedisti mihi.\'</p></div><div class="textpart" id="index.xml-body.1_div.1_div.4"><h3><span class="headingNumber">1.4. </span></h3><p>Uobis omnibus notum scio et tam bene scio, quia scio <br /> uestrorum multis moras quas hic trahebat displicuisse. quotiens <br /> uenerandus noster Ualerius me praesente cum uisceribus paternis <br /> dixit ad eum: \'quid hic agis? cur stationem tuam deseris? cur presbytero <br /> tuo non collaboras? cur Hipponem Mutigenae praefers cui <br /> alligatus es?\' et cum responderet se ad solitudinem minime idoneum <span class="note" id="Note3"><span class="noteLabel">Note: </span>5 cf. Hiob 2, 4 13 cf. Cant. 1, 6 cf. Matth. 8, 11 14 cf. <br /> Apoc. 7, 16 15 cf. Hiob 30, 31 20 cf. Rom. 9, 21 25 cf. Eccli. 3, 27 <br /> 28 cf. Luc. 10, 18 30 cf. Esai. 8, 18 =</span> <span class="note" id="Note4"><span class="noteLabel">Note: </span>21 Mutigenensis? <span style="font-style:italic">cf. lin. 36</span> 33 uestrorum = uestrum</span><br /> <span class="pagebreak" id="index.xml-pb-d30e308">[Page 283]</span> clericatum, non monachatum iniisse, se nullos Mutigenae habere <br /> cum quibus uersaretur, respondebat sanctus senex: ea II i gat u s <br /> es uxori? noli quaerere solutionem. tua est ecclesia <br /> Mutigensis, non nostra; ad eam nomen, non ad Hipponem dedisti. <br /> nonne saeculo renuntiasti, nonne amicis, nonne sanguini?\' audiebat <br /> dicentem, sed male audiebat qui dicenti non obsequebatur. quid <br /> factum est? cum satis festinus haberetur indolisque ad scurrilitatem <br /> procliuioris, inter nugas saeculi, inter conuiuia et compotationes <br /> diurnas, saepe etiam nocturnas tandem defecit; exstinctus est <br /> spiritus timoris domini, de luto in lutum prouoluitur. alternis <br /> uicibus et alios inuitans et ab aliis inuitatus et conuiua et conuiuans, <br /> cum aeri quod contraxerat soluendo non esset et a creditoribus <br /> urgeretur et se cotidianis implicaret erroribus et plurimis <br /> scandalum crearet, tandem a presbytero suo excommunicatus ad <br /> Donatistae transfugit et ab eorum episcopo non tantum exceptus, <br /> quod contra ius ecclesiarum est, non tantum rebaptizatus est, <br /> quod impium est, sed etiam diaconus, quod maxime lugendum, <br /> factus est.</p></div><div class="textpart" id="index.xml-body.1_div.1_div.5"><h3><span class="headingNumber">1.5. </span></h3><p>Haec ego cum primum accepi, aberat uenerandus senex <br /> noster Ualerius, sed commota uiscera dilationem minime passa <br /> sunt. ingemui dolui, pro eo in conspectu domini mei effudi animam <br /> meam. et quia mihi a multis relatum fuerat Macrobium <br /> episcopum Donatistam ad quem confugerat uirum esse pacificum <br /> non longe a regno dei et a concordia fratrum, qui si aliquos <br /> rebaptizaret id inuitus faceret, hunc litteris conuenire statui et <br /> quam obnixis precibus ad eum per amicos agere, ut in subdiacono <br /> nostro baptismum Christi non exsufflaret nec iterum baptizaret, <br /> quem in nomine dei et baptizatum et signatum fuisse non nesciret. <br /> aegre litteras nostras admisit, sed tandem Maximi et Theodori <br /> quibus illud negotii iniunxeramus precibus adactus est, ut eas <br /> recitari sineret et ipse etiam legeret. quibus nihil aliud respondit <br /> quam: non possum nisi ad me uenientes suscipere <br /> et eisdem fidem quam postulauerint dare. cumque de <br /> Primiani facto instarent, dixit non esse filii in patrem inquirere. <br /> et quia per litteras quas ad Macrobium dedi rogabam, ut responderet <br /> quae coram populo nostro legerentur, si uero recusaret, <br /> me nostras recitaturum, cum primum abessent milites, hodie, fratres, <br /> fidem meam libero. nullus adest qui possit turbas ciere, noui uos <span class="note" id="Note5"><span class="noteLabel">Note: </span>2 I Cor. 7, 27 21 cf. I Reg. 1, 15 32 <span style="font-style:italic">non possum-dare)</span> August. <br /> epist. 107 37 cf. August. epist. 23, 6-7</span> <span class="note" id="Note6"><span class="noteLabel">Note: </span>i Matigenensis? </span> <br /> <span class="pagebreak" id="index.xml-pb-d30e404">[Page 284]</span> omnes ad concordiam et ad alienos amplectendos promptiores esse <br /> quam ut excitem. litteras ad Macrobium profero, ut actorum nihil <br /> conscientiam uestram lateat, sed apud deum et homines innotescat <br /> quam sincero corde, quam pacifico affectu inspirante domino rem <br /> tractauerim. quodsi postea perit frater noster, in sua, non in nostra<br /> conscientia peribit. ueniet dominus qui hos et me iudicabit; ueniet <br /> certe frumentum asserturus, paleam dispersurus. aquas nostras <br /> quas tantopere formidant ipse examinabit et coram omnibus manifestissime <br /> iudicabit, an quas pollutae dixerint ipse quoque habeat. <br /> certe uidebunt in quem pupugerunt. quid enim est aliud christianum<br /> rebaptizare quam dominum iterum pungere? signum regis <br /> accepit, crucem admisit, in morte Christi tinctus est. quid aliud <br /> facis qui talem bis baptizas, qui regis signum exsufflas, qui crucem <br /> expungis, quam mortem domini inanem et uacuam reddere <br /> uniuersam salutis nostrae dispensationem ostentui habere? </p></div><div class="textpart" id="index.xml-body.1_div.1_div.6"><h3><span class="headingNumber">1.6. </span></h3><p>Aqua nostra non est aliena, uirgo est et sancta. in fontem <br /> nostrum descendit spiritus, quos irrorat sancti sunt. uideant qua <br /> temeritate pollutos astruant, quos talibus undis aspersos nouerint. <br /> o sacrilegam nouitatem, o uocem impiam! sanctificauit deus aquas <br /> in initio mundi per spiritus incubationem. ex eis tot et tanta<br /> prodierunt miracula., quae de aquarum nostrarum sanctitate nos <br /> erudirent et de ueritate quorum umbrae erant instruerent et de <br /> regeneratione quam in aquis haurimus certos facerent, et eas alienas <br /> uocant et ab his abstinent et mendaces dicunt et omnem eis fidem <br /> abrogant. erit itaque uerax aqua Primiani, quem tam immani anathemate<br /> percussistis, quem tantorum scelerum in uestro conuentu <br /> reum iudicastis nec tamen quos baptizauit iterum tinxistis, et <br /> ecclesiae catholicae, columbae nostrae, sponsae immaculatae, infideles <br /> impurae mendaces aquae apud eos erunt? dicent forsan: (mendaces <br /> erant qui Primianum innocentem damnarunt, et ideo eius <br /> aquae mendaces non fuerunt\'. sed quid dicent de Feliciano et Praetextato, <br /> qui Primianum damnauerunt et ab illo tam grandi schismate <br /> discesserant? an quos baptizauerant noua et recenti tinctione <br /> ecclesiae suae pepererunt? nequaquam. Feliciani et Praetextati <br /> aquae fideles, qui postmodum coierunt et aduersus ecclesiam catholicam <br /> insani foederis communione conspirauerunt, aquae uero <br /> nostrae infideles et profanae? o insana et peruersa cogitatio!</p></div><div class="textpart" id="index.xml-body.1_div.1_div.7"><h3><span class="headingNumber">1.7. </span></h3><p>Addunt etiam: qui baptizatur a mortuo quid est <br /> lauacrum eius? erratis, miseri, non intellegentes scripturas. <br /> non dicimus baptismum, quo tingunt illi quos uelut mortuos a <span class="note" id="Note7"><span class="noteLabel">Note: </span>10 cf. Ioh. 19, 37 28 cf. Cant. 5, 2 38 Eccli. 31 (34), 30 </span> <span class="note" id="Note8"><span class="noteLabel">Note: </span><span style="font-style:italic">22 intellege</span> ueritate &lt;eorum) quorum-</span><br /> <span class="pagebreak" id="index.xml-pb-d30e504">[Page 285]</span> uiuorum communione separamus, nihil esse, sed nihil prodesse, <br /> quamdiu inter mortuos uiuitur. tolle quod obest, iam prodest; <br /> quod extra accepisti proficiet cum intus fueris. emenda baptizatum, <br /> sufficit. latens in semine uirtus incrementa sumet, spiritum dei <br /> ex alto induet, et qui in Christo per baptismum sepultus fuerat <br /> licet foris, postquam in ecclesiae sinum admissus fuerit et mortuos <br /> reliquerit sepelire mortuos suos, sentiet aquam fidelem nec <br /> haereticorum contagiis pollutam et paternam uocem ad cor audiet: <br /> ecce filius meus mortuus erat et reuixit, perierat <br /> et inuentus est. filius meus, quem obstetricantibus undis genueram, <br /> mortuus erat, quia de spiritu meo non uiuebat, et reuixit, <br /> quia abiecto mortuorum consortio ad locum uitae rediit; perierat, <br /> quia eodem cum impiis naufragio abreptus fuerat, inuentus est,. <br /> quia per salutarem tabulam, hoc est paenitentiam, tandem portui, <br /> hoc est ecclesiae, redditus. ut hoc de illis eueniat, fratres, quam <br /> obnixe possumus a domino petamus, ut, quemadmodum unus est <br /> baptismus, una aqua, una fides, sic etiam una caritatis professio <br /> nec inter nos alia amplius audiatur quam meliorum charismatum <br /> aemulatio. <span class="note" id="Note9"><span class="noteLabel">Note: </span>4 cf. Luc. 24, 49 6 cf. Matth. 8, 22. Luc. 9, 60 9 Luc. 15, <br /> 24.32</span> <span class="pagebreak" id="index.xml-pb-d30e551">[Page 286]</span> <span class="pagebreak" id="index.xml-pb-d30e553">[Page 287]</span></p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:26:25Z.
	       SAXON HE 9.8.0.5.
		 --></address></div></body></html>