<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Versus Paschales Pro Augusto Dicti</title><meta name="author" content="Ausonius, Decimus Magnus" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Versus Paschales Pro Augusto Dicti" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Versus Paschales Pro Augusto Dicti</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><div class="l">Sancta salutiferi redeunt sollemnia Christi</div><div class="l">et devota pii celebrant ieiunia mystae.</div><div class="l">at nos aeternum cohibentes pectore cultum</div><div class="l">intemeratorum vim continuamus honorum.</div><div class="l">annua cura sacris, iugis reverentia nobis. </div><div class="pagebreak" id="index.xml-pb-d30e70">[Page v.1.p.36]</div><div class="l">Magne pater rerum, cui terra et pontus et aer</div><div class="l">Tartaraque et picti servit plaga lactea caeli,</div><div class="l">noxia quem scelerum plebis tremit almaque russum</div><div class="l">concelebrat votis animarum turba piarum:</div><div class="l">tu brevis hunc aevi cursum celeremque caducae </div><div class="l">finem animae donas aeternae munere vitae.1</div><div class="l">tu mites legum monitus sacrosque prophetas</div><div class="l">humano impertis generi servasque nepotes,</div><div class="l">deceptum miseratus Adam, quem capta venenis</div><div class="l">implicuit socium blandis erroribus Aevva. 2 </div><div class="l">tu verbum, pater alme, tuum, natumque deumque,</div><div class="l">concedis terris totum similemque paremque,</div><div class="l">ex vero verum vivaque ab origine vivum,</div><div class="l">ille tuis doctus monitis hoc addidit unum,</div><div class="l">ut, super aequoreas nabat qui spiritus undas,3 </div><div class="l">pigra inmortali vegetaret membra lavacro,</div><div class="l">trina fides auctore uno, spes certa salutis</div><div class="l"><span class="gap"> [...]</span> <span class="add">⟨da veniam et praesta speratae munera vitae⟩</span></div><div class="l">hunc numerum iunctis virtutibus amplectenti.</div><div class="l">Tale et terrenis specimen spectatur in oris</div><div class="l">Augustus genitor, geminum sator Augustorum, </div><div class="l">qui fratrem natumque pio conplexus utrumque</div><div class="l">numine partitur regnum neque dividit unum,</div><div class="l">omnia solus habens atque omnia dilargitus.</div><div class="l">hos igitur nobis trina pietate vigentes,</div><div class="pagebreak" id="index.xml-pb-d30e128">[Page v.1.p.38]</div><div class="l">rectores terrae placidos caelique ministros, </div><div class="l">Christe, aput aeternum placabilis adsere patrem.</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Ausonius, Decimus Magnus.
	    Date: 2015-12-07<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:08:05Z.
	       SAXON HE 9.8.0.5.
		 --></address></div></body></html>