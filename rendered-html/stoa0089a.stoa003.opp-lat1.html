<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span></h2><div><span class="titlem">CARMINA DUBIÆ AUCTORITATIS. (Ex Collectione Pisaurensi.)</span></div><p><span class="">PLSection c</span></p><div><span class="titlem">CONTRA POETAS VANOS CARMEN.</span></div><p>Jam mihi polliceor sacris tua carmina libris <br /> Condere, teque Dei Oammatum nomine Christi, <br /> Ora soluturum summo facunda parenti : <br /> Incipe divinis tantum dare pectora rebus, <br /> Subrectosque Deo sensus attollere terra : <br /> Mox oculis coelo nova lux orietur aperto, <br /> Intrabitque sacer tacito per aperta meatu <br /> Spiritus, et læto quatiet tua viscera flatu. <br /> Eia age, tende chelym, et fecundum concute pectus, <br /> Magna movens abeat solitis impensa facultas <br /> Carminibus, major rerum tibi nascitur ordo. <br /> Non modo judicium Paridis, nec bella gigantum <br /> Falsa canis : fuerit puerili ludus in ævo <br /> Ite tuus, quondam decnerunt ludicra parvum : <br /> Nunc animis gravior, quantum provectior annis <br /> Aspernare velis maturo corde camenas, <br /> Et qualem caslis jam congrua moribus aetas, <br /> Atque tui specimen venerabile postulat oris, <span class="">PLSection c</span><br /> Suspice materiam, et divinos concipe sensus. <br /> Si decus e falsis aliquod nomenque tulisti, <br /> De vacuis magnum rebus, cum ficta vetustis <br /> Carminibus caneres, vel cum terrena referres <br /> Gesta triumphantum laudans insignia regum, <br /> Non equidem ex illis tu laudem sumere dignus, <br /> Quos magis ornabas opulenti munere verbi : <br /> Quanto major ab his crescet tibi gloria cœptis, <br /> In quibus et linguam exercens, mentem quoque san­ <br /> cLam <br /> Erudiens, laudemque simul vitamque capesses 1 <br /> Dumque legis catus, et scribis miracula summi <br /> Vera Dei, propior disces et carior ipsi <br /> Esse Deo : quem dum credens miraris, amare <br /> Incipies, et amando recte illabere Cbristo. <br /> Hactenus illa tuae vanae tuba vocis in usus <br /> Personuit vanos, modo celsior intonat actus. <br /> Nosce magis causas rerum et primordia mundi. <br /> Ne vagus innumeros Epicuri somnia mundos, <br /> Quos atomis demens per inane parentibus edit, <span class="pagebreak" id="index.xml-pb-d30e329">[Page 787]</span> <span class="">PLSection A</span><br /> Irritus in vacuum spatiato pectore quæras : <br /> Legifer antiquo venerandus nomine Moses, <br /> Compositum prima rePetens ab origine mundum <br /> Instituente Deo curas tibi solvet inanes : <br /> Formatumque hominem limo, et spiramine sacro <br /> Allatum referens, cujus sit munere cunctis <br /> Celsior in terra spirantibus, ipse docebit: <br /> Neu te ceu lapides Pyrrhæ, argillamve Promethei, <br /> Contemnas, quem summa manus vultuque animoque <br /> Sublimem et propria dignatus imagine finxit. <br /> Cognosces ibidem, ne pergas tradere falis <br /> Arbitrium nostri, quæ nos sententia letbo <br /> Vinxerit, et cujus vitam sub lege trahamus. <br /> Si mentem cælo jacis altius, et super astra <br /> Scire cupis quid sit, vel quid fuerit prius ævo, <br /> Et mundo et sæclis docet ulteriora Joannes. <br /> Principio Verbum, inquit, erat, Deus obside Verbo <br /> Gaudebat, Verbumque Dei simul, et Deus idem <br /> Yerbum erat, hoc Verbum, sine quo nihil, omnia per <span class="">PLSection B</span><br /> quod, <br /> Omnia, et alterno natura omnis famulatur <br /> Strata Dco, genit! numen, genitoris adorant <br /> Cunctaque per genitos in majestate paterna <br /> Regnantem Dominum jam lingua fatemur lesum : <br /> Nomine quo fundata salus stat nostra, fidesque <br /> Nititur. æternæ tendens in sæcula vitæ. <br /> Hujus divino mortales munere fulti <br /> Assequimur fragiles castis evincere factis <br /> Naturam, et rigidæ disrumpere vincula mortis, <br /> Et non corporeis in corpore legibus uti, <br /> Sectantes divina Dei vestigia Christi, <br /> Mente animam, corpusque sacris moderante sub ar­ <br /> mis : <br /> Mens quoniam subjecta Deo capit arma salutis, <br /> Inque animam carnemque suam regnum obtinet, ct fit <br /> Jure patens homo quisqne sui, qni deditus uni <br /> Æternum Domino proprios regnator in artus <br /> Efficitur, vitiis invictus, et osor iniqui, <br /> Fortior adversis virtutibus, ordine justo : <span class="">PLSection c</span><br /> verus homo, quia mente potens, in qua rationis <br /> Lumen habet, famulos nullo certamine sensus <br /> Temperat, et placidis sua pectora flectit habenis; <br /> Tu, cui mens generosa superni seminis ignis <br /> Ardet in æthereos animo conscendere gressus, <br /> In gremio Domini caput insere : mox inhianti <br /> Proflua lacte sacro largus dabit ubera Christus, <br /> Divinoque tuam perfundet lumine mentem, <br /> Ut videas pulsa caligine magna tremendi <br /> Iura Dei, quibus omniparens sapientia Christus <br /> In sese remanens semper novat omnia rerum, <br /> Atque ut vult operum Deus arbiter esse suorum, <br /> Continet et mutat species et tempora vite, <br /> Porrigit aut retrahit cælum, mare, sidera, ventos, <br /> Qua fecit virtute, regens : docet exitus ingens <br /> Ægypti, mersusque mari refluente tyrannus, <br /> Et prius ipse graves elementa per omnia motus <br /> Expertus, quem cuncta tremunt, cui cuncta mini­ <br /> strant. <br /> Tempora namque uno tellus communis habebat <span class="">PLSection D</span><br /> Judæos, quae sola Deo tunc lecta fuit gens : <br /> Et tamen illa Dei gravis hostibus ira superbis <br /> Permixtos inter populos discreta cucurrit. <br /> Jam scio non dices, quod sors incerta procellas, <br /> Et mare casus agat, mare cum discedere jussum, <br /> Discessisse legas, siccamque rigentibus undis <br /> Inter aquas patuisse viam, rursusque solutum <br /> Æquor ad imperium sancti virgamque prophetæ, <br /> li liquidos remeasse sinus, in utroque maris vis <br /> Paruit, ut sanctis iter et vindicta daretur. <br /> Quid profugus Tharsum vates, quem sorte pericli <br /> In inare dejectum spatioso bellua rictu <br /> Cœpit, et innocuum vasta ructavit ab alvo? <br /> Nonne docet ditione Dei mare et astra moveri? <br /> Namque Deum frustra fugiens, quem cuncta tenentem <br /> Nemo fugit, movit coUti simul et maris iras. <br /> Omnipotentis enim Domini natura rebellem <br /> Cognoscens, timuit per se quasi conscia tutum <span class="">PLSection A</span><br /> Ferre reum, et ventis fugitivum vinxit et undis. <br /> Iste propheta Deo lectus terrere minacI <br /> Peccantes monitu populos, postquam grave dixit <br /> Exitium, fregitque reos, avertit et iras <br /> Numinis, impenso lavit sua crimina fletu, <br /> Extremumque diem fugit perversa Ninive. <br /> Non rex ille habuit fatum, qui morte propinqua <br /> Oravit Dominum, quem leges noverat unum <br /> Flectere posse suas, consumptum intenderet ævum <br /> Longius, et meruit tria ducere lustra superstes <br /> Annis ipse suis, et non sua vivere saecla. <br /> Nunc tria miremur texentem fata Platonem. <br /> Aut Arati numeros, et picta Manethonis astra. <br /> Dicant quæso ubi tunc rapidas nascentibus oras <br /> Ponebant, et quæ quibus ibant sidera signis, <br /> Cum pius Ezechias fidei virtute precatus, <br /> Verteret astrorum cursus, cœlique meatus <br /> Turbaret jussi retro acto lumine solis? <br /> Vel ducis imperio sancti cum sisteret idem <span class="">PLSection B</span><br /> Dilata solem nocte, ut victoria sacri <br /> Profligaretur populi, stetit orbe recurso <br /> Librans, ut magnos caperet lux aucta triumphos. <br /> Quid soboles virtusque Dei, et sapientia Christus? <br /> Nonne satis vanis curas erroribus aufert, <br /> Nosque simul monitis et factis edocet, unum <br /> Cuncta Deum regere, et nil ut sine mente putemus <br /> Principis esse Det, dicens non arbore frondem, <br /> Aere non volucrem, sine jussu decidere; cumque <br /> Omnipotens verbo sternit mare, vel pede calcat, <br /> Et verbo mortes abigit, vel dæmonas urget, <br /> Aut reduces animas in corpora sancta remittit, <br /> Jamque diu exanimes tumulis jubet ire reclusis, <br /> Integratque putres vita remeante sepultos ? <br /> Nonne potestatem propriam satis inaicat auctor, <br /> Qui solus naturam omnem vitamque gubernat? <br /> His precor, his potius studiumque operamque legendis <br /> Scribendisque vovc; cane grandia cœpta Tonantis, <br /> Scribe creatarum verbo primordia rerum, <br /> Et ehaos ante diem, primæque crepuscula lucis, <span class="">PLSection c</span><br /> Quaeque dehinc variis elementa per omnia sæclis <br /> Dicta vel acta Deo, per sancta volumina disces, <br /> Quæ docuit tabulis legalibus indita Moses, <br /> Aut Evangelici quæ lex nova Testamenti <br /> Signat, operta prius retegens mysteria Christum <br /> Tunc te divinum vere memorabo poetam, <br /> Et quasi dulcis aquae potum tua carmina ducam : <br /> Cum mihi nectareos summis a fontibus hanstus <br /> Præbebunt, Dominum rerum retinentia Christum, <br /> Atque tuam pollere Deo testantia mentem, <br /> Ut simul oris opes a te mentisque capessam : <br /> Et quem cognato junctum mihi foedere hector, <br /> Gratuler hunc sancta sub relligione propinquum: <br /> Nec cum mortali solvendis corpore vinclis <br /> Perpetuo sanctum complectar pignore * *.</p><div><span class="titlem">IN JACOBUM, MAGISTRUM EQUITUM.</span></div><p>Per cineres Pauli, per cani limina Petri, <br /> Ne laceres versus, dux Jacobe, meos;</p><p>Sic tua pro clypeo sustentet pectora Thomas, <span class="">PLSection D</span><br /> Et comes ad bellum Bartholomæus eat:</p><p>Sic ope sanctorum non barbarus irruat Alpes : <br /> Sic tibi det vires sancta Susanna suas.</p><p>Sic quicunque ferox gelidum tranaverit Istrum, <br /> Mergatur; volucres ceu Pharaonis equi:</p><p>Sic Geticas ultrix feriat rhomphæa catervas, <br /> Romanasque regant prospera teJa manus;</p><p>Sic tibi det magnum moriens conviva <span class="unclear">triumpham[?]</span>, <br /> Atque tuam vincant dolia fusa sitim :</p><p>Sic nunquam hostili maculetur sanguine dextra, <br /> Ne laceres versus, dux lacobe, meos.</p><div><span class="titlem">CARMEN PASCHALE.</span></div><p>Christe potens rerum, redeuntis conditor ævi, <br /> Vox summi sensusque Dci: quem fudit ab alta <br /> Mente Pater, tantique dedit consortia regni; <br /> Impia qui nostræ domuisti crimina vita:, <br /> Passus corporea mundi vestire figura, <span class="pagebreak" id="index.xml-pb-d30e676">[Page 789]</span> <span class="">PLSection A</span><br /> Affarique palam populos, hominemque fateri: <br /> Quemque utero inclusum Mariæ, mox nnmine viso <br /> Virginei tumuere sinus, innuplaqne Mater <br /> Arcano stupuit compleri viscera partu, <br /> Aactorem paritura suum. Mortalia corda <br /> Artificem rexere poli, mundique repertor <br /> Pars fuit humani generis; latuitque sub uno <br /> Pectore qui totum late complectitur orbem; <br /> Et qui non spatiis terræ, non xquoris unda, <br /> Non capitur cœlo, parvos confluxit in artus. <br /> Quin et supplicii nomen, nexusque subisti, <br /> Ut nos subriperes letho, mortemque fugares <br /> Morte tua : mox æthereas evectus in auras, <br /> Purgata repetis lætum tellure parentem. <br /> Angustum foveas, festis ut sæpe diebus <br /> Annua sinceri celebret jejunia sacri.</p><div class="figure"><img src="PL53_fig2.jpg" alt="" class="graphic" /></div><p><span class="">PLSection B</span></p><div class="figure"><img src="PL53_fig3.jpg" alt="" class="graphic" /></div><div><span class="titlem">LAUS CHRISTI.</span></div><p>Proles vera Dei, cunctisque antiquior annis. <span class="">PLSection c</span><br /> Nunc genitus, qui sem; er eras, lucisque repertor <br /> Ante tuæ, matrisque parens : quem misit ab astris <br /> Æquævus Genitor, verbique in semina fusum <br /> Virgineos habitare sinus, et corporis arcti <br /> Jussit inire vias, parvaque in sede morari: <span class="">PLSection A</span><br /> Quem sedes non ulla capit: qui lumine primo <br /> Vidisti quidquid mundo nascente crearas. <br /> Ipse opifex, opus ipse sui, dignatus iniquas <br /> Ætatis sentire vices et corporis hujus <br /> Dissimiles perferre modos, hominemque subire, <br /> Ut possit monstrare Deum, ne lubricus error, <br /> Et decepta diu varii solertia mundi, <br /> Pectora tam multis sineret mortalia sæclis <br /> Auctorem nescire suum. Te conscia partus <br /> Mater, et attoniti pecudum sensere timores. <br /> Te nova sollicito lustrantes sidera visu <br /> In cœlo videre prius, lumenque secuti <br /> Invenere Magi.Tu noxia pectora solvis, <br /> Elapsasque animas in corpora functa reducis, <br /> Et vitam remeare jubes. Tu lege recepti <br /> Muneris, ad Manes penetras, mortisque latebras <br /> Immortalis adis; nasci tibi nam fuit uni <br /> Principium, linisque mori : sed nocte refusa, <br /> In cœlum, Patremque redis, rursusque perenni <span class="">PLSection B</span><br /> Ordine purgatis adimis contagia terris. <br /> Tu solus, Patrisque comes : tu Spiritus insons, <br /> Et toties unus, triplicique in nomine simplex. <br /> Quid, nisi pro cunctis, aliud? quis credere possit <br /> Te potuisse mori, poteras qui reddere vitam?</p><div><span class="titlem">MIRACULA CHRISTI.</span></div><p>Angelus alloquitur Mariam, quo præscia verbo <br /> Concipiat, salva virginitate, Deum.</p><p>Dant tibi Chaldæi prænuntia munera reges, <br /> Myrrham homo, rcx aurum, suscipe thura Deus.</p><p>Permutat lymphas in vina liquentia Christus : <br /> Quo primum facto se probat esse Deum.</p><p>Quinque explent panes, pisces duo, millia quinque; <br /> Et Deus ex parvo plus superesse jubct.</p><p>Editus ex utero. cæcus nova lumina sensit, <br /> Et stupet ignotum se meruisse diem.</p><p>Lazarus e tumulo, Christo inclamantc, resurgit, <br /> Et durae mortis lex resoluta perit.</p><p><span class="">PLSection c</span>Nutantem quatit unda Petrum : cui Christus in alto <br /> Et dextra cressus firmat. et ore fidem.</p><p>Exsanguis Christi contingit femina vestem; <br /> Stat cruor in venis : fit medicina fides.</p><p>Jussus post mutlos graditur paralyticus annos, <br /> Mirandum, lecti portitor ipse sui.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:55:52Z.
	       SAXON HE 9.8.0.5.
		 --></address></div></body></html>