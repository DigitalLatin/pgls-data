<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Carmina — Machine readable text</title><meta name="author" content="Q. Horatius Flaccus (Horace)" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Carmina — Machine readable text" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Carmina — Machine readable text</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><div class="textpart" id="index.xml-body.1_div.1_div.1_div.1"><h4><span class="headingNumber">1.1.1. </span></h4><div class="l">Maecenas atavis edite regibus,</div><div class="l">o et praesidium et dulce decus meum:</div><div class="l">sunt quos curriculo pulverem Olympicum</div><div class="l">collegisse iuvat metaque fervidis</div><div class="l">evitata rotis palmaque nobilis</div><div class="l">terrarum dominos evehit ad deos;</div><div class="l">hunc, si mobilium turba Quiritium</div><div class="l">certat tergeminis tollere honoribus,</div><div class="l">illum, si proprio condidit horreo</div><div class="l">quidquid de Libycis verritur areis.</div><div class="l">gaudentem patrios findere sarculo</div><div class="l">agros Attalicis condicionibus</div><div class="l">numquam demoveas, ut trabe Cypria</div><div class="l">Myrtoum pavidus nauta secet mare.</div><div class="l">luctantem Icariis fluctibus Africum</div><div class="l">mercator metuens otium et oppidi</div><div class="l">laudat rura sui; mox reficit rates</div><div class="l">quassas indocilis pauperiem pati.</div><div class="l">est qui nec veteris pocula Massici</div><div class="l">nec partem solido demere de die</div><div class="l">spernit, nunc viridi membra sub arbuto</div><div class="l">stratus, nunc ad aquae lene caput sacrae.</div><div class="l">multos castra iuvant et lituo tubae</div><div class="l">permixtus sonitus bellaque matribus</div><div class="l">detestata. manet sub Iove frigido</div><div class="l">venator tenerae coniugis inmemor,</div><div class="l">seu visa est catulis cerva fidelibus</div><div class="l">seu rupit teretes Marsus aper plagas.</div><div class="l">me doctarum hederae praemia frontium</div><div class="l">dis miscent superis, me gelidum nemus</div><div class="l">Nympharumque leves cum Satyris chori</div><div class="l">secernunt populo, si neque tibias</div><div class="l">Euterpe cohibet nec Polyhymnia</div><div class="l">Lesboum refugit tendere barbiton.</div><div class="l">quodsi me lyricis vatibus inseres,</div><div class="l">sublimi feriam sidera vertice.</div></div><div class="textpart" id="index.xml-body.1_div.1_div.1_div.2"><h4><span class="headingNumber">1.1.2. </span></h4><div class="lg"><div class="l">Iam satis terris nivis atque dirae</div><div class="l">grandinis misit pater et rubente</div><div class="l">dextera sacras iaculatus arcis</div><div class="l">terruit urbem,</div></div><div class="lg"><div class="l">terruit gentis, grave ne rediret</div><div class="l">saeculum Pyrrhae nova monstra questae,</div><div class="l">omne cum Proteus pecus egit altos</div><div class="l">visere montis,</div></div><div class="lg"><div class="l">piscium et summa genus haesit ulmo,</div><div class="l">nota quae sedes fuerat columbis,</div><div class="l">et superiecto pavidae natarunt</div><div class="l">aequore dammae.</div></div><div class="lg"><div class="l">vidimus flavum Tiberim retortis</div><div class="l">litore Etrusco violenter undis</div><div class="l">ire deiectum monumenta regis</div><div class="l">templaque Vestae,</div></div><div class="lg"><div class="l">Iliae dum se nimium querenti</div><div class="l">iactat ultorem, vagus et sinistra</div><div class="l">labitur ripa Iove non probante u-</div><div class="l">xorius amnis.</div></div><div class="lg"><div class="l">audiet civis acuisse ferrum,</div><div class="l">quo graves Persae melius perirent,</div><div class="l">audiet pugnas vitio parentum</div><div class="l">rara iuventus.</div></div><div class="lg"><div class="l">quem vocet divum populus ruentis</div><div class="l">imperi rebus? prece qua fatigent</div><div class="l">virgines sanctae minus audientem</div><div class="l">carmina Vestam?</div></div><div class="lg"><div class="l">cui dabit partis scelus expiandi</div><div class="l">Iuppiter? tandem venias precamur</div><div class="l">nube candentis umeros amictus</div><div class="l">augur Apollo;</div></div><div class="lg"><div class="l">sive tu mavis, Erycina ridens,</div><div class="l">quam Iocus circum volat et Cupido;</div><div class="l">sive neglectum genus et nepotes</div><div class="l">respicis, auctor</div></div><div class="lg"><div class="l">heu nimis longo satiate ludo,</div><div class="l">quem iuvat clamor galeaeque leves</div><div class="l">acer et Marsi peditis cruentum</div><div class="l">voltus in hostem;</div></div><div class="lg"><div class="l">sive mutata iuvenem figura</div><div class="l">ales in terris imitaris almae</div><div class="l">filius Maiae, patiens vocari</div><div class="l">Caesaris ultor:</div></div><div class="lg"><div class="l">serus in caelum redeas diuque</div><div class="l">laetus intersis populo Quirini</div><div class="l">neve te nostris vitiis iniquum</div><div class="l">ocior aura</div></div><div class="lg"><div class="l">tollat; hic magnos potius triumphos,</div><div class="l">hic ames dici pater atque princeps</div><div class="l">neu sinas Medos equitare inultos</div><div class="l">te duce, Caesar.</div></div></div><div class="textpart" id="index.xml-body.1_div.1_div.1_div.3"><h4><span class="headingNumber">1.1.3. </span></h4><div class="l">Sic te diva potens Cypri,</div><div class="l">sic fratres Helenae, lucida sidera,</div><div class="l">ventorumque regat pater</div><div class="l">obstrictis aliis praeter Iapyga,</div><div class="l">navis, quae tibi creditum</div><div class="l">debes Vergilium; finibus Atticis</div><div class="l">reddas incolumem precor</div><div class="l">et serves animae dimidium meae.</div><div class="l">illi robur et aes triplex</div><div class="l">circa pectus erat, qui fragilem truci</div><div class="l">conmisit pelago ratem</div><div class="l">primus: nec timuit praecipitem Africum</div><div class="l">decertantem Aquilonibus</div><div class="l">nec tristis Hyadas nec rabiem Noti,</div><div class="l">quo non arbiter Hadriae</div><div class="l">maior, tollere seu ponere volt freta;</div><div class="l">quem mortis timuit gradum</div><div class="l">qui siccis oculis monstra natantia,</div><div class="l">qui vidit mare turbidum et</div><div class="l">infamis scopulos Acroceraunia?</div><div class="l">nequiquam deus abscidit</div><div class="l">prudens oceano dissociabili</div><div class="l">terras, si tamen inpiae</div><div class="l">non tangenda rates transiliunt vada.</div><div class="l">audax omnia perpeti</div><div class="l">gens humana ruit per vetitum nefas:</div><div class="l">audax Iapeti genus</div><div class="l">ignem fraude mala gentibus intulit;</div><div class="l">post ignem aetheria domo</div><div class="l">subductum macies et nova febrium</div><div class="l">terris incubuit cohors</div><div class="l">semotique prius tarda necessitas</div><div class="l">Leti corripuit gradum;</div><div class="l">expertus vacuum Daedalus aera</div><div class="l">pennis non homini datis;</div><div class="l">perrupit Acheronta Herculeus labor.</div><div class="l">nil mortalibus ardui est:</div><div class="l">caelum ipsum petimus stultitia neque</div><div class="l">per nostrum patimur scelus</div><div class="l">iracunda Iovem ponere fulmina.</div></div><div class="textpart" id="index.xml-body.1_div.1_div.1_div.4"><h4><span class="headingNumber">1.1.4. </span></h4><div class="l">Solvitur acris hiems grata vice veris et Favoni</div><div class="l">trahuntque siccas machinae carinas</div><div class="l">ac neque iam stabulis gaudet pecus aut arator igni</div><div class="l">nec prata canis albicant pruinis.</div><div class="l">iam Cytherea choros ducit Venus imminente luna</div><div class="l">iunctaeque Nymphis Gratiae decentes</div><div class="l">alterno terram quatiunt pede, dum gravis Cyclopum</div><div class="l">Volcanus ardens visit officinas.</div><div class="l">nunc decet aut viridi nitidum caput impedire myrto</div><div class="l">aut flore, terrae quem ferunt solutae,</div><div class="l">nunc et in umbrosis Fauno decet immolare lucis,</div><div class="l">seu poscat agna sive malit haedo.</div><div class="l">pallida Mors aequo pulsat pede pauperum tabernas</div><div class="l">regumque turris. o beate Sesti,</div><div class="l">vitae summa brevis spem nos vetat inchoare longam;</div><div class="l">iam te premet nox fabulaeque Manes</div><div class="l">et domus exilis Plutonia; quo simul mearis,</div><div class="l">nec regna vini sortiere talis</div><div class="l">nec tenerum Lycidan mirabere, quo calet iuventus</div><div class="l">nunc omnis et mox virgines tepebunt.</div></div><div class="textpart" id="index.xml-body.1_div.1_div.1_div.5"><h4><span class="headingNumber">1.1.5. </span></h4><div class="lg"><div class="l">Quis multa gracilis te puer in rosa</div><div class="l">perfusus liquidis urget odoribus</div><div class="l">grato, Pyrrha, sub antro?</div><div class="l">cui flavam religas comam</div></div><div class="lg"><div class="l">simplex munditiis? heu quotiens fidem</div><div class="l">mutatosque deos flebit et aspera</div><div class="l">nigris aequora ventis</div><div class="l">emirabitur insolens</div></div><div class="lg"><div class="l">qui nunc te fruitur credulus aurea,</div><div class="l">qui semper vacuam, semper amabilem</div><div class="l">sperat, nescius aurae</div><div class="l">fallacis. miseri, quibus</div></div><div class="lg"><div class="l">intemptata nites. me tabula sacer</div><div class="l">votiva paries indicat uvida</div><div class="l">suspendisse potenti</div><div class="l">vestimenta maris deo.</div></div></div><div class="textpart" id="index.xml-body.1_div.1_div.1_div.6"><h4><span class="headingNumber">1.1.6. </span></h4><div class="lg"><div class="l">Scriberis Vario fortis et hostium</div><div class="l">victor Maeonii carminis alite,</div><div class="l">quam rem cumque ferox navibus aut equis</div><div class="l">miles te duce gesserit.</div></div><div class="lg"><div class="l">nos, Agrippa, neque haec dicere nec gravem</div><div class="l">Pelidae stomachum cedere nescii</div><div class="l">nec cursus duplicis per mare Ulixei</div><div class="l">nec saevam Pelopis domum</div></div><div class="lg"><div class="l">conamur, tenues grandia, dum pudor</div><div class="l">inbellisque lyrae Musa potens vetat</div><div class="l">laudes egregii Caesaris et tuas</div><div class="l">culpa deterere ingeni.</div></div><div class="lg"><div class="l">quis Martem tunica tectum adamantina</div><div class="l">digne scripserit aut pulvere Troico</div><div class="l">nigrum Merionen aut ope Palladis</div><div class="l">Tydiden superis parem?</div></div><div class="lg"><div class="l">nos convivia, nos proelia virginum</div><div class="l">sectis in iuvenes unguibus acrium</div><div class="l">cantamus, vacui sive quid urimur,</div><div class="l">non praeter solitum leves.</div></div></div><div class="textpart" id="index.xml-body.1_div.1_div.1_div.7"><h4><span class="headingNumber">1.1.7. </span></h4><div class="l">Laudabunt alii claram Rhodon aut Mytilenen</div><div class="l">aut Epheson bimarisve Corinthi</div><div class="l">moenia vel Baccho Thebas vel Apolline Delphos</div><div class="l">insignis aut Thessala Tempe;</div><div class="l">sunt quibus unum opus est intactae Palladis urbem</div><div class="l">carmine perpetuo celebrare et</div><div class="l">undique decerptam fronti praeponere olivam;</div><div class="l">plurimus in Iunonis honorem</div><div class="l">aptum dicet equis Argos ditisque Mycenas:</div><div class="l">me nec tam patiens Lacedaemon</div><div class="l">nec tam Larisae percussit campus opimae</div><div class="l">quam domus Albuneae resonantis</div><div class="l">et praeceps Anio ac Tiburni lucus et uda</div><div class="l">mobilibus pomaria rivis.</div><div class="l">albus ut obscuro deterget nubila caelo</div><div class="l">saepe Notus neque parturit imbris</div><div class="l">perpetuos, sic tu sapiens finire memento</div><div class="l">tristitiam vitaeque labores</div><div class="l">molli, Plance, mero, seu te fulgentia signis</div><div class="l">castra tenent seu densa tenebit</div><div class="l">Tiburis umbra tui. Teucer Salamina patremque</div><div class="l">cum fugeret, tamen uda Lyaeo</div><div class="l">tempora populea fertur vinxisse corona</div><div class="l">sic tristis adfatus amicos:</div><div class="l">“quo nos cumque feret melior fortuna parente,</div><div class="l">ibimus—o socii comitesque,</div><div class="l">nil desperandum Teucro duce et auspice Teucro:</div><div class="l">certus enim promisit Apollo</div><div class="l">ambiguam tellure nova Salamina futuram.</div><div class="l">o fortes peioraque passi</div><div class="l">mecum saepe viri, nunc vino pellite curas;</div><div class="l">cras ingens iterabimus aequor.”</div></div><div class="textpart" id="index.xml-body.1_div.1_div.1_div.8"><h4><span class="headingNumber">1.1.8. </span></h4><div class="l">Lydia, dic per omnis</div><div class="l">te deos oro, Sybarin cur properes amando</div><div class="l">perdere, cur apricum</div><div class="l">oderit campum patiens pulveris atque solis,</div><div class="l">cur neque militaris</div><div class="l">inter aequalis equitet, Gallica nec lupatis</div><div class="l">temperet ora frenis?</div><div class="l">cur timet flavum Tiberim tangere? cur olivum</div><div class="l">sanguine viperino</div><div class="l">cautius vitat neque iam livida gestat armis</div><div class="l">bracchia saepe disco,</div><div class="l">saepe trans finem iaculo nobilis expedito?</div><div class="l">quid latet, ut marinae</div><div class="l">filium dicunt Thetidis sub lacrimosa Troiae</div><div class="l">funera, ne virilis</div><div class="l">cultus in caedem et Lycias proriperet catervas?</div></div><div class="textpart" id="index.xml-body.1_div.1_div.1_div.9"><h4><span class="headingNumber">1.1.9. </span></h4><div class="lg"><div class="l">Vides ut alta stet nive candidum</div><div class="l">Soracte nec iam sustineant onus</div><div class="l">silvae laborantes geluque</div><div class="l">flumina constiterint acuto?</div></div><div class="lg"><div class="l">dissolve frigus ligna super foco</div><div class="l">large reponens atque benignius</div><div class="l">deprome quadrimum Sabina,</div><div class="l">o Thaliarche, merum diota.</div></div><div class="lg"><div class="l">permitte divis cetera, qui simul</div><div class="l">stravere ventos aequore fervido</div><div class="l">deproeliantis, nec cupressi</div><div class="l">nec veteres agitantur orni.</div></div><div class="lg"><div class="l">quid sit futurum cras, fuge quaerere et</div><div class="l">quem Fors dierum cumque dabit, lucro</div><div class="l">adpone nec dulcis amores</div><div class="l">sperne puer neque tu choreas,</div></div><div class="lg"><div class="l">donec virenti canities abest</div><div class="l">morosa. nunc et campus et areae</div><div class="l">lenesque sub noctem susurri</div><div class="l">conposita repetantur hora,</div></div><div class="lg"><div class="l">nunc et latentis proditor intumo</div><div class="l">gratus puellae risus ab angulo</div><div class="l">pignusque dereptum lacertis</div><div class="l">aut digito male pertinaci.</div></div></div><div class="textpart" id="index.xml-body.1_div.1_div.1_div.10"><h4><span class="headingNumber">1.1.10. </span></h4><div class="lg"><div class="l">Mercuri facunde nepos Atlantis,</div><div class="l">qui feros cultus hominum recentum</div><div class="l">voce formasti catus et decorae</div><div class="l">more palaestrae,</div></div><div class="lg"><div class="l">te canam, magni Iovis et deorum</div><div class="l">nuntium curvaeque lyrae parentem,</div><div class="l">callidum, quidquid placuit, iocoso</div><div class="l">condere furto.</div></div><div class="lg"><div class="l">te, boves olim nisi reddidisses</div><div class="l">per dolum amotas, puerum minaci</div><div class="l">voce dum terret, viduus pharetra</div><div class="l">risit Apollo.</div></div><div class="lg"><div class="l">quin et Atridas duce te superbos</div><div class="l">Ilio dives Priamus relicto</div><div class="l">Thessalosque ignis et iniqua Troiae</div><div class="l">castra fefellit.</div></div><div class="lg"><div class="l">tu pias laetis animas reponis</div><div class="l">sedibus virgaque levem coerces</div><div class="l">aurea turbam, superis deorum</div><div class="l">gratus et imis.</div></div></div><div class="textpart" id="index.xml-body.1_div.1_div.1_div.11"><h4><span class="headingNumber">1.1.11. </span></h4><div class="l">Tu ne quaesieris, scire nefas, quem mihi, quem tibi</div><div class="l">finem di dederint, Leuconoe, nec Babylonios</div><div class="l">temptaris numeros. ut melius, quidquid erit, pati.</div><div class="l">seu pluris hiemes seu tribuit Iuppiter ultimam,</div><div class="l">quae nunc oppositis debilitat pumicibus mare</div><div class="l">Tyrrhenum: sapias, vina liques et spatio brevi</div><div class="l">spem longam reseces. dum loquimur, fugerit invida</div><div class="l">aetas: carpe diem quam minimum credula postero.</div></div><div class="textpart" id="index.xml-body.1_div.1_div.1_div.12"><h4><span class="headingNumber">1.1.12. </span></h4><div class="lg"><div class="l">Quem virum aut heroa lyra vel acri</div><div class="l">tibia sumis celebrare, Clio?</div><div class="l">quem deum? cuius recinet iocosa</div><div class="l">nomen imago</div></div><div class="lg"><div class="l">aut in umbrosis Heliconis oris</div><div class="l">aut super Pindo gelidove in Haemo?</div><div class="l">unde vocalem temere insecutae</div><div class="l">Orphea silvae,</div></div><div class="lg"><div class="l">arte materna rapidos morantem</div><div class="l">fluminum lapsus celeresque ventos,</div><div class="l">blandum et auritas fidibus canoris</div><div class="l">ducere quercus.</div></div><div class="lg"><div class="l">quid prius dicam solitis parentis</div><div class="l">laudibus, qui res hominum ac deorum,</div><div class="l">qui mare ac terras variisque mundum</div><div class="l">temperat horis?</div></div><div class="lg"><div class="l">unde nil maius generatur ipso</div><div class="l">nec viget quidquam simile aut secundum.</div><div class="l">proximos illi tamen occupavit</div><div class="l">Pallas honores</div></div><div class="lg"><div class="l">proeliis audax. neque te silebo,</div><div class="l">Liber et saevis inimica virgo</div><div class="l">beluis, nec te, metuende certa</div><div class="l">Phoebe sagitta.</div></div><div class="lg"><div class="l">dicam et Alciden puerosque Ledae,</div><div class="l">hunc equis, illum superare pugnis</div><div class="l">nobilem; quorum simul alba nautis</div><div class="l">stella refulsit,</div></div><div class="lg"><div class="l">defluit saxis agitatus umor,</div><div class="l">concidunt venti fugiuntque nubes</div><div class="l">et minax, quia sic voluere, ponto</div><div class="l">unda recumbit.</div></div><div class="lg"><div class="l">Romulum post hos prius an quietum</div><div class="l">Pompili regnum memorem, an superbos</div><div class="l">Tarquini fascis, dubito, an Catonis</div><div class="l">nobile letum:</div></div><div class="lg"><div class="l">Regulum et Scauros animaeque magnae</div><div class="l">prodigum Paulum superante Poeno</div><div class="l">gratus insigni referam camena</div><div class="l">Fabriciumque.</div></div><div class="lg"><div class="l">hunc et incomptis Curium capillis</div><div class="l">utilem bello tulit et Camillum</div><div class="l">saeva paupertas et avitus apto</div><div class="l">cum lare fundus.</div></div><div class="lg"><div class="l">crescit occulto velut arbor aevo</div><div class="l">fama Marcelli; micat inter omnis</div><div class="l">Iulium sidus velut inter ignis</div><div class="l">luna minores.</div></div><div class="lg"><div class="l">gentis humanae pater atque custos,</div><div class="l">orte Saturno, tibi cura magni</div><div class="l">Caesaris fatis data: tu secundo</div><div class="l">Caesare regnes.</div></div><div class="lg"><div class="l">ille seu Parthos Latio imminentis</div><div class="l">egerit iusto domitos triumpho</div><div class="l">sive subiectos Orientis orae</div><div class="l">Seras et Indos,</div></div><div class="lg"><div class="l">te minor latum reget aequos orbem:</div><div class="l">tu gravi curru quaties Olympum,</div><div class="l">tu parum castis inimica mittes</div><div class="l">fulmina lucis.</div></div></div><div class="textpart" id="index.xml-body.1_div.1_div.1_div.13"><h4><span class="headingNumber">1.1.13. </span></h4><div class="l">Cum tu, Lydia, Telephi</div><div class="l">cervicem roseam, cerea Telephi</div><div class="l">laudas bracchia, vae, meum</div><div class="l">fervens difficili bile tumet iecur.</div><div class="l">tum nec mens mihi nec color</div><div class="l">certa sede manet, umor et in genas</div><div class="l">furtim labitur arguens,</div><div class="l">quam lentis penitus macerer ignibus.</div><div class="l">uror, seu tibi candidos</div><div class="l">turparunt umeros inmodicae mero</div><div class="l">rixae sive puer furens</div><div class="l">inpressit memorem dente labris notam.</div><div class="l">non, si me satis audias,</div><div class="l">speres perpetuum dulcia barbare</div><div class="l">laedentem oscula, quae Venus</div><div class="l">quinta parte sui nectaris imbuit.</div><div class="l">felices ter et amplius</div><div class="l">quos inrupta tenet copula nec malis</div><div class="l">divolsus querimoniis</div><div class="l">suprema citius solvet amor die.</div></div><div class="textpart" id="index.xml-body.1_div.1_div.1_div.14"><h4><span class="headingNumber">1.1.14. </span></h4><div class="lg"><div class="l">O navis, referent in mare te novi</div><div class="l">fluctus. o quid agis? fortiter occupa</div><div class="l">portum. nonne vides, ut</div><div class="l">nudum remigio latus</div></div><div class="lg"><div class="l">et malus celeri saucius Africo</div><div class="l">antemnaeque gemant ac sine funibus</div><div class="l">vix durare carinae</div><div class="l">possint imperiosius</div></div><div class="lg"><div class="l">aequor? non tibi sunt integra lintea,</div><div class="l">non di, quos iterum pressa voces malo.</div><div class="l">quamvis Pontica pinus,</div><div class="l">silvae filia nobilis,</div></div><div class="lg"><div class="l">iactes et genus et nomen inutile:</div><div class="l">nil pictis timidus navita puppibus</div><div class="l">fidit. tu, nisi ventis</div><div class="l">debes ludibrium, cave.</div></div><div class="lg"><div class="l">nuper sollicitum quae mihi taedium,</div><div class="l">nunc desiderium curaque non levis,</div><div class="l">interfusa nitentis</div><div class="l">vites aequora Cycladas.</div></div></div><div class="textpart" id="index.xml-body.1_div.1_div.1_div.15"><h4><span class="headingNumber">1.1.15. </span></h4><div class="lg"><div class="l">Pastor cum traheret per freta navibus</div><div class="l">Idaeis Helenen perfidus hospitam,</div><div class="l">ingrato celeres obruit otio</div><div class="l">ventos ut caneret fera</div></div><div class="lg"><div class="l">Nereus fata. “mala ducis avi domum</div><div class="l">quam multo repetet Graecia milite</div><div class="l">coniurata tuas rumpere nuptias</div><div class="l">et regnum Priami vetus.</div></div><div class="lg"><div class="l">heu heu, quantus equis, quantus adest viris</div><div class="l">sudor, quanta moves funera Dardanae</div><div class="l">genti. iam galeam Pallas et aegida</div><div class="l">currusque et rabiem parat.</div></div><div class="lg"><div class="l">nequiquam Veneris praesidio ferox</div><div class="l">pectes caesariem grataque feminis</div><div class="l">inbelli cithara carmina divides;</div><div class="l">nequiquam thalamo gravis</div></div><div class="lg"><div class="l">hastas et calami spicula Cnosii</div><div class="l">vitabis strepitumque et celerem sequi</div><div class="l">Aiacem: tamen, heu serus, adulteros</div><div class="l">crines pulvere collines.</div></div><div class="lg"><div class="l">non Laertiaden, exitium tuae</div><div class="l">genti, non Pylium Nestora respicis?</div><div class="l">urgent inpavidi te Salaminius</div><div class="l">Teucer, te Sthenelus, sciens</div></div><div class="lg"><div class="l">pugnae sive opus est imperitare equis,</div><div class="l">non auriga piger. Merionen quoque</div><div class="l">nosces. ecce furit, te reperire atrox,</div><div class="l">Tydides melior patre:</div></div><div class="lg"><div class="l">quem tu, cervus uti vallis in altera</div><div class="l">visum parte lupum graminis inmemor,</div><div class="l">sublimi fugies mollis anhelitu,</div><div class="l">non hoc pollicitus tuae.</div></div><div class="lg"><div class="l">iracunda diem proferet Ilio</div><div class="l">matronisque Phrygum classis Achillei;</div><div class="l">post certas hiemes uret Achaicus</div><div class="l">ignis Iliacas domos.</div></div></div><div class="textpart" id="index.xml-body.1_div.1_div.1_div.16"><h4><span class="headingNumber">1.1.16. </span></h4><div class="lg"><div class="l">O matre pulcra filia pulchrior,</div><div class="l">quem criminosis cumque voles modum</div><div class="l">pones iambis, sive flamma</div><div class="l">sive mari libet Hadriano.</div></div><div class="lg"><div class="l">non Dindymene, non adytis quatit</div><div class="l">mentem sacerdotum incola Pythius,</div><div class="l">non Liber aeque, non acuta</div><div class="l">sic geminant Corybantes aera,</div></div><div class="lg"><div class="l">tristes ut irae, quas neque Noricus</div><div class="l">deterret ensis nec mare naufragum</div><div class="l">nec saevos ignis nec tremendo</div><div class="l">Iuppiter ipse ruens tumultu.</div></div><div class="lg"><div class="l">fertur Prometheus addere principi</div><div class="l">limo coactus particulam undique</div><div class="l">desectam et insani leonis</div><div class="l">vim stomacho adposuisse nostro.</div></div><div class="lg"><div class="l">irae Thyesten exitio gravi</div><div class="l">stravere et altis urbibus ultimae</div><div class="l">stetere causae, cur perirent</div><div class="l">funditus inprimeretque muris</div></div><div class="lg"><div class="l">hostile aratrum exercitus insolens.</div><div class="l">conpesce mentem: me quoque pectoris</div><div class="l">temptavit in dulci iuventa</div><div class="l">fervor et in celeres iambos</div></div><div class="lg"><div class="l">misit furentem. nunc ego mitibus</div><div class="l">mutare quaero tristia, dum mihi</div><div class="l">fias recantatis amica</div><div class="l">opprobriis animumque reddas.</div></div></div><div class="textpart" id="index.xml-body.1_div.1_div.1_div.17"><h4><span class="headingNumber">1.1.17. </span></h4><div class="lg"><div class="l">Velox amoenum saepe Lucretilem</div><div class="l">mutat Lycaeo Faunus et igneam</div><div class="l">defendit aestatem capellis</div><div class="l">usque meis pluviosque ventos.</div></div><div class="lg"><div class="l">inpune tutum per nemus arbutos</div><div class="l">quaerunt latentis et thyma deviae</div><div class="l">olentis uxores mariti</div><div class="l">nec viridis metuunt colubras</div></div><div class="lg"><div class="l">nec Martialis haediliae lupos,</div><div class="l">utcumque dulci, Tyndari, fistula</div><div class="l">valles et Usticae cubantis</div><div class="l">levia personuere saxa.</div></div><div class="lg"><div class="l">di me tuentur, dis pietas mea</div><div class="l">et musa cordi est. hic tibi copia</div><div class="l">manabit ad plenum benigno</div><div class="l">ruris honorum opulenta cornu.</div></div><div class="lg"><div class="l">hic in reducta valle Caniculae</div><div class="l">vitabis aestus et fide Teia</div><div class="l">dices laborantis in uno</div><div class="l">Penelopen vitreamque Circen;</div></div><div class="lg"><div class="l">hic innocentis pocula Lesbii</div><div class="l">duces sub umbra nec Semeleius</div><div class="l">cum Marte confundet Thyoneus</div><div class="l">proelia nec metues protervum</div></div><div class="lg"><div class="l">suspecta Cyrum, ne male dispari</div><div class="l">incontinentis iniciat manus</div><div class="l">et scindat haerentem coronam</div><div class="l">crinibus inmeritamque vestem.</div></div></div><div class="textpart" id="index.xml-body.1_div.1_div.1_div.18"><h4><span class="headingNumber">1.1.18. </span></h4><div class="l">Nullam, Vare, sacra vite prius severis arborem</div><div class="l">circa mite solum Tiburis et moenia Catili;</div><div class="l">siccis omnia nam dura deus proposuit neque</div><div class="l">mordaces aliter diffugiunt sollicitudines.</div><div class="l">quis post vina gravem militiam aut pauperiem crepat?</div><div class="l">quis non te potius, Bacche pater, teque, decens Venus?</div><div class="l">ac ne quis modici transiliat munera Liberi,</div><div class="l">Centaurea monet cum Lapithis rixa super mero</div><div class="l">debellata, monet Sithoniis non levis Euhius,</div><div class="l">cum fas atque nefas exiguo fine libidinum</div><div class="l">discernunt avidi. non ego te, candide Bassareu,</div><div class="l">invitum quatiam nec variis obsita frondibus</div><div class="l">sub divum rapiam. saeva tene cum Berecyntio</div><div class="l">cornu tympana, quae subsequitur caecus amor sui</div><div class="l">et tollens vacuum plus nimio gloria verticem</div><div class="l">arcanique fides prodiga, perlucidior vitro.</div></div><div class="textpart" id="index.xml-body.1_div.1_div.1_div.19"><h4><span class="headingNumber">1.1.19. </span></h4><div class="l">Mater saeva Cupidinum</div><div class="l">Thebanaeque iubet me Semelae puer</div><div class="l">et lasciva Licentia</div><div class="l">finitis animum reddere amoribus.</div><div class="l">urit me Glycerae nitor</div><div class="l">splendentis Pario marmore purius,</div><div class="l">urit grata protervitas</div><div class="l">et voltus nimium lubricus adspici.</div><div class="l">in me tota ruens Venus</div><div class="l">Cyprum deseruit nec patitur Scythas</div><div class="l">et versis animosum equis</div><div class="l">Parthum dicere nec quae nihil attinent.</div><div class="l">hic vivum mihi caespitem, hic</div><div class="l">verbenas, pueri, ponite turaque</div><div class="l">bimi cum patera meri:</div><div class="l">mactata veniet lenior hostia.</div></div><div class="textpart" id="index.xml-body.1_div.1_div.1_div.20"><h4><span class="headingNumber">1.1.20. </span></h4><div class="lg"><div class="l">Vile potabis modicis Sabinum</div><div class="l">cantharis, Graeca quod ego ipse testa</div><div class="l">conditum levi, datus in theatro</div><div class="l">cum tibi plausus,</div></div><div class="lg"><div class="l">clare Maecenas eques, ut paterni</div><div class="l">fluminis ripae simul et iocosa</div><div class="l">redderet laudes tibi Vaticani</div><div class="l">montis imago.</div></div><div class="lg"><div class="l">Caecubum et prelo domitam Caleno</div><div class="l">tu bibes uvam: mea nec Falernae</div><div class="l">temperant vites neque Formiani</div><div class="l">pocula colles.</div></div></div><div class="textpart" id="index.xml-body.1_div.1_div.1_div.21"><h4><span class="headingNumber">1.1.21. </span></h4><div class="lg"><div class="l">Dianam tenerae dicite virgines,</div><div class="l">intonsum pueri dicite Cynthium</div><div class="l">Latonamque supremo</div><div class="l">dilectam penitus Iovi.</div></div><div class="lg"><div class="l">vos laetam fluviis et nemorum coma</div><div class="l">quaecumque aut gelido prominet Algido</div><div class="l">nigris aut Erymanthi</div><div class="l">silvis aut viridis Cragi;</div></div><div class="lg"><div class="l">vos Tempe totidem tollite laudibus</div><div class="l">natalemque, mares, Delon Apollinis</div><div class="l">insignemque pharetra</div><div class="l">fraternaque umerum lyra.</div></div><div class="lg"><div class="l">hic bellum lacrimosum, hic miseram famem</div><div class="l">pestemque a populo et principe Caesare in</div><div class="l">Persas atque Britannos</div><div class="l">vestra motus aget prece.</div></div></div><div class="textpart" id="index.xml-body.1_div.1_div.1_div.22"><h4><span class="headingNumber">1.1.22. </span></h4><div class="lg"><div class="l">Integer vitae scelerisque purus</div><div class="l">non eget Mauris iaculis neque arcu</div><div class="l">nec venenatis gravida sagittis,</div><div class="l">Fusce, pharetra,</div></div><div class="lg"><div class="l">sive per Syrtis iter aestuosas</div><div class="l">sive facturus per inhospitalem</div><div class="l">Caucasum vel quae loca fabulosus</div><div class="l">lambit Hydaspes.</div></div><div class="lg"><div class="l">namque me silva lupus in Sabina,</div><div class="l">dum meam canto Lalagen et ultra</div><div class="l">terminum curis vagor expeditis,</div><div class="l">fugit inermem;</div></div><div class="lg"><div class="l">quale portentum neque militaris</div><div class="l">Daunias latis alit aesculetis</div><div class="l">nec Iubae tellus generat, leonum</div><div class="l">arida nutrix.</div></div><div class="lg"><div class="l">pone me pigris ubi nulla campis</div><div class="l">arbor aestiva recreatur aura,</div><div class="l">quod latus mundi nebulae malusque</div><div class="l">Iuppiter urget;</div></div><div class="lg"><div class="l">pone sub curru nimium propinqui</div><div class="l">solis in terra domibus negata:</div><div class="l">dulce ridentem Lalagen amabo,</div><div class="l">dulce loquentem.</div></div></div><div class="textpart" id="index.xml-body.1_div.1_div.1_div.23"><h4><span class="headingNumber">1.1.23. </span></h4><div class="lg"><div class="l">Vitas hinnuleo me similis, Chloe,</div><div class="l">quaerenti pavidam montibus aviis</div><div class="l">matrem non sine vano</div><div class="l">aurarum et siluae metu.</div></div><div class="lg"><div class="l">nam seu mobilibus veris inhorruit</div><div class="l">adventus foliis seu virides rubum</div><div class="l">dimovere lacertae,</div><div class="l">et corde et genibus tremit.</div></div><div class="lg"><div class="l">atqui non ego te tigris ut aspera</div><div class="l">Gaetulusve leo frangere persequor:</div><div class="l">tandem desine matrem</div><div class="l">tempestiva sequi viro.</div></div></div><div class="textpart" id="index.xml-body.1_div.1_div.1_div.24"><h4><span class="headingNumber">1.1.24. </span></h4><div class="lg"><div class="l">Quis desiderio sit pudor aut modus</div><div class="l">tam cari capitis? praecipe lugubris</div><div class="l">cantus, Melpomene, cui liquidam pater</div><div class="l">vocem cum cithara dedit.</div></div><div class="lg"><div class="l">ergo Quintilium perpetuus sopor</div><div class="l">urget? cui Pudor et Iustitiae soror</div><div class="l">incorrupta Fides nudaque Veritas</div><div class="l">quando ullum inveniet parem?</div></div><div class="lg"><div class="l">multis ille bonis flebilis occidit,</div><div class="l">nulli flebilior quam tibi, Vergili.</div><div class="l">tu, frustra pius, heu non ita creditum</div><div class="l">poscis Quintilium deos.</div></div><div class="lg"><div class="l">quid? si Threicio blandius Orpheo</div><div class="l">auditam moderere arboribus fidem,</div><div class="l">num vanae redeat sanguis imagini,</div><div class="l">quam virga semel horrida</div></div><div class="lg"><div class="l">non lenis precibus fata recludere</div><div class="l">nigro conpulerit Mercurius gregi?</div><div class="l">durum: sed levius fit patientia</div><div class="l">quidquid corrigere est nefas.</div></div></div><div class="textpart" id="index.xml-body.1_div.1_div.1_div.25"><h4><span class="headingNumber">1.1.25. </span></h4><div class="lg"><div class="l">Parcius iunctas quatiunt fenestras</div><div class="l">iactibus crebris iuvenes protervi</div><div class="l">nec tibi somnos adimunt amatque</div><div class="l">ianua limen,</div></div><div class="lg"><div class="l">quae prius multum facilis movebat</div><div class="l">cardines. audis minus et minus iam:</div><div class="l">“me tuo longas pereunte noctes,</div><div class="l">Lydia, dormis?”</div></div><div class="lg"><div class="l">invicem moechos anus arrogantis</div><div class="l">flebis in solo levis angiportu</div><div class="l">Thracio bacchante magis sub inter-</div><div class="l">lunia vento,</div></div><div class="lg"><div class="l">cum tibi flagrans amor et libido,</div><div class="l">quae solet matres furiare equorum,</div><div class="l">saeviet circa iecur ulcerosum</div><div class="l">non sine questu,</div></div><div class="lg"><div class="l">laeta quod pubes hedera virenti</div><div class="l">gaudeat pulla magis atque myrto,</div><div class="l">aridas frondes hiemis sodali</div><div class="l">dedicet Euro.</div></div></div><div class="textpart" id="index.xml-body.1_div.1_div.1_div.26"><h4><span class="headingNumber">1.1.26. </span></h4><div class="lg"><div class="l">Musis amicus tristitiam et metus</div><div class="l">tradam protervis in mare Creticum</div><div class="l">portare ventis, quis sub Arcto</div><div class="l">rex gelidae metuatur orae,</div></div><div class="lg"><div class="l">quid Tiridaten terreat, unice</div><div class="l">securus. o quae fontibus integris</div><div class="l">gaudes, apricos necte flores,</div><div class="l">necte meo Lamiae coronam,</div></div><div class="lg"><div class="l">Piplei dulcis. nil sine te mei</div><div class="l">prosunt honores: hunc fidibus novis,</div><div class="l">hunc Lesbio sacrare plectro</div><div class="l">teque tuasque decet sorores.</div></div></div><div class="textpart" id="index.xml-body.1_div.1_div.1_div.27"><h4><span class="headingNumber">1.1.27. </span></h4><div class="lg"><div class="l">Natis in usum laetitiae scyphis</div><div class="l">pugnare Thracum est: tollite barbarum</div><div class="l">morem verecundumque Bacchum</div><div class="l">sanguineis prohibete rixis.</div></div><div class="lg"><div class="l">vino et lucernis Medus acinaces</div><div class="l">immane quantum discrepat: inpium</div><div class="l">lenite clamorem sodales</div><div class="l">et cubito remanete presso.</div></div><div class="lg"><div class="l">voltis severi me quoque sumere</div><div class="l">partem Falerni? dicat Opuntiae</div><div class="l">frater Megillae, quo beatus</div><div class="l">volnere, qua pereat sagitta.</div></div><div class="lg"><div class="l">cessat voluntas? non alia bibam</div><div class="l">mercede. quae te cumque domat Venus,</div><div class="l">non erubescendis adurit</div><div class="l">ignibus ingenuoque semper</div></div><div class="lg"><div class="l">amore peccas. quidquid habes, age,</div><div class="l">depone tutis auribus. a miser,</div><div class="l">quanta laborabas Charybdi,</div><div class="l">digne puer meliore flamma.</div></div><div class="lg"><div class="l">quae saga, quis te solvere Thessalis</div><div class="l">magus venenis, quis poterit deus?</div><div class="l">vix inligatum te triformi</div><div class="l">Pegasus expediet Chimaera.</div></div></div><div class="textpart" id="index.xml-body.1_div.1_div.1_div.28"><h4><span class="headingNumber">1.1.28. </span></h4><div class="l">Te maris et terrae numeroque carentis harenae</div><div class="l">mensorem cohibent, Archyta,</div><div class="l">pulveris exigui prope litus parva Matinum</div><div class="l">munera nec quicquam tibi prodest</div><div class="l">aerias temptasse domos animoque rotundum</div><div class="l">percurrisse polum morituro.</div><div class="l">occidit et Pelopis genitor, conviva deorum,</div><div class="l">Tithonusque remotus in auras</div><div class="l">et Iovis arcanis Minos admissus habentque</div><div class="l">Tartara Panthoiden iterum Orco</div><div class="l">demissum, quamvis clipeo Troiana refixo</div><div class="l">tempora testatus nihil ultra</div><div class="l">nervos atque cutem morti concesserat atrae,</div><div class="l">iudice te non sordidus auctor</div><div class="l">naturae verique. sed omnis una manet nox</div><div class="l">et calcanda semel via leti.</div><div class="l">dant alios Furiae torvo spectacula Marti,</div><div class="l">exitio est avidum mare nautis;</div><div class="l">mixta senum ac iuvenum densentur funera, nullum</div><div class="l">saeva caput Proserpina fugit:</div><div class="l">me quoque devexi rapidus comes Orionis</div><div class="l">Illyricis Notus obruit undis.</div><div class="l">at tu, nauta, vagae ne parce malignus harenae</div><div class="l">ossibus et capiti inhumato</div><div class="l">particulam dare: sic quodcumque minabitur Eurus</div><div class="l">fluctibus Hesperiis Venusinae</div><div class="l">plectantur silvae te sospite multaque merces</div><div class="l">unde potest tibi defluat aequo</div><div class="l">ab Iove Neptunoque sacri custode Tarenti.</div><div class="l">neglegis inmeritis nocituram</div><div class="l">postmodo te natis fraudem conmittere? fors et</div><div class="l">debita iura vicesque superbae</div><div class="l">te maneant ipsum: precibus non linquar inultis</div><div class="l">teque piacula nulla resolvent.</div><div class="l">quamquam festinas, non est mora longa; licebit</div><div class="l">iniecto ter pulvere curras.</div></div><div class="textpart" id="index.xml-body.1_div.1_div.1_div.29"><h4><span class="headingNumber">1.1.29. </span></h4><div class="lg"><div class="l">Icci, beatis nunc Arabum invides</div><div class="l">gazis et acrem militiam paras</div><div class="l">non ante devictis Sabaeae</div><div class="l">regibus horribilique Medo</div></div><div class="lg"><div class="l">nectis catenas? quae tibi virginum</div><div class="l">sponso necato barbara serviet,</div><div class="l">puer quis ex aula capillis</div><div class="l">ad cyathum statuetur unctis</div></div><div class="lg"><div class="l">doctus sagittas tendere Sericas</div><div class="l">arcu paterno? quis neget arduis</div><div class="l">pronos relabi posse rivos</div><div class="l">montibus et Tiberim reverti,</div></div><div class="lg"><div class="l">cum tu coemptos undique nobilis</div><div class="l">libros Panaeti Socraticam et domum</div><div class="l">mutare loricis Hiberis,</div><div class="l">pollicitus meliora, tendis?</div></div></div><div class="textpart" id="index.xml-body.1_div.1_div.1_div.30"><h4><span class="headingNumber">1.1.30. </span></h4><div class="lg"><div class="l">O Venus regina Cnidi Paphique,</div><div class="l">sperne dilectam Cypron et vocantis</div><div class="l">ture te multo Glycerae decoram</div><div class="l">transfer in aedem.</div></div><div class="lg"><div class="l">fervidus tecum puer et solutis</div><div class="l">Gratiae zonis properentque Nymphae</div><div class="l">et parum comis sine te Iuventas</div><div class="l">Mercuriusque.</div></div></div><div class="textpart" id="index.xml-body.1_div.1_div.1_div.31"><h4><span class="headingNumber">1.1.31. </span></h4><div class="lg"><div class="l">Quid dedicatum poscit Apollinem</div><div class="l">vates? quid orat de patera novum</div><div class="l">fundens liquorem? non opimae</div><div class="l">Sardiniae segetes feracis,</div></div><div class="lg"><div class="l">non aestuosae grata Calabriae</div><div class="l">armenta, non aurum aut ebur Indicum,</div><div class="l">non rura, quae Liris quieta</div><div class="l">mordet aqua taciturnus amnis.</div></div><div class="lg"><div class="l">premant Calenam falce quibus dedit</div><div class="l">fortuna vitem, dives ut aureis</div><div class="l">mercator exsiccet culillis</div><div class="l">vina Syra reparata merce,</div></div><div class="lg"><div class="l">dis carus ipsis, quippe ter et quater</div><div class="l">anno revisens aequor Atlanticum</div><div class="l">inpune. me pascunt olivae,</div><div class="l">me cichorea levesque malvae.</div></div><div class="lg"><div class="l">frui paratis et valido mihi,</div><div class="l">Latoe, dones et precor integra</div><div class="l">cum mente nec turpem senectam</div><div class="l">degere nec cithara carentem.</div></div></div><div class="textpart" id="index.xml-body.1_div.1_div.1_div.32"><h4><span class="headingNumber">1.1.32. </span></h4><div class="lg"><div class="l">Poscimur. si quid vacui sub umbra</div><div class="l">lusimus tecum, quod et hunc in annum</div><div class="l">vivat et pluris, age dic Latinum,</div><div class="l">barbite, carmen,</div></div><div class="lg"><div class="l">Lesbio primum modulate civi,</div><div class="l">qui ferox bello tamen, inter arma</div><div class="l">sive iactatam religarat udo</div><div class="l">litore navim,</div></div><div class="lg"><div class="l">Liberum et Musas Veneremque et illi</div><div class="l">semper haerentem puerum canebat</div><div class="l">et Lycum nigris oculis nigroque</div><div class="l">crine decorum.</div></div><div class="lg"><div class="l">o decus Phoebi et dapibus supremi</div><div class="l">grata testudo Iovis, o laborum</div><div class="l">dulce lenimen, mihi cumque salve</div><div class="l">rite vocanti!</div></div></div><div class="textpart" id="index.xml-body.1_div.1_div.1_div.33"><h4><span class="headingNumber">1.1.33. </span></h4><div class="lg"><div class="l">Albi, ne doleas plus nimio memor</div><div class="l">inmitis Glycerae neu miserabilis</div><div class="l">decantes elegos, cur tibi iunior</div><div class="l">laesa praeniteat fide.</div></div><div class="lg"><div class="l">insignem tenui fronte Lycorida</div><div class="l">Cyri torret amor, Cyrus in asperam</div><div class="l">declinat Pholoen: sed prius Apulis</div><div class="l">iungentur capreae lupis</div></div><div class="lg"><div class="l">quam turpi Pholoe peccet adultero.</div><div class="l">sic visum Veneri, cui placet inpares</div><div class="l">formas atque animos sub iuga aenea</div><div class="l">saevo mittere cum ioco.</div></div><div class="lg"><div class="l">ipsum me melior cum peteret Venus,</div><div class="l">grata detinuit compede Myrtale</div><div class="l">libertina, fretis acrior Hadriae</div><div class="l">curvantis Calabros sinus.</div></div></div><div class="textpart" id="index.xml-body.1_div.1_div.1_div.34"><h4><span class="headingNumber">1.1.34. </span></h4><div class="lg"><div class="l">Parcus deorum cultor et infrequens,</div><div class="l">insanientis dum sapientiae</div><div class="l">consultus erro, nunc retrorsum</div><div class="l">vela dare atque iterare cursus</div></div><div class="lg"><div class="l">cogor relictos: namque Diespiter,</div><div class="l">igni corusco nubila dividens</div><div class="l">plerumque, per purum tonantis</div><div class="l">egit equos volucremque currum,</div></div><div class="lg"><div class="l">quo bruta tellus et vaga flumina,</div><div class="l">quo Styx et invisi horrida Taenari</div><div class="l">sedes Atlanteusque finis</div><div class="l">concutitur. valet ima summis</div></div><div class="lg"><div class="l">mutare et insignem attenuat deus</div><div class="l">obscura promens; hinc apicem rapax:</div><div class="l">Fortuna cum stridore acuto</div><div class="l">sustulit, hic posuisse gaudet.</div></div></div><div class="textpart" id="index.xml-body.1_div.1_div.1_div.35"><h4><span class="headingNumber">1.1.35. </span></h4><div class="lg"><div class="l">O diva, gratum quae regis Antium,</div><div class="l">praesens vel imo tollere de gradu</div><div class="l">mortale corpus vel superbos</div><div class="l">vertere funeribus triumphos:</div></div><div class="lg"><div class="l">te pauper ambit sollicita prece</div><div class="l">ruris colonus, te dominam aequoris</div><div class="l">quicumque Bithyna lacessit</div><div class="l">Carpathium pelagus carina;</div></div><div class="lg"><div class="l">te Dacus asper, te profugi Scythae</div><div class="l">urbesque gentesque et Latium ferox</div><div class="l">regumque matres barbarorum et</div><div class="l">purpurei metuunt tyranni,</div></div><div class="lg"><div class="l">iniurioso ne pede proruas</div><div class="l">stantem columnam neu populus frequens</div><div class="l">ad arma, cessantis ad arma</div><div class="l">concitet imperiumque frangat;</div></div><div class="lg"><div class="l">te semper anteit saeva Necessitas,</div><div class="l">clavos trabalis et cuneos manu</div><div class="l">gestans aena nec severus</div><div class="l">uncus abest liquidumque plumbum;</div></div><div class="lg"><div class="l">te Spes et albo rara Fides colit</div><div class="l">velata panno nec comitem abnegat,</div><div class="l">utcumque mutata potentis</div><div class="l">veste domos inimica linquis,</div></div><div class="lg"><div class="l">at volgus infidum et meretrix retro</div><div class="l">periura cedit, diffugiunt cadis</div><div class="l">cum faece siccatis amici,</div><div class="l">ferre iugum pariter dolosi:</div></div><div class="lg"><div class="l">serves iturum Caesarem in ultimos</div><div class="l">orbis Britannos et iuvenum recens</div><div class="l">examen Eois timendum</div><div class="l">partibus Oceanoque rubro.</div></div><div class="lg"><div class="l">heu heu, cicatricum et sceleris pudet</div><div class="l">fratrumque. quid nos dura refugimus</div><div class="l">aetas? quid intactum nefasti</div><div class="l">liquimus? unde manum iuventus</div></div><div class="lg"><div class="l">metu deorum continuit? quibus</div><div class="l">pepercit aris? o utinam nova</div><div class="l">incude diffingas retusum in</div><div class="l">Massagetas Arabasque ferrum.</div></div></div><div class="textpart" id="index.xml-body.1_div.1_div.1_div.36"><h4><span class="headingNumber">1.1.36. </span></h4><div class="l">Et ture et fidibus iuvat</div><div class="l">placare et vituli sanguine debito</div><div class="l">custodes Numidae deos,</div><div class="l">qui nunc Hesperia sospes ab ultima</div><div class="l">caris multa sodalibus,</div><div class="l">nulli plura tamen dividet oscula</div><div class="l">quam dulci Lamiae, memor</div><div class="l">actae non alio rege puertiae</div><div class="l">mutataeque simul togae.</div><div class="l">Cressa ne careat pulcra dies nota</div><div class="l">neu promptae modus amphorae</div><div class="l">neu morem in Salium sit requies pedum</div><div class="l">neu multi Damalis meri</div><div class="l">Bassum Threicia vincat amystide</div><div class="l">neu desint epulis rosae</div><div class="l">neu vivax apium neu breve lilium.</div><div class="l">omnes in Damalin putris</div><div class="l">deponent oculos nec Damalis novo</div><div class="l">divelletur adultero</div><div class="l">lascivis hederis ambitiosior.</div></div><div class="textpart" id="index.xml-body.1_div.1_div.1_div.37"><h4><span class="headingNumber">1.1.37. </span></h4><div class="lg"><div class="l">Nunc est bibendum, nunc pede libero</div><div class="l">pulsanda tellus; nunc Saliaribus</div><div class="l">ornare pulvinar deorum</div><div class="l">tempus erat dapibus, sodales.</div></div><div class="lg"><div class="l">antehac nefas depromere Caecubum</div><div class="l">cellis avitis, dum Capitolio</div><div class="l">regina dementis ruinas,</div><div class="l">funus et imperio parabat</div></div><div class="lg"><div class="l">contaminato cum grege turpium</div><div class="l">morbo virorum quidlibet inpotens</div><div class="l">sperare fortunaque dulci</div><div class="l">ebria. sed minuit furorem</div></div><div class="lg"><div class="l">vix una sospes navis ab ignibus</div><div class="l">mentemque lymphatam Mareotico</div><div class="l">redegit in veros timores</div><div class="l">Caesar ab Italia volantem</div></div><div class="lg"><div class="l">remis adurgens, accipiter velut</div><div class="l">mollis columbas aut leporem citus</div><div class="l">venator in campis nivalis</div><div class="l">Haemoniae, daret ut catenis</div></div><div class="lg"><div class="l">fatale monstrum. quae generosius</div><div class="l">perire quaerens nec muliebriter</div><div class="l">expavit ensem nec latentis</div><div class="l">classe cita reparavit oras.</div></div><div class="lg"><div class="l">ausa et iacentem visere regiam</div><div class="l">voltu sereno, fortis et asperas</div><div class="l">tractare serpentes, ut atrum</div><div class="l">corpore conbiberet venenum,</div></div><div class="lg"><div class="l">deliberata morte ferocior;</div><div class="l">saevis Liburnis scilicet invidens</div><div class="l">privata deduci superbo,</div><div class="l">non humilis mulier, triumpho.</div></div></div><div class="textpart" id="index.xml-body.1_div.1_div.1_div.38"><h4><span class="headingNumber">1.1.38. </span></h4><div class="lg"><div class="l">Persicos odi, puer, adparatus,</div><div class="l">displicent nexae philyra coronae,</div><div class="l">mitte sectari, rosa quo locorum</div><div class="l">sera moretur.</div></div><div class="lg"><div class="l">simplici myrto nihil adlabores</div><div class="l">sedulus curo: neque te ministrum</div><div class="l">dedecet myrtus neque me sub arta</div><div class="l">vite bibentem.</div></div></div></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><div class="textpart" id="index.xml-body.1_div.1_div.2_div.1"><h4><span class="headingNumber">1.2.1. </span></h4><div class="lg"><div class="l">Motum ex Metello consule civicum</div><div class="l">bellique causas et vitia et modos</div><div class="l">ludumque Fortunae gravisque</div><div class="l">principum amicitias et arma</div></div><div class="lg"><div class="l">nondum expiatis uncta cruoribus,</div><div class="l">periculosae plenum opus aleae,</div><div class="l">tractas et incedis per ignis</div><div class="l">suppositos cineri doloso.</div></div><div class="lg"><div class="l">paulum severae musa tragoediae</div><div class="l">desit theatris: mox ubi publicas</div><div class="l">res ordinaris, grande munus</div><div class="l">Cecropio repetes cothurno,</div></div><div class="lg"><div class="l">insigne maestis praesidium reis</div><div class="l">et consulenti, Pollio, curiae,</div><div class="l">cui laurus aeternos honores</div><div class="l">Delmatico peperit triumpho.</div></div><div class="lg"><div class="l">iam nunc minaci murmure cornuum</div><div class="l">perstringis auris, iam litui strepunt,</div><div class="l">iam fulgor armorum fugacis</div><div class="l">terret equos equitumque voltus.</div></div><div class="lg"><div class="l">audire magnos iam videor duces,</div><div class="l">non indecoro pulvere sordidos</div><div class="l">et cuncta terrarum subacta</div><div class="l">praeter atrocem animum Catonis.</div></div><div class="lg"><div class="l">Iuno et deorum quisquis amicior</div><div class="l">Afris inulta cesserat inpotens</div><div class="l">tellure victorum nepotes</div><div class="l">rettulit inferias Iugurthae.</div></div><div class="lg"><div class="l">quis non Latino sanguine pinguior</div><div class="l">campus sepulcris inpia proelia</div><div class="l">testatur auditumque Medis</div><div class="l">Hesperiae sonitum ruinae?</div></div><div class="lg"><div class="l">qui gurges aut quae flumina lugubris</div><div class="l">ignara belli? quod mare Dauniae</div><div class="l">non decoloravere caedes?</div><div class="l">quae caret ora cruore nostro?</div></div><div class="lg"><div class="l">sed ne relictis, Musa procax, iocis</div><div class="l">Ceae retractes munera neniae,</div><div class="l">mecum Dionaeo sub antro</div><div class="l">quaere modos leviore plectro.</div></div></div><div class="textpart" id="index.xml-body.1_div.1_div.2_div.2"><h4><span class="headingNumber">1.2.2. </span></h4><div class="lg"><div class="l">Nullus argento color est avaris</div><div class="l">abdito terris, inimice lamnae</div><div class="l">Crispe Sallusti, nisi temperato</div><div class="l">splendeat usu.</div></div><div class="lg"><div class="l">vivet extento Proculeius aevo,</div><div class="l">notus in fratres animi paterni:</div><div class="l">illum aget penna metuente solvi</div><div class="l">Fama superstes.</div></div><div class="lg"><div class="l">latius regnes avidum domando</div><div class="l">spiritum quam si Libyam remotis</div><div class="l">Gadibus iungas et uterque Poenus</div><div class="l">serviat uni.</div></div><div class="lg"><div class="l">crescit indulgens sibi dirus hydrops</div><div class="l">nec sitim pellit, nisi causa morbi</div><div class="l">fugerit venis et aquosus albo</div><div class="l">corpore languor.</div></div><div class="lg"><div class="l">redditum Cyri solio Phraaten</div><div class="l">dissidens plebi numero beatorum</div><div class="l">eximit Virtus populumque falsis</div><div class="l">dedocet uti</div></div><div class="lg"><div class="l">vocibus, regnum et diadema tutum</div><div class="l">deferens uni propriamque laurum</div><div class="l">quisquis ingentis oculo inretorto</div><div class="l">spectat acervos.</div></div></div><div class="textpart" id="index.xml-body.1_div.1_div.2_div.3"><h4><span class="headingNumber">1.2.3. </span></h4><div class="lg"><div class="l">Aequam memento rebus in arduis</div><div class="l">servare mentem, non secus in bonis</div><div class="l">ab insolenti temperatam</div><div class="l">laetitia, moriture Delli,</div></div><div class="lg"><div class="l">seu maestus omni tempore vixeris</div><div class="l">seu te in remoto gramine per dies</div><div class="l">festos reclinatum bearis</div><div class="l">interiore nota Falerni.</div></div><div class="lg"><div class="l">quo pinus ingens albaque populus</div><div class="l">umbram hospitalem consociare amant</div><div class="l">ramis? quid obliquo laborat</div><div class="l">lympha fugax trepidare rivo?</div></div><div class="lg"><div class="l">huc vina et unguenta et nimium brevis</div><div class="l">flores amoenae ferre iube rosae,</div><div class="l">dum res et aetas et sororum</div><div class="l">fila trium patiuntur atra.</div></div><div class="lg"><div class="l">cedes coemptis saltibus et domo</div><div class="l">villaque, flavos quam Tiberis lavit,</div><div class="l">cedes et exstructis in altum</div><div class="l">divitiis potietur heres.</div></div><div class="lg"><div class="l">divesne prisco natus ab Inacho</div><div class="l">nil interest an pauper et infima</div><div class="l">de gente sub divo moreris: </div><div class="l">victima nil miserantis Orci.</div></div><div class="lg"><div class="l">omnes eodem cogimur, omnium</div><div class="l">versatur urna serius ocius</div><div class="l">sors exitura et nos in aeternum</div><div class="l">exilium inpositura cumbae.</div></div></div><div class="textpart" id="index.xml-body.1_div.1_div.2_div.4"><h4><span class="headingNumber">1.2.4. </span></h4><div class="lg"><div class="l">Ne sit ancillae tibi amor pudori,</div><div class="l">Xanthia Phoceu: prius insolentem</div><div class="l">serva Briseis niveo colore</div><div class="l">movit Achillem,</div></div><div class="lg"><div class="l">movit Aiacem Telamone natum</div><div class="l">forma captivae dominum Tecmessae,</div><div class="l">arsit Atrides medio in triumpho</div><div class="l">virgine rapta,</div></div><div class="lg"><div class="l">barbarae postquam cecidere turmae</div><div class="l">Thessalo victore et ademptus Hector</div><div class="l">tradidit fessis leviora tolli</div><div class="l">Pergama Grais.</div></div><div class="lg"><div class="l">nescias an te generum beati</div><div class="l">Phyllidis flavae decorent parentes:</div><div class="l">regium certe genus, et penatis</div><div class="l">maeret iniquos.</div></div><div class="lg"><div class="l">crede non illam tibi de scelesta</div><div class="l">plebe dilectam neque sic fidelem,</div><div class="l">sic lucro aversam potuisse nasci</div><div class="l">matre pudenda.</div></div><div class="lg"><div class="l">bracchia et voltum teretesque suras</div><div class="l">integer laudo: fuge suspicari,</div><div class="l">cuius octavum trepidavit aetas</div><div class="l">claudere lustrum.</div></div></div><div class="textpart" id="index.xml-body.1_div.1_div.2_div.5"><h4><span class="headingNumber">1.2.5. </span></h4><div class="lg"><div class="l">Nondum subacta ferre iugum valet</div><div class="l">cervice, nondum munia conparis</div><div class="l">aequare nec tauri ruentis</div><div class="l">in venerem tolerare pondus;</div></div><div class="lg"><div class="l">circa virentis est animus tuae</div><div class="l">campos iuvencae nunc fluviis gravem</div><div class="l">solantis aestum, nunc in udo</div><div class="l">ludere cum vitulis salicto</div></div><div class="lg"><div class="l">praegestientis. tolle cupidinem</div><div class="l">inmitis uvae: iam tibi lividos</div><div class="l">distinguet autumnus racemos</div><div class="l">purpureo varius colore.</div></div><div class="lg"><div class="l">iam te sequetur (currit enim ferox</div><div class="l">aetas et illi quos tibi dempserit</div><div class="l">adponet annos), iam proterva</div><div class="l">fronte petet Lalage maritum</div></div><div class="lg"><div class="l">dilecta, quantum non Pholoe fugax,</div><div class="l">non Chloris albo sic umero nitens</div><div class="l">ut pura nocturno renidet</div><div class="l">luna mari, Cnidiusve Gyges,</div></div><div class="lg"><div class="l">quem si puellarum insereres choro,</div><div class="l">mire sagacis falleret hospites</div><div class="l">discrimen obscurum solutis</div><div class="l">crinibus ambiguoque voltu.</div></div></div><div class="textpart" id="index.xml-body.1_div.1_div.2_div.6"><h4><span class="headingNumber">1.2.6. </span></h4><div class="lg"><div class="l">Septimi, Gadis aditure mecum et</div><div class="l">Cantabrum indoctum iuga ferre nostra et</div><div class="l">barbaras Syrtis, ubi Maura semper</div><div class="l">aestuat unda:</div></div><div class="lg"><div class="l">Tibur Argeo positum colono</div><div class="l">sit meae sedes utinam senectae,</div><div class="l">sit modus lasso maris et viarum</div><div class="l">militiaeque.</div></div><div class="lg"><div class="l">unde si Parcae prohibent iniquae,</div><div class="l">dulce pellitis ovibus Galaesi</div><div class="l">flumen et regnata petam Laconi</div><div class="l">rura Phalantho</div></div><div class="lg"><div class="l">ille terrarum mihi praeter omnis</div><div class="l">angulus ridet, ubi non Hymetto</div><div class="l">mella decedunt viridique certat</div><div class="l">baca Venafro,</div></div><div class="lg"><div class="l">ver ubi longum tepidasque praebet</div><div class="l">Iuppiter brumas et amicus Aulon</div><div class="l">fertili Baccho minimum Falernis</div><div class="l">invidet uvis;</div></div><div class="lg"><div class="l">ille te mecum locus et beatae</div><div class="l">postulant arces: ibi tu calentem</div><div class="l">debita sparges lacrima favillam</div><div class="l">vatis amici.</div></div></div><div class="textpart" id="index.xml-body.1_div.1_div.2_div.7"><h4><span class="headingNumber">1.2.7. </span></h4><div class="lg"><div class="l">O saepe mecum tempus in ultimum</div><div class="l">deducte Bruto militiae duce,</div><div class="l">quis te redonavit Quiritem</div><div class="l">dis patriis Italoque caelo,</div></div><div class="lg"><div class="l">Pompei, meorum prime sodalium,</div><div class="l">cum quo morantem saepe diem mero</div><div class="l">fregi, coronatus nitentis</div><div class="l">malobathro Syrio capillos?</div></div><div class="lg"><div class="l">tecum Philippos et celerem fugam</div><div class="l">sensi relicta non bene parmula,</div><div class="l">cum fracta virtus, et minaces</div><div class="l">turpe solum tetigere mento;</div></div><div class="lg"><div class="l">sed me per hostis Mercurius celer</div><div class="l">denso paventem sustulit aere,</div><div class="l">te rursus in bellum resorbens</div><div class="l">unda fretis tulit aestuosis.</div></div><div class="lg"><div class="l">ergo obligatam redde Iovi dapem</div><div class="l">longaque fessum militia latus</div><div class="l">depone sub lauru mea nec</div><div class="l">parce cadis tibi destinatis.</div></div><div class="lg"><div class="l">oblivioso levia Massico</div><div class="l">ciboria exple, funde capacibus</div><div class="l">unguenta de conchis. quis udo</div><div class="l">deproperare apio coronas</div></div><div class="lg"><div class="l">curatve myrto? quem Venus arbitrum</div><div class="l">dicet bibendi? non ego sanius</div><div class="l">bacchabor Edonis: recepto</div><div class="l">dulce mihi furere est amico.</div></div></div><div class="textpart" id="index.xml-body.1_div.1_div.2_div.8"><h4><span class="headingNumber">1.2.8. </span></h4><div class="lg"><div class="l">Vlla si iuris tibi peierati</div><div class="l">poena, Barine, nocuisset umquam,</div><div class="l">dente si nigro fieres vel uno</div><div class="l">turpior ungui,</div></div><div class="lg"><div class="l">crederem: sed tu simul obligasti</div><div class="l">perfidum votis caput, enitescis</div><div class="l">pulchrior multo iuvenumque prodis</div><div class="l">publica cura.</div></div><div class="lg"><div class="l">expedit matris cineres opertos</div><div class="l">fallere et toto taciturna noctis</div><div class="l">signa cum caelo gelidaque divos</div><div class="l">morte carentis</div></div><div class="lg"><div class="l">ridet hoc, inquam, Venus ipsa, rident</div><div class="l">simplices Nymphae, ferus et Cupido</div><div class="l">semper ardentis acuens sagittas</div><div class="l">cote cruenta.</div></div><div class="lg"><div class="l">adde quod pubes tibi crescit omnis,</div><div class="l">servitus crescit nova nec priores</div><div class="l">inpiae tectum dominae relinquunt,</div><div class="l">saepe minati.</div></div><div class="lg"><div class="l">te suis matres metuunt iuvencis,</div><div class="l">te senes parci miseraeque nuper</div><div class="l">virgines nuptae, tua ne retardet</div><div class="l">aura maritos.</div></div></div><div class="textpart" id="index.xml-body.1_div.1_div.2_div.9"><h4><span class="headingNumber">1.2.9. </span></h4><div class="lg"><div class="l">Non semper imbres nubibus hispidos</div><div class="l">manant in agros aut mare Caspium</div><div class="l">vexant inaequales procellae</div><div class="l">usque nec Armeniis in oris,</div></div><div class="lg"><div class="l">amice Valgi, stat glacies iners</div><div class="l">mensis per omnis aut Aquilonibus</div><div class="l">querceta Gargani laborant</div><div class="l">et foliis viduantur orni:</div></div><div class="lg"><div class="l">tu semper urges flebilibus modis</div><div class="l">Mysten ademptum nec tibi Vespero</div><div class="l">surgente decedunt amores</div><div class="l">nec rapidum fugiente solem.</div></div><div class="lg"><div class="l">at non ter aevo functus amabilem</div><div class="l">ploravit omnis Antilochum senex</div><div class="l">annos nec inpubem parentes</div><div class="l">Troilon aut Phrygiae sorores</div></div><div class="lg"><div class="l">flevere semper. desine mollium</div><div class="l">tandem querellarum et potius nova</div><div class="l">cantemus Augusti tropaea</div><div class="l">Caesaris et rigidum Niphaten</div></div><div class="lg"><div class="l">Medumque flumen gentibus additum</div><div class="l">victis minores volvere vertices</div><div class="l">intraque praescriptum Gelonos</div><div class="l">exiguis equitare campis.</div></div></div><div class="textpart" id="index.xml-body.1_div.1_div.2_div.10"><h4><span class="headingNumber">1.2.10. </span></h4><div class="lg"><div class="l">Rectius vives, Licini, neque altum</div><div class="l">semper urgendo neque, dum procellas</div><div class="l">cautus horrescis, nimium premendo</div><div class="l">litus iniquum.</div></div><div class="lg"><div class="l">auream quisquis mediocritatem</div><div class="l">diligit, tutus caret obsoleti</div><div class="l">sordibus tecti, caret invidenda</div><div class="l">sobrius aula.</div></div><div class="lg"><div class="l">saepius ventis agitatur ingens</div><div class="l">pinus et celsae graviore casu</div><div class="l">decidunt turres feriuntque summos</div><div class="l">fulgura montis</div></div><div class="lg"><div class="l">sperat infestis, metuit secundis</div><div class="l">alteram sortem bene praeparatum</div><div class="l">pectus. informis hiemes reducit</div><div class="l">Iuppiter, idem</div></div><div class="lg"><div class="l">submovet. non, si male nunc, et olim</div><div class="l">sic erit: quondam cithara tacentem</div><div class="l">suscitat Musam neque semper arcum</div><div class="l">tendit Apollo.</div></div><div class="lg"><div class="l">rebus angustis animosus atque</div><div class="l">fortis adpare: sapienter idem</div><div class="l">contrahes vento nimium secundo</div><div class="l">turgida vela.</div></div></div><div class="textpart" id="index.xml-body.1_div.1_div.2_div.11"><h4><span class="headingNumber">1.2.11. </span></h4><div class="lg"><div class="l">Quid bellicosus Cantaber et Scythes,</div><div class="l">Hirpine Quinti, cogitet Hadria</div><div class="l">divisus obiecto, remittas</div><div class="l">quaerere nec trepides in usum</div></div><div class="lg"><div class="l">poscentis aevi pauca: fugit retro</div><div class="l">levis iuventas et decor arida</div><div class="l">pellente lascivos amores</div><div class="l">canitie facilemque somnum.</div></div><div class="lg"><div class="l">non semper idem floribus est honor</div><div class="l">vernis neque uno luna rubens nitet</div><div class="l">voltu: quid aeternis minorem</div><div class="l">consiliis animum fatigas?</div></div><div class="lg"><div class="l">cur non sub alta vel platano vel hac</div><div class="l">pinu iacentes sic temere et rosa</div><div class="l">canos odorati capillos,</div><div class="l">dum licet, Assyriaque nardo</div></div><div class="lg"><div class="l">potamus uncti? dissipat Euhius</div><div class="l">curas edacis. quis puer ocius</div><div class="l">restinguet ardentis Falerni</div><div class="l">pocula praetereunte lympha?</div></div><div class="lg"><div class="l">quis devium scortum eliciet domo</div><div class="l">Lyden? eburna, dic age, cum lyra</div><div class="l">maturet, in comptum Lacaenae</div><div class="l">more comam religata nodum.</div></div></div><div class="textpart" id="index.xml-body.1_div.1_div.2_div.12"><h4><span class="headingNumber">1.2.12. </span></h4><div class="lg"><div class="l">Nolis longa ferae bella Numantiae</div><div class="l">nec durum Hannibalem nec Siculum mare</div><div class="l">Poeno purpureum sanguine mollibus</div><div class="l">aptari citharae modis</div></div><div class="lg"><div class="l">nec saevos Lapithas et nimium mero</div><div class="l">Hylaeum domitosque Herculea manu</div><div class="l">Telluris iuvenes, unde periculum</div><div class="l">fulgens contremuit domus</div></div><div class="lg"><div class="l">Saturni veteris: tuque pedestribus</div><div class="l">dices historiis proelia Caesaris,</div><div class="l">Maecenas, melius ductaque per vias</div><div class="l">regum colla minacium.</div></div><div class="lg"><div class="l">me dulcis dominae Musa Licymniae</div><div class="l">cantus, me voluit dicere lucidum</div><div class="l">fulgentis oculos et bene mutuis</div><div class="l">fidum pectus amoribus;</div></div><div class="lg"><div class="l">quam nec ferre pedem dedecuit choris</div><div class="l">nec certare ioco nec dare bracchia</div><div class="l">ludentem nitidis virginibus sacro</div><div class="l">Dianae celebris die.</div></div><div class="lg"><div class="l">num tu quae tenuit dives Achaemenes</div><div class="l">aut pinguis Phrygiae Mygdonias opes</div><div class="l">permutare velis crine Licymniae</div><div class="l">plenas aut Arabum domos,</div></div><div class="lg"><div class="l">cum flagrantia detorquet ad oscula</div><div class="l">cervicem aut facili saevitia negat</div><div class="l">quae poscente magis gaudeat eripi,</div><div class="l">interdum rapere occupet?</div></div></div><div class="textpart" id="index.xml-body.1_div.1_div.2_div.13"><h4><span class="headingNumber">1.2.13. </span></h4><div class="lg"><div class="l">Ille et nefasto te posuit die</div><div class="l">quicumque primum, et sacrilega manu</div><div class="l">produxit, arbos, in nepotum</div><div class="l">perniciem opprobriumque pagi;</div></div><div class="lg"><div class="l">illum et parentis crediderim sui</div><div class="l">fregisse cervicem et penetralia</div><div class="l">sparsisse nocturno cruore</div><div class="l">hospitis; ille venena Colcha</div></div><div class="lg"><div class="l">et quidquid usquam concipitur nefas</div><div class="l">tractavit, agro qui statuit meo</div><div class="l">te, triste lignum, te, caducum</div><div class="l">in domini caput inmerentis</div></div><div class="lg"><div class="l">quid quisque vitet, numquam homini satis</div><div class="l">cautum est in horas: navita Bosporum</div><div class="l">Poenus perhorrescit neque ultra</div><div class="l">caeca timet aliunde fata,</div></div><div class="lg"><div class="l">miles sagittas et celerem fugam</div><div class="l">Parthi, catenas Parthus et Italum</div><div class="l">robur; sed inprovisa leti</div><div class="l">vis rapuit rapietque gentis.</div></div><div class="lg"><div class="l">quam paene furvae regna Proserpinae</div><div class="l">et iudicantem vidimus Aeacum</div><div class="l">sedesque discriptas piorum et</div><div class="l">Aeoliis fidibus querentem</div></div><div class="lg"><div class="l">Sappho puellis de popularibus</div><div class="l">et te sonantem plenius aureo,</div><div class="l">Alcaee, plectro dura navis,</div><div class="l">dura fugae mala, dura belli.</div></div><div class="lg"><div class="l">utrumque sacro digna silentio</div><div class="l">mirantur umbrae dicere, sed magis</div><div class="l">pugnas et exactos tyrannos</div><div class="l">densum umeris bibit aure volgus.</div></div><div class="lg"><div class="l">quid mirum, ubi illis carminibus stupens</div><div class="l">demittit atras belua centiceps</div><div class="l">auris et intorti capillis</div><div class="l">Eumenidum recreantur angues?</div></div><div class="lg"><div class="l">quin et Prometheus et Pelopis parens</div><div class="l">dulci laborem decipitur sono</div><div class="l">nec curat Orion leones</div><div class="l">aut timidos agitare lyncas</div></div></div><div class="textpart" id="index.xml-body.1_div.1_div.2_div.14"><h4><span class="headingNumber">1.2.14. </span></h4><div class="lg"><div class="l">Eheu fugaces, Postume, Postume,</div><div class="l">labuntur anni nec pietas moram</div><div class="l">rugis et instanti senectae</div><div class="l">adferet indomitaeque morti,</div></div><div class="lg"><div class="l">non, si trecenis quotquot eunt dies,</div><div class="l">amice, places inlacrimabilem</div><div class="l">Plutona tauris, qui ter amplum</div><div class="l">Geryonen Tityonque tristi</div></div><div class="lg"><div class="l">conpescit unda, scilicet omnibus</div><div class="l">quicumque terrae munere vescimur</div><div class="l">enaviganda, sive reges</div><div class="l">sive inopes erimus coloni.</div></div><div class="lg"><div class="l">frustra cruento Marte carebimus</div><div class="l">fractisque rauci fluctibus Hadriae,</div><div class="l">frustra per autumnos nocentem</div><div class="l">corporibus metuemus Austrum:</div></div><div class="lg"><div class="l">visendus ater flumine languido</div><div class="l">Cocytos errans et Danai genus</div><div class="l">infame damnatusque longi</div><div class="l">Sisyphus Aeolides laboris.</div></div><div class="lg"><div class="l">linquenda tellus et domus et placens</div><div class="l">uxor neque harum quas colis arborum</div><div class="l">te praeter invisas cupressos</div><div class="l">ulla brevem dominum sequetur.</div></div><div class="lg"><div class="l">absumet heres Caecuba dignior</div><div class="l">servata centum clavibus et mero</div><div class="l">tinguet pavimentum superbo,</div><div class="l">pontificum potiore cenis.</div></div></div><div class="textpart" id="index.xml-body.1_div.1_div.2_div.15"><h4><span class="headingNumber">1.2.15. </span></h4><div class="lg"><div class="l">Iam pauca aratro iugera regiae</div><div class="l">moles relinquent, undique latius</div><div class="l">extenta visentur Lucrino</div><div class="l">stagna lacu platanusque caelebs</div></div><div class="lg"><div class="l">evincet ulmos; tum violaria et</div><div class="l">myrtus et omnis copia narium</div><div class="l">spargent olivetis odorem</div><div class="l">fertilibus domino priori,</div></div><div class="lg"><div class="l">tum spissa ramis laurea fervidos</div><div class="l">excludet ictus. non ita Romuli</div><div class="l">praescriptum et intonsi Catonis</div><div class="l">auspiciis veterumque norma.</div></div><div class="lg"><div class="l">privatus illis census erat brevis,</div><div class="l">commune magnum: nulla decempedis</div><div class="l">metata privatis opacam</div><div class="l">porticus excipiebat arcton</div></div><div class="lg"><div class="l">nec fortuitum spernere caespitem</div><div class="l">leges sinebant, oppida publico</div><div class="l">sumptu iubentes et deorum</div><div class="l">templa novo decorare saxo.</div></div></div><div class="textpart" id="index.xml-body.1_div.1_div.2_div.16"><h4><span class="headingNumber">1.2.16. </span></h4><div class="lg"><div class="l">Otium divos rogat in patenti</div><div class="l">prensus Aegaeo, simul atra nubes</div><div class="l">condidit lunam neque certa fulgent</div><div class="l">sidera nautis,</div></div><div class="lg"><div class="l">otium bello furiosa Thrace,</div><div class="l">otium Medi pharetra decori,</div><div class="l">Grosphe, non gemmis neque purpura ve-</div><div class="l">nale nec auro.</div></div><div class="lg"><div class="l">non enim gazae neque consularis</div><div class="l">submovet lictor miseros tumultus</div><div class="l">mentis et curas laqueata circum</div><div class="l">tecta volantis</div></div><div class="lg"><div class="l">vivitur parvo bene cui paternum</div><div class="l">splendet in mensa tenui salinum</div><div class="l">nec levis somnos timor aut cupido</div><div class="l">sordidus aufert.</div></div><div class="lg"><div class="l">quid brevi fortes iaculamur aevo</div><div class="l">multa? quid terras alio calentis</div><div class="l">sole mutamus? patriae quis exsul</div><div class="l">se quoque fugit?</div></div><div class="lg"><div class="l">scandit aeratas vitiosa navis</div><div class="l">Cura nec turmas equitum relinquit</div><div class="l">ocior cervis et agente nimbos</div><div class="l">ocior Euro.</div></div><div class="lg"><div class="l">laetus in praesens animus quod ultra est</div><div class="l">oderit curare et amara lento</div><div class="l">temperet risu: nihil est ab omni</div><div class="l">parte beatum.</div></div><div class="lg"><div class="l">abstulit clarum cita mors Achillem,</div><div class="l">longa Tithonum minuit senectus</div><div class="l">et mihi forsan tibi quod negarit</div><div class="l">porriget hora.</div></div><div class="lg"><div class="l">te greges centum Siculaeque circum</div><div class="l">mugiunt vaccae, tibi tollit hinnitum</div><div class="l">apta quadrigis equa, te bis Afro</div><div class="l">murice tinctae</div></div><div class="lg"><div class="l">vestiunt lanae: mihi parva rura et</div><div class="l">spiritum Graiae tenuem Camenae</div><div class="l">Parca non mendax dedit et malignum</div><div class="l">spernere volgus.</div></div></div><div class="textpart" id="index.xml-body.1_div.1_div.2_div.17"><h4><span class="headingNumber">1.2.17. </span></h4><div class="lg"><div class="l">Cur me querelis exanimas tuis?</div><div class="l">nec dis amicum est nec mihi te prius</div><div class="l">obire, Maecenas, mearum</div><div class="l">grande decus columenque rerum.</div></div><div class="lg"><div class="l">a, te meae si partem animae rapit</div><div class="l">maturior vis, quid moror altera,</div><div class="l">nec carus aeque nec superstes</div><div class="l">integer? ille dies utramque</div></div><div class="lg"><div class="l">ducet ruinam. non ego perfidum</div><div class="l">dixi sacramentum ibimus, ibimus,</div><div class="l">utcumque praecedes, supremum</div><div class="l">carpere iter comites parati.</div></div><div class="lg"><div class="l">me nec Chimaerae spiritus igneae</div><div class="l">nec si resurgat centimanus Gyas</div><div class="l">divellet umquam: sic potenti</div><div class="l">Iustitiae placitumque Parcis.</div></div><div class="lg"><div class="l">seu Libra seu me Scorpios adspicit</div><div class="l">formidolosus pars violentior</div><div class="l">natalis horae seu tyrannus</div><div class="l">Hesperiae Capricornus undae:</div></div><div class="lg"><div class="l">utrumque nostrum incredibili modo</div><div class="l">consentit astrum; te Iovis inpio</div><div class="l">tutela Saturno refulgens</div><div class="l">eripuit volucrisque Fati</div></div><div class="lg"><div class="l">tardavit alas, cum populus frequens</div><div class="l">laetum theatris ter crepuit sonum;</div><div class="l">me truncus inlapsus cerebro,</div><div class="l">sustulerat, nisi Faunus ictum</div></div><div class="lg"><div class="l">dextra levasset, Mercurialium</div><div class="l">custos virorum. reddere victimas</div><div class="l">aedemque votivam memento;</div><div class="l">nos humilem feriemus agnam.</div></div></div><div class="textpart" id="index.xml-body.1_div.1_div.2_div.18"><h4><span class="headingNumber">1.2.18. </span></h4><div class="lg"><div class="l">Non ebur neque aureum</div><div class="l">mea renidet in domo lacunar,</div><div class="l">non trabes Hymettiae</div><div class="l">premunt columnas ultima recisas</div></div><div class="lg"><div class="l">Africa neque Attali</div><div class="l">ignotus heres regiam occupavi</div><div class="l">nec Laconicas mihi</div><div class="l">trahunt honestae purpuras clientae.</div></div><div class="lg"><div class="l">at fides et ingeni</div><div class="l">benigna vena est pauperemque dives</div><div class="l">me petit: nihil supra</div><div class="l">deos lacesso nec potentem amicum</div></div><div class="lg"><div class="l">largiora flagito,</div><div class="l">satis beatus unicis Sabinis.</div><div class="l">truditur dies die</div><div class="l">novaeque pergunt interire lunae:</div></div><div class="lg"><div class="l">tu secanda marmora</div><div class="l">locas sub ipsum funus et sepulcri</div><div class="l">inmemor struis domos</div><div class="l">marisque Bais obstrepentis urges</div></div><div class="lg"><div class="l">submovere litora,</div><div class="l">parum locuples continente ripa;</div><div class="l">quid quod usque proximos</div><div class="l">revellis agri terminos et ultra</div></div><div class="lg"><div class="l">limites clientium</div><div class="l">salis avarus? pellitur paternos</div><div class="l">in sinu ferens deos</div><div class="l">et uxor et vir sordidosque natos.</div></div><div class="lg"><div class="l">nulla certior tamen</div><div class="l">rapacis Orci fine destinata</div><div class="l">aula divitem manet</div><div class="l">erum. quid ultra tendis? aequa tellus</div></div><div class="lg"><div class="l">pauperi recluditur</div><div class="l">regumque pueris nec satelles Orci</div><div class="l">callidum Promethea</div><div class="l">revexit auro captus; hic superbum</div></div><div class="lg"><div class="l">Tantalum atque Tantali</div><div class="l">genus coercet, hic levare functum</div><div class="l">pauperem laboribus</div><div class="l">vocatus atque non vocatus audit.</div></div></div><div class="textpart" id="index.xml-body.1_div.1_div.2_div.19"><h4><span class="headingNumber">1.2.19. </span></h4><div class="lg"><div class="l">Bacchum in remotis carmina rupibus</div><div class="l">vidi docentem, credite posteri,</div><div class="l">Nymphasque discentis et auris</div><div class="l">capripedum Satyrorum acutas</div></div><div class="lg"><div class="l">euhoe, recenti mens trepidat metu,</div><div class="l">plenoque Bacchi pectore turbidum</div><div class="l">laetatur. euhoe, parce Liber,</div><div class="l">parce gravi metuende thyrso.</div></div><div class="lg"><div class="l">fas pervicacis est mihi Thyiadas</div><div class="l">vinique fontem lactis et uberes</div><div class="l">cantare rivos atque truncis</div><div class="l">lapsa cavis iterare mella;</div></div><div class="lg"><div class="l">fas et beatae coniugis additum</div><div class="l">stellis honorem tectaque Penthei</div><div class="l">disiecta non leni ruina</div><div class="l">Thracis et exitium Lycurgi</div></div><div class="lg"><div class="l">tu flectis amnis, tu mare barbarum,</div><div class="l">tu separatis uvidus in iugis</div><div class="l">nodo coerces viperino</div><div class="l">Bistonidum sine fraude crinis.</div></div><div class="lg"><div class="l">tu, cum parentis regna per arduum</div><div class="l">cohors gigantum scanderet inpia,</div><div class="l">Rhoetum retorsisti leonis</div><div class="l">unguibus horribilique mala;</div></div><div class="lg"><div class="l">quamquam choreis aptior et iocis</div><div class="l">ludoque dictus non sat idoneus</div><div class="l">pugnae ferebaris; sed idem</div><div class="l">pacis eras mediusque belli.</div></div><div class="lg"><div class="l">te vidit insons Cerberus aureo</div><div class="l">cornu decorum leniter atterens</div><div class="l">caudam et recedentis trilingui</div><div class="l">ore pedes tetigitque crura.</div></div></div><div class="textpart" id="index.xml-body.1_div.1_div.2_div.20"><h4><span class="headingNumber">1.2.20. </span></h4><div class="lg"><div class="l">Non usitata nec tenui ferar</div><div class="l">penna biformis per liquidum aethera</div><div class="l">vates neque in terris morabor</div><div class="l">longius invidiaque maior</div></div><div class="lg"><div class="l">urbis relinquam. non ego, pauperum</div><div class="l">sanguis parentum, non ego, quem vocas.</div><div class="l">dilecte Maecenas, obibo</div><div class="l">nec Stygia cohibebor unda.</div></div><div class="lg"><div class="l">iam iam residunt cruribus asperae</div><div class="l">pelles et album mutor in alitem</div><div class="l">superne nascunturque leves</div><div class="l">per digitos umerosque plumae.</div></div><div class="lg"><div class="l">iam Daedaleo notior Icaro</div><div class="l">visam gementis litora Bospori</div><div class="l">Syrtisque Gaetulas canorus</div><div class="l">ales Hyperboreosque campos.</div></div><div class="lg"><div class="l">me Colchus et qui dissimulat metum</div><div class="l">Marsae cohortis Dacus et ultimi</div><div class="l">noscent Geloni, me peritus</div><div class="l">discet Hiber Rhodanique potor.</div></div><div class="lg"><div class="l">absint inani funere neniae</div><div class="l">luctusque turpes et querimoniae;</div><div class="l">conpesce clamorem ac sepulcri</div><div class="l">mitte supervacuos honores.</div></div></div></div><div class="textpart" id="index.xml-body.1_div.1_div.3"><h3><span class="headingNumber">1.3. </span></h3><div class="textpart" id="index.xml-body.1_div.1_div.3_div.1"><h4><span class="headingNumber">1.3.1. </span></h4><div class="lg"><div class="l">Odi profanum volgus et arceo.</div><div class="l">favete linguis: carmina non prius</div><div class="l">audita Musarum sacerdos</div><div class="l">virginibus puerisque canto.</div></div><div class="lg"><div class="l">regum timendorum in proprios greges,</div><div class="l">reges in ipsos imperium est Iovis,</div><div class="l">clari Giganteo triumpho,</div><div class="l">cuncta supercilio moventis.</div></div><div class="lg"><div class="l">est ut viro vir latius ordinet</div><div class="l">arbusta sulcis, hic generosior</div><div class="l">descendat in campum petitor,</div><div class="l">moribus hic meliorque fama</div></div><div class="lg"><div class="l">contendat, illi turba clientium</div><div class="l">sit maior: aequa lege Necessitas</div><div class="l">sortitur insignis et imos,</div><div class="l">omne capax movet urna nomen.</div></div><div class="lg"><div class="l">destrictus ensis cui super inpia</div><div class="l">cervice pendet, non Siculae dapes</div><div class="l">dulcem elaborabunt saporem,</div><div class="l">non avium citharaeque cantus</div></div><div class="lg"><div class="l">somnum reducent: somnus agrestium</div><div class="l">lenis virorum non humilis domos</div><div class="l">fastidit umbrosamque ripam,</div><div class="l">non Zephyris agitata Tempe.</div></div><div class="lg"><div class="l">desiderantem quod satis est neque</div><div class="l">tumultuosum sollicitat mare</div><div class="l">nec saevus Arcturi cadentis</div><div class="l">impetus aut orientis Haedi,</div></div><div class="lg"><div class="l">non verberatae grandine vineae</div><div class="l">fundusque mendax arbore nunc aquas</div><div class="l">culpante, nunc torrentia agros</div><div class="l">sidera, nunc hiemes iniquas.</div></div><div class="lg"><div class="l">contracta pisces aequora sentiunt</div><div class="l">iactis in altum molibus: huc frequens</div><div class="l">caementa demittit redemptor</div><div class="l">cum famulis dominusque terrae</div></div><div class="lg"><div class="l">fastidiosus: sed Timor et Minae</div><div class="l">scandunt eodem, quo dominus, neque</div><div class="l">decedit aerata triremi et</div><div class="l">post equitem sedet atra Cura.</div></div><div class="lg"><div class="l">quodsi dolentem nec Phrygius lapis</div><div class="l">nec purpurarum sidere clarior</div><div class="l">delenit usus nec Falerna</div><div class="l">vitis Achaemeniumque costum,</div></div><div class="lg"><div class="l">cur invidendis postibus et novo</div><div class="l">sublime ritu moliar atrium?</div><div class="l">cur valle permutem Sabina</div><div class="l">divitias operosiores?</div></div></div><div class="textpart" id="index.xml-body.1_div.1_div.3_div.2"><h4><span class="headingNumber">1.3.2. </span></h4><div class="lg"><div class="l">Angustam amice pauperiem pati</div><div class="l">robustus acri militia puer</div><div class="l">condiscat et Parthos ferocis</div><div class="l">vexet eques metuendus hasta</div></div><div class="lg"><div class="l">vitamque sub divo et trepidis agat</div><div class="l">in rebus. illum ex moenibus hosticis</div><div class="l">matrona bellantis tyranni</div><div class="l">prospiciens et adulta virgo</div></div><div class="lg"><div class="l">suspiret “eheu, ne rudis agminum</div><div class="l">sponsus lacessat regius asperum</div><div class="l">tactu leonem, quem cruenta</div><div class="l">per medias rapit ira caedes.”</div></div><div class="lg"><div class="l">dulce et decorum est pro patria mori:</div><div class="l">mors et fugacem persequitur virum</div><div class="l">nec parcit inbellis iuventae</div><div class="l">poplitibus timidoque tergo.</div></div><div class="lg"><div class="l">Virtus, repulsae nescia sordidae,</div><div class="l">intaminatis fulget honoribus</div><div class="l">nec sumit aut ponit securis</div><div class="l">arbitrio popularis aurae.</div></div><div class="lg"><div class="l">Virtus, recludens inmeritis mori</div><div class="l">caelum, negata temptat iter via</div><div class="l">coetusque volgaris et udam</div><div class="l">spernit humum fugiente penna.</div></div><div class="lg"><div class="l">est et fideli tuta silentio</div><div class="l">merces: vetabo, qui Cereris sacrum</div><div class="l">volgarit arcanae, sub isdem</div><div class="l">sit trabibus fragilemque mecum</div></div><div class="lg"><div class="l">solvat phaselon; saepe Diespiter</div><div class="l">neglectus incesto addidit integrum,</div><div class="l">raro antecedentem scelestum</div><div class="l">deseruit pede Poena claudo.</div></div></div><div class="textpart" id="index.xml-body.1_div.1_div.3_div.3"><h4><span class="headingNumber">1.3.3. </span></h4><div class="lg"><div class="l">Iustum et tenacem propositi virum</div><div class="l">non civium ardor prava iubentium,</div><div class="l">non voltus instantis tyranni</div><div class="l">mente quatit solida neque Auster,</div></div><div class="lg"><div class="l">dux inquieti turbidus Hadriae,</div><div class="l">nec fulminantis magna manus Iovis:</div><div class="l">si fractus inlabatur orbis,</div><div class="l">inpavidum ferient ruinae.</div></div><div class="lg"><div class="l">hac arte Pollux et vagus Hercules</div><div class="l">enisus arcis attigit igneas,</div><div class="l">quos inter Augustus recumbens</div><div class="l">purpureo bibet ore nectar,</div></div><div class="lg"><div class="l">hac te merentem, Bacche pater, tuae</div><div class="l">vexere tigres indocili iugum</div><div class="l">collo trahentes, hac Quirinus</div><div class="l">Martis equis Acheronta fugit,</div></div><div class="lg"><div class="l">gratum elocuta consiliantibus</div><div class="l">Iunone divis: “Ilion, Ilion</div><div class="l">fatalis incestusque iudex</div><div class="l">et mulier peregrina vertit</div></div><div class="lg"><div class="l">in pulverem ex quo destituit deos</div><div class="l">mercede pacta Laomedon, mihi</div><div class="l">castaeque damnatum Minervae</div><div class="l">cum populo et duce fraudulento.</div></div><div class="lg"><div class="l">iam nec Lacaenae splendet adulterae</div><div class="l">famosus hospes nec Priami domus</div><div class="l">periura pugnacis Achivos</div><div class="l">Hectoreis opibus refringit</div></div><div class="lg"><div class="l">nostrisque ductum seditionibus</div><div class="l">bellum resedit; protinus et gravis</div><div class="l">iras et invisum nepotem,</div><div class="l">Troica quem peperit sacerdos,</div></div><div class="lg"><div class="l">Marti redonabo; illum ego lucidas</div><div class="l">inire sedes, discere nectaris</div><div class="l">sucos et adscribi quietis</div><div class="l">ordinibus patiar deorum.</div></div><div class="lg"><div class="l">dum longus inter saeviat Ilion</div><div class="l">Romamque pontus, qualibet exsules</div><div class="l">in parte regnanto beati;</div><div class="l">dum Priami Paridisque busto</div></div><div class="lg"><div class="l">insultet armentum et catulos ferae</div><div class="l">celent inultae, stet Capitolium</div><div class="l">fulgens triumphatisque possit</div><div class="l">Roma ferox dare iura Medis.</div></div><div class="lg"><div class="l">horrenda late nomen in ultimas</div><div class="l">extendat oras, qua medius liquor</div><div class="l">secernit Europen ab Afro,</div><div class="l">qua tumidus rigat arva Nilus.</div></div><div class="lg"><div class="l">aurum inrepertum et sic melius situm,</div><div class="l">cum terra celat, spernere fortior</div><div class="l">quam cogere humanos in usus</div><div class="l">omne sacrum rapiente dextra,</div></div><div class="lg"><div class="l">quicumque mundo terminus obstitit</div><div class="l">hunc tanget armis, visere gestiens,</div><div class="l">qua parte debacchentur ignes,</div><div class="l">qua nebulae pluviique rores.</div></div><div class="lg"><div class="l">sed bellicosis fata Quiritibus</div><div class="l">hac lege dico, ne nimium pii</div><div class="l">rebusque fidentes avitae</div><div class="l">tecta velint reparare Troiae.</div></div><div class="lg"><div class="l">Troiae renascens alite lugubri</div><div class="l">fortuna tristi clade iterabitur</div><div class="l">ducente victrices catervas</div><div class="l">coniuge me Iovis et sorore.</div></div><div class="lg"><div class="l">ter si resurgat murus aeneus</div><div class="l">auctore Phoebo, ter pereat meis</div><div class="l">excisus Argivis, ter uxor</div><div class="l">capta virum puerosque ploret”</div></div><div class="lg"><div class="l">non hoc iocosae conveniet lyrae —</div><div class="l">quo, Musa, tendis? desine pervicax</div><div class="l">referre sermones deorum et</div><div class="l">magna modis tenuare parvis.</div></div></div><div class="textpart" id="index.xml-body.1_div.1_div.3_div.4"><h4><span class="headingNumber">1.3.4. </span></h4><div class="lg"><div class="l">Descende caelo et dic age tibia</div><div class="l">regina longum Calliope melos,</div><div class="l">seu voce nunc mavis acuta</div><div class="l">seu fidibus citharave Phoebi.</div></div><div class="lg"><div class="l">auditis? an me ludit amabilis</div><div class="l">insania? audire et videor pios</div><div class="l">errare per lucos, amoenae</div><div class="l">quos et aquae subeunt et aurae.</div></div><div class="lg"><div class="l">me fabulosae Volture in Apulo</div><div class="l">nutricis extra limina Pulliae</div><div class="l">ludo fatigatumque somno</div><div class="l">fronde nova puerum palumbes</div></div><div class="lg"><div class="l">texere, mirum quod foret omnibus</div><div class="l">quicumque celsae nidum Aceruntiae</div><div class="l">saltusque Bantinos et arvum</div><div class="l">pingue tenent humilis Forenti,</div></div><div class="lg"><div class="l">ut tuto ab atris corpore viperis</div><div class="l">dormirem et ursis, ut premerer sacra</div><div class="l">lauroque conlataque myrto</div><div class="l">non sine dis animosus infans.</div></div><div class="lg"><div class="l">vester, Camenae, vester in arduos</div><div class="l">tollor Sabinos, seu mihi frigidum</div><div class="l">Praeneste seu Tibur supinum</div><div class="l">seu liquidae placuere Baiae.</div></div><div class="lg"><div class="l">vestris amicum fontibus et choris</div><div class="l">non me Philippis versa acies retro,</div><div class="l">devota non extinxit arbor</div><div class="l">nec Sicula Palinurus unda.</div></div><div class="lg"><div class="l">utcumque mecum vos eritis, libens</div><div class="l">insanientem navita Bosporum</div><div class="l">temptabo et urentis harenas</div><div class="l">litoris Assyrii viator,</div></div><div class="lg"><div class="l">visam Britannos hospitibus feros</div><div class="l">et laetum equino sanguine Concanum,</div><div class="l">visam pharetratos Gelonos</div><div class="l">et Scythicum inviolatus amnem.</div></div><div class="lg"><div class="l">vos Caesarem altum, militia simul</div><div class="l">fessas cohortes abdidit oppidis,</div><div class="l">finire quaerentem labores</div><div class="l">Pierio recreatis antro.</div></div><div class="lg"><div class="l">vos lene consilium et datis et dato</div><div class="l">gaudetis, almae. scimus, ut inpios</div><div class="l">Titanas immanemque turbam</div><div class="l">fulmine sustulerit caduco</div></div><div class="lg"><div class="l">qui terram inertem, qui mare temperat</div><div class="l">ventosum et urbis regnaque tristia</div><div class="l">divosque mortalisque turmas</div><div class="l">imperio regit unus aequo.</div></div><div class="lg"><div class="l">magnum illa terrorem intulerat Iovi</div><div class="l">fidens iuventus horrida bracchiis</div><div class="l">fratresque tendentes opaco</div><div class="l">Pelion inposuisse Olympo.</div></div><div class="lg"><div class="l">sed quid Typhoeus et validus Mimas</div><div class="l">aut quid minaci Porphyrion statu,</div><div class="l">quid Rhoetus evolsisque truncis</div><div class="l">Enceladus iaculator audax</div></div><div class="lg"><div class="l">contra sonantem Palladis aegida</div><div class="l">possent ruentes? hinc avidus stetit</div><div class="l">Volcanus, hinc matrona Iuno et</div><div class="l">numquam umeris positurus arcum</div></div><div class="lg"><div class="l">qui rore puro Castaliae lavit</div><div class="l">crinis solutos, qui Lyciae tenet</div><div class="l">dumeta natalemque silvam</div><div class="l">Delius et Patareus Apollo.</div></div><div class="lg"><div class="l">vis consili expers mole ruit sua,</div><div class="l">vim temperatam di quoque provehunt</div><div class="l">in maius; idem odere viris</div><div class="l">omne nefas animo moventis.</div></div><div class="lg"><div class="l">testis mearum centimanus Gyas</div><div class="l">sententiarum, notus et integrae</div><div class="l">temptator Orion Dianae</div><div class="l">virginea domitus sagitta.</div></div><div class="lg"><div class="l">iniecta monstris Terra dolet suis</div><div class="l">maeretque partus fulmine luridum</div><div class="l">missos ad Orcum; nec peredit</div><div class="l">inpositam celer ignis Aetnen</div></div><div class="lg"><div class="l">incontinentis nec Tityi iecur</div><div class="l">reliquit ales, nequitiae additus</div><div class="l">custos; amatorem trecentae</div><div class="l">Pirithoum cohibent catenae.</div></div></div><div class="textpart" id="index.xml-body.1_div.1_div.3_div.5"><h4><span class="headingNumber">1.3.5. </span></h4><div class="lg"><div class="l">Caelo tonantem credidimus Iovem</div><div class="l">regnare; praesens divus habebitur</div><div class="l">Augustus adiectis Britannis</div><div class="l">imperio gravibusque Persis.</div></div><div class="lg"><div class="l">milesne Crassi coniuge barbara</div><div class="l">turpis maritus vixit et hostium,</div><div class="l">pro curia inversique mores!</div><div class="l">consenuit socerorum in armis</div></div><div class="lg"><div class="l">sub rege Medo Marsus et Apulus,</div><div class="l">anciliorum et nominis et togae</div><div class="l">oblitus aeternaeque Vestae,</div><div class="l">incolumi Iove et urbe Roma?</div></div><div class="lg"><div class="l">hoc caverat mens provida Reguli</div><div class="l">dissentientis condicionibus</div><div class="l">foedis et exemplo trahentis</div><div class="l">perniciem veniens in aevum,</div></div><div class="lg"><div class="l">si non periret inmiserabilis</div><div class="l">captiva pubes. “signa ego Punicis</div><div class="l">adfixa delubris et arma</div><div class="l">militibus sine caede” dixit</div></div><div class="lg"><div class="l">“derepta vidi, vidi ego civium</div><div class="l">retorta tergo bracchia libero</div><div class="l">portasque non clausas et arva</div><div class="l">Marte coli populata nostro.</div></div><div class="lg"><div class="l">auro repensus scilicet acrior</div><div class="l">miles redibit: flagitio additis</div><div class="l">damnum; neque amissos colores</div><div class="l">lana refert medicata fuco</div></div><div class="lg"><div class="l">nec vera virtus, cum semel excidit,</div><div class="l">curat reponi deterioribus.</div><div class="l">si pugnat extricata densis</div><div class="l">cerva plagis, erit ille fortis</div></div><div class="lg"><div class="l">qui perfidis se credidit hostibus</div><div class="l">et Marte Poenos proteret altero;</div><div class="l">qui lora restrictis lacertis</div><div class="l">sensit iners timuitque mortem,</div></div><div class="lg"><div class="l">hic, unde vitam sumeret inscius,</div><div class="l">pacem duello miscuit. o pudor!</div><div class="l">o magna Carthago, probrosis</div><div class="l">altior Italiae ruinis!”</div></div><div class="lg"><div class="l">fertur pudicae coniugis osculum</div><div class="l">parvosque natos ut capitis minor</div><div class="l">ab se removisse et virilem</div><div class="l">torvus humi posuisse voltum,</div></div><div class="lg"><div class="l">donec labantis consilio patres</div><div class="l">firmaret auctor numquam alias dato</div><div class="l">interque maerentis amicos</div><div class="l">egregius properaret exul.</div></div><div class="lg"><div class="l">atqui sciebat, quae sibi barbarus</div><div class="l">tortor pararet: non aliter tamen</div><div class="l">dimovit obstantis propinquos</div><div class="l">et populum reditus morantem</div></div><div class="lg"><div class="l">quam si clientum longa negotia</div><div class="l">diiudicata lite relinqueret</div><div class="l">tendens Venafranos in agros</div><div class="l">aut Lacedaemonium Tarentum.</div></div></div><div class="textpart" id="index.xml-body.1_div.1_div.3_div.6"><h4><span class="headingNumber">1.3.6. </span></h4><div class="lg"><div class="l">Delicta maiorum inmeritus lues,</div><div class="l">Romane, donec templa refeceris</div><div class="l">aedisque labentis deorum et</div><div class="l">foeda nigro simulacra fumo.</div></div><div class="lg"><div class="l">dis te minorem quod geris, imperas:</div><div class="l">hinc omne principium, huc refer exitum:</div><div class="l">di multa neglecti dederunt</div><div class="l">Hesperiae mala luctuosae.</div></div><div class="lg"><div class="l">iam bis Monaeses et Pacori manus</div><div class="l">inauspicatos contudit impetus</div><div class="l">nostros et adiecisse praedam</div><div class="l">torquibus exiguis renidet.</div></div><div class="lg"><div class="l">paene occupatam seditionibus</div><div class="l">delevit urbem Dacus et Aethiops,</div><div class="l">hic classe formidatus, ille</div><div class="l">missilibus melior sagittis.</div></div><div class="lg"><div class="l">fecunda culpae saecula nuptias</div><div class="l">primum inquinavere et genus et domos:</div><div class="l">hoc fonte derivata clades</div><div class="l">in patriam populumque fluxit.</div></div><div class="lg"><div class="l">motus doceri gaudet Ionicos</div><div class="l">matura virgo et fingitur artibus</div><div class="l">iam nunc et incestos amores</div><div class="l">de tenero meditatur ungui.</div></div><div class="lg"><div class="l">mox iuniores quaerit adulteros</div><div class="l">inter mariti vina neque eligit</div><div class="l">cui donet inpermissa raptim</div><div class="l">gaudia luminibus remotis,</div></div><div class="lg"><div class="l">sed iussa coram non sine conscio</div><div class="l">surgit marito, seu vocat institor</div><div class="l">seu navis Hispanae magister,</div><div class="l">dedecorum pretiosus emptor.</div></div><div class="lg"><div class="l">non his iuventus orta parentibus</div><div class="l">infecit aequor sanguine Punico</div><div class="l">Pyrrhumque et ingentem cecidit</div><div class="l">Antiochum Hannibalemque dirum,</div></div><div class="lg"><div class="l">sed rusticorum mascula militum</div><div class="l">proles, Sabellis docta ligonibus</div><div class="l">versare glaebas et severae</div><div class="l">matris ad arbitrium recisos</div></div><div class="lg"><div class="l">portare fustis, sol ubi montium</div><div class="l">mutaret umbras et iuga demeret</div><div class="l">bubus fatigatis amicum</div><div class="l">tempus agens abeunte curru.</div></div><div class="lg"><div class="l">damnosa quid non inminuit dies?</div><div class="l">aetas parentum, peior avis, tulit</div><div class="l">nos nequiores, mox daturos</div><div class="l">progeniem vitiosiorem.</div></div></div><div class="textpart" id="index.xml-body.1_div.1_div.3_div.7"><h4><span class="headingNumber">1.3.7. </span></h4><div class="lg"><div class="l">Quid fles, Asterie, quem tibi, candidi</div><div class="l">primo restituent vere Favonii</div><div class="l">Thyna merce beatum,</div><div class="l">constantis iuvenem fide</div></div><div class="lg"><div class="l">Gygen? ille Notis actus ad Oricum</div><div class="l">post insana Caprae sidera frigidas</div><div class="l">noctis non sine multis</div><div class="l">insomnis lacrimis agit.</div></div><div class="lg"><div class="l">atqui sollicitae nuntius hospitae,</div><div class="l">suspirare Chloen et miseram tuis</div><div class="l">dicens ignibus uri,</div><div class="l">temptat mille vafer modis:</div></div><div class="lg"><div class="l">ut Proetum mulier perfida credulum</div><div class="l">falsis inpulerit criminibus nimis</div><div class="l">casto Bellerophontae</div><div class="l">maturare necem, refert;</div></div><div class="lg"><div class="l">narrat paene datum Pelea Tartaro,</div><div class="l">Magnessam Hippolyten dum fugit abstinens,</div><div class="l">et peccare docentis</div><div class="l">fallax historias movet.</div></div><div class="lg"><div class="l">frustra: nam scopulis surdior Icari</div><div class="l">voces audit adhuc integer. at tibi</div><div class="l">ne vicinus Enipeus</div><div class="l">plus iusto placeat cave;</div></div><div class="lg"><div class="l">quamvis non alius flectere equum sciens</div><div class="l">aeque conspicitur gramine Martio,</div><div class="l">nec quisquam citus aeque</div><div class="l">Tusco denatat alveo.</div></div><div class="lg"><div class="l">prima nocte domum claude neque in vias</div><div class="l">sub cantu querulae despice tibiae</div><div class="l">et te saepe vocanti</div><div class="l">duram difficilis mane.</div></div></div><div class="textpart" id="index.xml-body.1_div.1_div.3_div.8"><h4><span class="headingNumber">1.3.8. </span></h4><div class="lg"><div class="l">Martiis caelebs quid agam kalendis,</div><div class="l">quid velint flores et acerra turis</div><div class="l">plena miraris positusque carbo in</div><div class="l">caespite vivo,</div></div><div class="lg"><div class="l">docte sermones utriusque linguae?</div><div class="l">voveram dulcis epulas et album</div><div class="l">Libero caprum prope funeratus</div><div class="l">arboris ictu.</div></div><div class="lg"><div class="l">hic dies anno redeunte festus</div><div class="l">corticem adstrictum pice dimovebit</div><div class="l">amphorae fumum bibere institutae</div><div class="l">consule Tullo.</div></div><div class="lg"><div class="l">sume, Maecenas, cyathos amici</div><div class="l">sospitis centum et vigiles lucernas</div><div class="l">perfer in lucem: procul omnis esto</div><div class="l">clamor et ira.</div></div><div class="lg"><div class="l">mitte civilis super urbe curas:</div><div class="l">occidit Daci Cotisonis agmen,</div><div class="l">Medus infestus sibi luctuosis</div><div class="l">dissidet armis,</div></div><div class="lg"><div class="l">servit Hispanae vetus hostis orae</div><div class="l">Cantaber, sera domitus catena,</div><div class="l">iam Scythae laxo meditantur arcu</div><div class="l">cedere campis.</div></div><div class="lg"><div class="l">neglegens, ne qua populus laboret,</div><div class="l">parce privatus nimium cavere et</div><div class="l">dona praesentis cape laetus horae,</div><div class="l">linque severa.</div></div></div><div class="textpart" id="index.xml-body.1_div.1_div.3_div.9"><h4><span class="headingNumber">1.3.9. </span></h4><div class="lg"><div class="l">“Donec gratus eram tibi</div><div class="l">nec quisquam potior bracchia candidae</div><div class="l">cervici iuvenis dabat,</div><div class="l">Persarum vigui rege beatior.”</div></div><div class="lg"><div class="l">“donec non alia magis</div><div class="l">arsisti neque erat Lydia post Chloen,</div><div class="l">multi Lydia nominis,</div><div class="l">Romana vigui clarior Ilia.”</div></div><div class="lg"><div class="l">“me nunc Thressa Chloe regit,</div><div class="l">dulcis docta modos et citharae sciens,</div><div class="l">pro qua non metuam mori,</div><div class="l">si parcent animae fata superstiti”</div></div><div class="lg"><div class="l">“me torret face mutua</div><div class="l">Thurini Calais filius Ornyti,</div><div class="l">pro quo bis patiar mori,</div><div class="l">si parcent puero fata superstiti.”</div></div><div class="lg"><div class="l">“quid si prisca redit Venus</div><div class="l">diductosque iugo cogit aeneo?</div><div class="l">si flava excutitur Chloe</div><div class="l">reiectaeque patet ianua Lydiae?”</div></div><div class="lg"><div class="l">“quamquam sidere pulchrior</div><div class="l">ille est, tu levior cortice et inprobo</div><div class="l">iracundior Hadria:</div><div class="l">tecum vivere amem, tecum obeam lubens.”</div></div></div><div class="textpart" id="index.xml-body.1_div.1_div.3_div.10"><h4><span class="headingNumber">1.3.10. </span></h4><div class="lg"><div class="l">Extremum Tanain si biberes, Lyce,</div><div class="l">saevo nupta viro, me tamen asperas</div><div class="l">porrectum ante foris obicere incolis</div><div class="l">plorares Aquilonibus</div></div><div class="lg"><div class="l">audis, quo strepitu ianua, quo nemus</div><div class="l">inter pulcra satum tecta remugiat</div><div class="l">ventis et positas ut glaciet nives</div><div class="l">puro numine Iuppiter?</div></div><div class="lg"><div class="l">ingratam Veneri pone superbiam,</div><div class="l">ne currente retro funis eat rota:</div><div class="l">non te Penelopen difficilem procis</div><div class="l">Tyrrhenus genuit parens.</div></div><div class="lg"><div class="l">o quamvis neque te munera nec preces</div><div class="l">nec tinctus viola pallor amantium</div><div class="l">nec vir Pieria paelice saucius</div><div class="l">curvat, supplicibus tuis</div></div><div class="lg"><div class="l">parcas, nec rigida mollior aesculo</div><div class="l">nec Mauris animum mitior anguibus:</div><div class="l">non hoc semper erit liminis aut aquae</div><div class="l">caelestis patiens latus.</div></div></div><div class="textpart" id="index.xml-body.1_div.1_div.3_div.11"><h4><span class="headingNumber">1.3.11. </span></h4><div class="lg"><div class="l">Mercuri, nam te docilis magistro</div><div class="l">movit Amphion lapides canendo,</div><div class="l">tuque testudo resonare septem</div><div class="l">callida nervis,</div></div><div class="lg"><div class="l">nec loquax olim neque grata, nunc et</div><div class="l">divitum mensis et amica templis,</div><div class="l">dic modos, Lyde quibus obstinatas</div><div class="l">adplicet auris,</div></div><div class="lg"><div class="l">quae velut latis equa trima campis</div><div class="l">ludit exsultim metuitque tangi</div><div class="l">nuptiarum expers et adhuc protervo</div><div class="l">cruda marito.</div></div><div class="lg"><div class="l">tu potes tigris comitesque silvas</div><div class="l">ducere et rivos celeres morari;</div><div class="l">cessit immanis tibi blandienti</div><div class="l">ianitor aulae</div></div><div class="lg"><div class="l">Cerberus, quamvis furiale centum</div><div class="l">muniant angues caput eius atque</div><div class="l">spiritus taeter saniesque manet</div><div class="l">ore trilingui;</div></div><div class="lg"><div class="l">quin et Ixion Tityosque voltu</div><div class="l">risit invito, stetit urna paulum</div><div class="l">sicca, dum grato Danai puellas</div><div class="l">carmine mulces.</div></div><div class="lg"><div class="l">audiat Lyde scelus atque notas</div><div class="l">virginum poenas et inane lymphae</div><div class="l">dolium fundo pereuntis imo</div><div class="l">seraque fata,</div></div><div class="lg"><div class="l">quae manent culpas etiam sub Orco.</div><div class="l">inpiae, (nam quid potuere maius?)</div><div class="l">inpiae sponsos potuere duro</div><div class="l">perdere ferro.</div></div><div class="lg"><div class="l">una de multis face nuptiali</div><div class="l">digna periurum fuit in parentem</div><div class="l">splendide mendax et in omne virgo</div><div class="l">nobilis aevum,</div></div><div class="lg"><div class="l">“surge” quae dixit iuveni marito,</div><div class="l">“surge, ne longus tibi somnus unde</div><div class="l">non times detur; socerum et scelestas</div><div class="l">falle sorores,</div></div><div class="lg"><div class="l">quae velut nactae vitulos leaenae</div><div class="l">singulos eheu lacerant: ego illis</div><div class="l">mollior nec te feriam neque intra</div><div class="l">claustra tenebo.</div></div><div class="lg"><div class="l">me pater saevis oneret catenis,</div><div class="l">quod viro clemens misero peperci,</div><div class="l">me vel extremos Numidarum in agros</div><div class="l">classe releget:</div></div><div class="lg"><div class="l">i pedes quo te rapiunt et aurae,</div><div class="l">dum favet nox et Venus, i secundo</div><div class="l">omine et nostri memorem sepulcro</div><div class="l">scalpe querelam.”</div></div></div><div class="textpart" id="index.xml-body.1_div.1_div.3_div.12"><h4><span class="headingNumber">1.3.12. </span></h4><div class="lg"><div class="l">Miserarum est neque amori dare ludum neque dulci</div><div class="l">mala vino lavere, aut exanimari metuentis</div><div class="l">patruae verbera linguae.</div></div><div class="lg"><div class="l">tibi qualum Cythereae puer ales, tibi telas</div><div class="l">operosaeque Minervae studium aufert, Neobule,</div><div class="l">Liparaei nitor Hebri,</div></div><div class="lg"><div class="l">simul unctos Tiberinis umeros lavit in undis,</div><div class="l">eques ipso melior Bellerophonte, neque pugno</div><div class="l">neque segni pede victus,</div></div><div class="lg"><div class="l">catus idem per apertum fugientis agitato</div><div class="l">grege cervos iaculari et celer arto latitantem</div><div class="l">fruticeto excipere aprum.</div></div></div><div class="textpart" id="index.xml-body.1_div.1_div.3_div.13"><h4><span class="headingNumber">1.3.13. </span></h4><div class="lg"><div class="l">O fons Bandusiae splendidior vitro,</div><div class="l">dulci digne mero non sine floribus,</div><div class="l">cras donaberis haedo,</div><div class="l">cui frons turgida cornibus</div></div><div class="lg"><div class="l">primis et venerem et proelia destinat;</div><div class="l">frustra: nam gelidos inficiet tibi</div><div class="l">rubro sanguine rivos</div><div class="l">lascivi suboles gregis.</div></div><div class="lg"><div class="l">te flagrantis atrox hora Caniculae</div><div class="l">nescit tangere, tu frigus amabile</div><div class="l">fessis vomere tauris</div><div class="l">praebes et pecori vago.</div></div><div class="lg"><div class="l">fies nobilium tu quoque fontium</div><div class="l">me dicente cavis inpositam ilicem</div><div class="l">saxis, unde loquaces</div><div class="l">lymphae desiliunt tuae.</div></div></div><div class="textpart" id="index.xml-body.1_div.1_div.3_div.14"><h4><span class="headingNumber">1.3.14. </span></h4><div class="lg"><div class="l">Herculis ritu modo dictus, o plebs,</div><div class="l">morte venalem petiisse laurum</div><div class="l">Caesar Hispana repetit penatis</div><div class="l">victor ab ora.</div></div><div class="lg"><div class="l">unico gaudens mulier marito</div><div class="l">prodeat iustis operata sacris</div><div class="l">et soror clari ducis et decorae</div><div class="l">supplice vitta</div></div><div class="lg"><div class="l">virginum matres iuvenumque nuper</div><div class="l">sospitum; vos, o pueri et puellae</div><div class="l">iam virum expertae, male nominatis</div><div class="l">parcite verbis.</div></div><div class="lg"><div class="l">hic dies vere mihi festus atras</div><div class="l">exiget curas ego nec tumultum</div><div class="l">nec mori per vim metuam tenente</div><div class="l">Caesare terras.</div></div><div class="lg"><div class="l">i pete unguentum, puer, et coronas</div><div class="l">et cadum Marsi memorem duelli,</div><div class="l">Spartacum siqua potuit vagantem</div><div class="l">fallere testa.</div></div><div class="lg"><div class="l">dic et argutae properet Neaerae</div><div class="l">murreum nodo cohibere crinem;</div><div class="l">si per invisum mora ianitorem</div><div class="l">fiet, abito.</div></div><div class="lg"><div class="l">lenit albescens animos capillus</div><div class="l">litium et rixae cupidos protervae;</div><div class="l">non ego hoc ferrem calidus iuventa</div><div class="l">consule Planco.</div></div></div><div class="textpart" id="index.xml-body.1_div.1_div.3_div.15"><h4><span class="headingNumber">1.3.15. </span></h4><div class="lg"><div class="l">Uxor pauperis Ibyci,</div><div class="l">tandem nequitiae fige modum tuae</div><div class="l">famosisque laboribus;</div><div class="l">maturo propior desine funeri</div></div><div class="lg"><div class="l">inter ludere virgines</div><div class="l">et stellis nebulam spargere candidis.</div><div class="l">non, siquid Pholoen, satis</div><div class="l">et te, Chlori, decet: filia rectius</div></div><div class="lg"><div class="l">expugnat iuvenum domos,</div><div class="l">pulso Thyias uti concita tympano.</div><div class="l">illam cogit amor Nothi</div><div class="l">lascivae similem ludere capreae,</div></div><div class="lg"><div class="l">te lanae prope nobilem</div><div class="l">tonsae Luceriam, non citharae decent</div><div class="l">nec flos purpureus rosae</div><div class="l">nec poti, vetulam, faece tenus cadi.</div></div></div><div class="textpart" id="index.xml-body.1_div.1_div.3_div.16"><h4><span class="headingNumber">1.3.16. </span></h4><div class="lg"><div class="l">Inclusam Danaen turris aenea</div><div class="l">robustaeque fores et vigilum canum</div><div class="l">tristes excubiae munierant satis</div><div class="l">nocturnis ab adulteris,</div></div><div class="lg"><div class="l">si non Acrisium virginis abditae</div><div class="l">custodem pavidum Iuppiter et Venus</div><div class="l">risissent: fore enim tutum iter et patens</div><div class="l">converso in pretium deo.</div></div><div class="lg"><div class="l">aurum per medios ire satellites</div><div class="l">et perrumpere amat saxa potentius</div><div class="l">ictu fulmineo: concidit auguris</div><div class="l">Argivi domus ob lucrum</div></div><div class="lg"><div class="l">demersa exitio; diffidit urbium</div><div class="l">portas vir Macedo et subruit aemulos</div><div class="l">reges muneribus; munera navium</div><div class="l">saevos inlaqueant duces.</div></div><div class="lg"><div class="l">crescentem sequitur cura pecuniam</div><div class="l">maiorumque fames. iure perhorrui</div><div class="l">late conspicuum tollere verticem,</div><div class="l">Maecenas, equitum decus.</div></div><div class="lg"><div class="l">quanto quisque sibi plura negaverit,</div><div class="l">ab dis plura feret nil cupientium</div><div class="l">nudus castra peto et transfuga divitum</div><div class="l">partis linquere gestio,</div></div><div class="lg"><div class="l">contemptae dominus splendidior rei,</div><div class="l">quam si quidquid arat inpiger Apulus</div><div class="l">occultare meis dicerer horreis,</div><div class="l">magnas inter opes inops.</div></div><div class="lg"><div class="l">purae rivos aquae silvaque iugerum</div><div class="l">paucorum et segetis certa fides meae</div><div class="l">fulgentem imperio fertilis Africae</div><div class="l">fallit sorte beatior.</div></div><div class="lg"><div class="l">quamquam nec Calabrae mella ferunt apes</div><div class="l">nec Laestrygonia Bacchus in amphora</div><div class="l">languescit mihi nec pinguia Gallicis</div><div class="l">crescunt vellera pascuis:</div></div><div class="lg"><div class="l">inportuna tamen pauperies abest</div><div class="l">nec, si plura velim, tu dare deneges.</div><div class="l">contracto melius parva cupidine</div><div class="l">vectigalia porrigam</div></div><div class="lg"><div class="l">quam si Mygdoniis regnum Alyattei</div><div class="l">campis continuem. multa petentibus</div><div class="l">desunt multa: bene est cui deus obtulit</div><div class="l">parca quod satis est manu.</div></div></div><div class="textpart" id="index.xml-body.1_div.1_div.3_div.17"><h4><span class="headingNumber">1.3.17. </span></h4><div class="lg"><div class="l">Aeli vetusto nobilis ab Lamo,</div><div class="l">quando et priores hinc Lamias ferunt</div><div class="l">denominatos et nepotum</div><div class="l">per memores genus omne fastos,</div></div><div class="lg"><div class="l">auctore ab illo ducis originem,</div><div class="l">qui Formiarum moenia dicitur</div><div class="l">princeps et innantem Maricae</div><div class="l">litoribus tenuisse Lirim,</div></div><div class="lg"><div class="l">late tyrannus:— cras foliis nemus</div><div class="l">multis et alga litus inutili</div><div class="l">demissa tempestas ab Euro</div><div class="l">sternet, aquae nisi fallit augur</div></div><div class="lg"><div class="l">annosa cornix. dum potes, aridum</div><div class="l">conpone lignum: cras genium mero</div><div class="l">curabis et porco bimenstri</div><div class="l">cum famulis operum solutis.</div></div></div><div class="textpart" id="index.xml-body.1_div.1_div.3_div.18"><h4><span class="headingNumber">1.3.18. </span></h4><div class="lg"><div class="l">Faune, Nympharum fugientum amator,</div><div class="l">per meos finis et aprica rura</div><div class="l">lenis incedas abeasque parvis</div><div class="l">aequus alumnis,</div></div><div class="lg"><div class="l">si tener pleno cadit haedus anno</div><div class="l">larga nec desunt Veneris sodali</div><div class="l">vina craterae, vetus ara multo</div><div class="l">fumat odore.</div></div><div class="lg"><div class="l">ludit herboso pecus omne campo</div><div class="l">cum tibi nonae redeunt Decembres,</div><div class="l">festus in pratis vacat otioso</div><div class="l">cum bove pagus,</div></div><div class="lg"><div class="l">inter audacis lupus errat agnos,</div><div class="l">spargit agrestis tibi silva frondes,</div><div class="l">gaudet invisam pepulisse fossor</div><div class="l">ter pede terram.</div></div></div><div class="textpart" id="index.xml-body.1_div.1_div.3_div.19"><h4><span class="headingNumber">1.3.19. </span></h4><div class="lg"><div class="l">Quantum distet ab Inacho</div><div class="l">Codrus pro patria non timidus mori</div><div class="l">narras et genus Aeaci</div><div class="l">et pugnata sacro bella sub Ilio:</div></div><div class="lg"><div class="l">quo Chium pretio cadum</div><div class="l">mercemur, quis aquam temperet ignibus,</div><div class="l">quo praebente domum et quota</div><div class="l">Paelignis caream frigoribus, taces.</div></div><div class="lg"><div class="l">da lunae propere novae,</div><div class="l">da noctis mediae, da, puer, auguris</div><div class="l">Murenae: tribus aut novem</div><div class="l">miscentur cyathis pocula commodis.</div></div><div class="lg"><div class="l">qui Musas amat imparis,</div><div class="l">ternos ter cyathos attonitus petet</div><div class="l">vates; tris prohibet supra</div><div class="l">rixarum metuens tangere Gratia</div></div><div class="lg"><div class="l">nudis iuncta sororibus.</div><div class="l">insanire iuvat: cur Berecyntiae</div><div class="l">cessant flamina tibiae?</div><div class="l">cur pendet tacita fistula cum lyra?</div></div><div class="lg"><div class="l">parcentis ego dexteras</div><div class="l">odi: sparge rosas, audiat invidus</div><div class="l">dementem strepitum Lycus</div><div class="l">et vicina seni non habilis Lyco.</div></div><div class="lg"><div class="l">spissa te nitidum coma,</div><div class="l">puro te similem, Telephe, Vespero</div><div class="l">tempestiva petit Rhode;</div><div class="l">me lentus Glycerae torret amor meae.</div></div></div><div class="textpart" id="index.xml-body.1_div.1_div.3_div.20"><h4><span class="headingNumber">1.3.20. </span></h4><div class="lg"><div class="l">Non vides, quanto moveas periclo,</div><div class="l">Pyrrhe, Gaetulae catulos leaenae?</div><div class="l">dura post paulo fugies inaudax</div><div class="l">proelia raptor,</div></div><div class="lg"><div class="l">cum per obstantis iuvenum catervas</div><div class="l">ibit insignem repetens Nearchum:</div><div class="l">grande certamen, tibi praeda cedat,</div><div class="l">maior an illa.</div></div><div class="lg"><div class="l">interim, dum tu celeres sagittas</div><div class="l">promis, haec dentis acuit timendos,</div><div class="l">arbiter pugnae posuisse nudo</div><div class="l">sub pede palmam</div></div><div class="lg"><div class="l">fertur et leni recreare vento</div><div class="l">sparsum odoratis umerum capillis,</div><div class="l">qualis aut Nireus fuit aut aquosa</div><div class="l">raptus ab Ida.</div></div></div><div class="textpart" id="index.xml-body.1_div.1_div.3_div.21"><h4><span class="headingNumber">1.3.21. </span></h4><div class="lg"><div class="l">O nata mecum consule Manlio,</div><div class="l">seu tu querellas sive geris iocos</div><div class="l">seu rixam et insanos amores</div><div class="l">seu facilem, pia testa, somnum,</div></div><div class="lg"><div class="l">quocumque lectum nomine Massicum</div><div class="l">servas, moveri digna bono die,</div><div class="l">descende Corvino iubente</div><div class="l">promere languidiora vina.</div></div><div class="lg"><div class="l">non ille, quamquam Socraticis madet</div><div class="l">sermonibus, te neglegit horridus:</div><div class="l">narratur et prisci Catonis</div><div class="l">saepe mero caluisse virtus.</div></div><div class="lg"><div class="l">tu lene tormentum ingenio admoves</div><div class="l">plerumque duro, tu sapientium</div><div class="l">curas et arcanum iocoso</div><div class="l">consilium retegis Lyaeo,</div></div><div class="lg"><div class="l">tu spem reducis mentibus anxiis</div><div class="l">virisque et addis cornua pauperi</div><div class="l">post te neque iratos trementi</div><div class="l">regum apices neque militum arma.</div></div><div class="lg"><div class="l">te Liber et si laeta aderit Venus</div><div class="l">segnesque nodum solvere Gratiae</div><div class="l">vivaeque producent lucernae,</div><div class="l">dum rediens fugat astra Phoebus.</div></div></div><div class="textpart" id="index.xml-body.1_div.1_div.3_div.22"><h4><span class="headingNumber">1.3.22. </span></h4><div class="lg"><div class="l">Montium custos nemorumque, virgo,</div><div class="l">quae laborantis utero puellas</div><div class="l">ter vocata audis adimisque leto,</div><div class="l">diva triformis,</div></div><div class="lg"><div class="l">imminens villae tua pinus esto,</div><div class="l">quam per exactos ego laetus annos</div><div class="l">verris obliquum meditantis ictum</div><div class="l">sanguine donem.</div></div></div><div class="textpart" id="index.xml-body.1_div.1_div.3_div.23"><h4><span class="headingNumber">1.3.23. </span></h4><div class="lg"><div class="l">Caelo supinas si tuleris manus</div><div class="l">nascente luna, rustica Phidyle,</div><div class="l">si ture placaris et horna</div><div class="l">fruge Laris avidaque porca:</div></div><div class="lg"><div class="l">nec pestilentem sentiet Africum</div><div class="l">fecunda vitis nec sterilem seges</div><div class="l">robiginem aut dulces alumni</div><div class="l">pomifero grave tempus anno.</div></div><div class="lg"><div class="l">nam quae nivali pascitur Algido</div><div class="l">devota quercus inter et ilices</div><div class="l">aut crescit Albanis in herbis</div><div class="l">victima, pontificum securis</div></div><div class="lg"><div class="l">cervice tinguet: te nihil attinet</div><div class="l">temptare multa caede bidentium</div><div class="l">parvos coronantem marino</div><div class="l">rore deos fragilique myrto.</div></div><div class="lg"><div class="l">inmunis aram si tetigit manus,</div><div class="l">non sumptuosa blandior hostia,</div><div class="l">mollivit aversos Penatis</div><div class="l">farre pio et saliente mica.</div></div></div><div class="textpart" id="index.xml-body.1_div.1_div.3_div.24"><h4><span class="headingNumber">1.3.24. </span></h4><div class="lg"><div class="l">Intactis opulentior</div><div class="l">thesauris Arabum et divitis Indiae</div><div class="l">caementis licet occupes</div><div class="l">terrenum omne tuis et mare publicum:</div></div><div class="lg"><div class="l">si figit adamantinos</div><div class="l">summis verticibus dira Necessitas</div><div class="l">clavos, non animum metu,</div><div class="l">non mortis laqueis expedies caput.</div></div><div class="lg"><div class="l">campestres melius Scythae,</div><div class="l">quorum plaustra vagas rite trahunt domos</div><div class="l">vivunt et rigidi Getae,</div><div class="l">inmetata quibus iugera liberas</div></div><div class="lg"><div class="l">fruges et Cererem ferunt</div><div class="l">nec cultura placet longior annua</div><div class="l">defunctumque laboribus</div><div class="l">aequali recreat sorte vicarius.</div></div><div class="lg"><div class="l">illic matre carentibus</div><div class="l">privignis mulier temperat innocens</div><div class="l">nec dotata regit virum</div><div class="l">coniunx nec nitido fidit adultero;</div></div><div class="lg"><div class="l">dos est magna parentium</div><div class="l">virtus et metuens alterius viri</div><div class="l">certo foedere castitas,</div><div class="l">et peccare nefas aut pretium est mori.</div></div><div class="lg"><div class="l">o quisquis volet inpias</div><div class="l">caedis et rabiem tollere civicam,</div><div class="l">si quaeret pater urbium</div><div class="l">subscribi statuis, indomitam audeat</div></div><div class="lg"><div class="l">refrenare licentiam,</div><div class="l">clarus postgenitis: quatenus, heu nefas</div><div class="l">virtutem incolumem odimus,</div><div class="l">sublatam ex oculis quaerimus invidi.</div></div><div class="lg"><div class="l">quid tristes querimoniae,</div><div class="l">si non supplicio culpa reciditur,</div><div class="l">quid leges sine moribus</div><div class="l">vanae proficiunt, si neque fervidis</div></div><div class="lg"><div class="l">pars inclusa caloribus</div><div class="l">mundi nec Boreae finitimum latus</div><div class="l">durataeque solo nives</div><div class="l">mercatorem abigunt, horrida callidi</div></div><div class="lg"><div class="l">vincunt aequora navitae,</div><div class="l">magnum pauperies opprobrium iubet</div><div class="l">quidvis et facere et pati</div><div class="l">virtutisque viam deserit arduae?</div></div><div class="lg"><div class="l">vel nos in Capitolium,</div><div class="l">quo clamor vocat et turba faventium,</div><div class="l">vel nos in mare proximum</div><div class="l">gemmas et lapides aurum et inutile,</div></div><div class="lg"><div class="l">summi materiem mali,</div><div class="l">mittamus, scelerum si bene paenitet.</div><div class="l">eradenda cupidinis</div><div class="l">pravi sunt elementa et tenerae nimis</div></div><div class="lg"><div class="l">mentes asperioribus</div><div class="l">formandae studiis. nescit equo rudis</div><div class="l">haerere ingenuus puer</div><div class="l">venarique timet, ludere doctior,</div></div><div class="lg"><div class="l">seu Graeco iubeas trocho</div><div class="l">seu malis vetita legibus alea,</div><div class="l">cum periura patris fides</div><div class="l">consortem socium fallat et hospites</div></div><div class="lg"><div class="l">indignoque pecuniam</div><div class="l">heredi properet. scilicet inprobae</div><div class="l">crescunt divitiae, tamen</div><div class="l">curtae nescio quid semper abest rei.</div></div></div><div class="textpart" id="index.xml-body.1_div.1_div.3_div.25"><h4><span class="headingNumber">1.3.25. </span></h4><div class="lg"><div class="l">Quo me, Bacche, rapis tui</div><div class="l">plenum? quae nemora aut quos agor in specus,</div><div class="l">velox mente nova? quibus</div><div class="l">antris egregii Caesaris audiar</div></div><div class="lg"><div class="l">aeternum meditans decus</div><div class="l">stellis inserere et consilio Iovis?</div><div class="l">dicam insigne, recens, adhuc</div><div class="l">indictum ore alio. non secus in iugis</div></div><div class="lg"><div class="l">exsomnis stupet Euhias</div><div class="l">Hebrum prospiciens et nive candidam</div><div class="l">Thracen ac pede barbaro</div><div class="l">lustratam Rhodopen, ut mihi devio</div></div><div class="lg"><div class="l">ripas et vacuum nemus</div><div class="l">mirari libet. o Naiadum potens</div><div class="l">Baccharumque valentium</div><div class="l">proceras manibus vertere fraxinos,</div></div><div class="lg"><div class="l">nil parvum aut humili modo,</div><div class="l">nil mortale loquar. dulce periculum est,</div><div class="l">o Lenaee, sequi deum</div><div class="l">cingentem viridi tempora pampino.</div></div></div><div class="textpart" id="index.xml-body.1_div.1_div.3_div.26"><h4><span class="headingNumber">1.3.26. </span></h4><div class="lg"><div class="l">Vixi puellis nuper idoneus</div><div class="l">et militavi non sine gloria;</div><div class="l">nunc arma defunctumque bello</div><div class="l">barbiton hic paries habebit,</div></div><div class="lg"><div class="l">laevum marinae qui Veneris latus</div><div class="l">custodit. hic, hic ponite lucida</div><div class="l">funalia et vectis et arcus</div><div class="l">oppositis foribus minacis.</div></div><div class="lg"><div class="l">o quae beatam diva tenes Cyprum et</div><div class="l">Memphin carentem Sithonia nive,</div><div class="l">regina, sublimi flagello</div><div class="l">tange Chloen semel arrogantem.</div></div></div><div class="textpart" id="index.xml-body.1_div.1_div.3_div.27"><h4><span class="headingNumber">1.3.27. </span></h4><div class="lg"><div class="l">Inpios parrae recinentis omen</div><div class="l">ducat et praegnans canis aut ab agro</div><div class="l">rava decurrens lupa Lanuvino</div><div class="l">fetaque volpes;</div></div><div class="lg"><div class="l">rumpat et serpens iter institutum,</div><div class="l">si per obliquum similis sagittae</div><div class="l">terruit mannos: ego cui timebo,</div><div class="l">providus auspex,</div></div><div class="lg"><div class="l">antequam stantis repetat paludes</div><div class="l">imbrium divina avis imminentium,</div><div class="l">oscinem corvum prece suscitabo</div><div class="l">solis ab ortu.</div></div><div class="lg"><div class="l">sis licet felix, ubicumque mavis,</div><div class="l">et memor nostri, Galatea, vivas</div><div class="l">teque nec laevos vetet ire picus</div><div class="l">nec vaga cornix.</div></div><div class="lg"><div class="l">sed vides, quanto trepidet tumultu</div><div class="l">pronus Orion. ego quid sit ater</div><div class="l">Hadriae novi sinus et quid albus</div><div class="l">peccet Iapyx.</div></div><div class="lg"><div class="l">hostium uxores puerique caecos</div><div class="l">sentiant motus orientis Austri et</div><div class="l">aequoris nigri fremitum et trementis</div><div class="l">verbere ripas.</div></div><div class="lg"><div class="l">sic et Europe niveum doloso</div><div class="l">credidit tauro latus et scatentem</div><div class="l">beluis pontum mediasque fraudes</div><div class="l">palluit audax.</div></div><div class="lg"><div class="l">nuper in pratis studiosa florum et</div><div class="l">debitae Nymphis opifex coronae</div><div class="l">nocte sublustri nihil astra praeter</div><div class="l">vidit et undas.</div></div><div class="lg"><div class="l">quae simul centum tetigit potentem</div><div class="l">oppidis Creten, “pater, o relictum</div><div class="l">filiae nomen pietasque” dixit</div><div class="l">“victa furore!</div></div><div class="lg"><div class="l">unde quo veni? levis una mors est</div><div class="l">virginum culpae. vigilansne ploro</div><div class="l">turpe conmissum an vitiis carentem</div><div class="l">ludit imago</div></div><div class="lg"><div class="l">vana, quae porta fugiens eburna</div><div class="l">somnium ducit? meliusne fluctus</div><div class="l">ire per longos fuit an recentis</div><div class="l">carpere flores?</div></div><div class="lg"><div class="l">siquis infamem mihi nunc iuvencum</div><div class="l">dedat iratae, lacerare ferro et</div><div class="l">frangere enitar modo multum amati</div><div class="l">cornua monstri.</div></div><div class="lg"><div class="l">inpudens liqui patrios Penates,</div><div class="l">inpudens Orcum moror. o deorum</div><div class="l">siquis haec audis, utinam inter errem</div><div class="l">nuda leones.</div></div><div class="lg"><div class="l">antequam turpis macies decentis</div><div class="l">occupet malas teneraeque sucus</div><div class="l">defluat praedae, speciosa quaero</div><div class="l">pascere tigris</div></div><div class="lg"><div class="l">“vilis Europe” pater urget absens:</div><div class="l">“quid mori cessas? potes hac ab orno</div><div class="l">pendulum zona bene te secuta</div><div class="l">laedere collum.</div></div><div class="lg"><div class="l">sive te rupes et acuta leto</div><div class="l">saxa delectant, age te procellae</div><div class="l">crede veloci, nisi erile mavis</div><div class="l">carpere pensum</div></div><div class="lg"><div class="l">regius sanguis dominaeque tradi</div><div class="l">barbarae paelex.”” aderat querenti</div><div class="l">perfidum ridens Venus et remisso</div><div class="l">filius arcu.</div></div><div class="lg"><div class="l">mox ubi lusit satis, “abstineto”</div><div class="l">dixit “irarum calidaeque rixae,</div><div class="l">cum tibi invisus laceranda reddet</div><div class="l">cornua taurus.</div></div><div class="lg"><div class="l">uxor invicti Iovis esse nescis.</div><div class="l">mitte singultus, bene ferre magnam</div><div class="l">disce fortunam; tua sectus orbis</div><div class="l">nomina ducet.”</div></div></div><div class="textpart" id="index.xml-body.1_div.1_div.3_div.28"><h4><span class="headingNumber">1.3.28. </span></h4><div class="lg"><div class="l">Festo quid potius die</div><div class="l">Neptuni faciam? prome reconditum,</div><div class="l">Lyde, strenua Caecubum,</div><div class="l">munitaeque adhibe vim sapientiae.</div></div><div class="lg"><div class="l">inclinare meridiem</div><div class="l">sentis et, veluti stet volucris dies,</div><div class="l">parcis deripere horreo</div><div class="l">cessantem Bibuli consulis amphoram.</div></div><div class="lg"><div class="l">nos cantabimus invicem</div><div class="l">Neptunum et viridis Nereidum comas;</div><div class="l">tu curva recines lyra</div><div class="l">Latonam et celeris spicula Cynthiae;</div></div><div class="lg"><div class="l">summo carmine quae Cnidon</div><div class="l">fulgentisque tenet Cycladas et Paphon</div><div class="l">iunctis visit oloribus</div><div class="l">dicetur, merita Nox quoque nenia.</div></div></div><div class="textpart" id="index.xml-body.1_div.1_div.3_div.29"><h4><span class="headingNumber">1.3.29. </span></h4><div class="lg"><div class="l">Tyrrhena regum progenies, tibi</div><div class="l">non ante verso lene merum cado</div><div class="l">cum flore, Maecenas, rosarum et</div><div class="l">pressa tuis balanus capillis</div></div><div class="lg"><div class="l">iamdudum apud me est: eripe te morae</div><div class="l">ne semper udum Tibur et Aefulae</div><div class="l">declive contempleris arvum et</div><div class="l">Telegoni iuga parricidae.</div></div><div class="lg"><div class="l">fastidiosam desere copiam et</div><div class="l">molem propinquam nubibus arduis,</div><div class="l">omitte mirari beatae</div><div class="l">fumum et opes strepitumque Romae.</div></div><div class="lg"><div class="l">plerumque gratae divitibus vices</div><div class="l">mundaeque parvo sub lare pauperum</div><div class="l">cenae sine aulaeis et ostro</div><div class="l">sollicitam explicuere frontem.</div></div><div class="lg"><div class="l">Iam clarus occultum Andromedae pater</div><div class="l">ostendit ignem, iam Procyon furit</div><div class="l">et stella vesani Leonis,</div><div class="l">sole dies referente siccos;</div></div><div class="lg"><div class="l">iam pastor umbras cum grege languido</div><div class="l">rivumque fessus quaerit et horidi</div><div class="l">dumeta Silvani, caretque</div><div class="l">ripa vagis taciturna ventis.</div></div><div class="lg"><div class="l">tu civitatem quis deceat status</div><div class="l">curas et urbi sollicitus times</div><div class="l">quid Seres et regnata Cyro</div><div class="l">Bactra parent Tanaisque discors.</div></div><div class="lg"><div class="l">prudens futuri temporis exitum</div><div class="l">caliginosa nocte premit deus</div><div class="l">ridetque, si mortalis ultra</div><div class="l">fas trepidat. quod adest memento</div></div><div class="lg"><div class="l">conponere aequos; cetera fluminis</div><div class="l">ritu feruntur, nunc medio alveo</div><div class="l">cum pace delabentis Etruscum</div><div class="l">in mare, nunc lapides adesos</div></div><div class="lg"><div class="l">stirpisque raptas et pecus et domos</div><div class="l">volventis una, non sine montium</div><div class="l">clamore vicinaeque silvae,</div><div class="l">cum fera diluvies quietos</div></div><div class="lg"><div class="l">inritat amnis. ille potens sui</div><div class="l">laetusque deget cui licet in diem</div><div class="l">dixisse “vixi: cras vel atra</div><div class="l">nube polum pater occupato</div></div><div class="lg"><div class="l">vel sole puro; non tamen inritum</div><div class="l">quodcumque retro est efficiet neque</div><div class="l">diffinget infectumque reddet</div><div class="l">quod fugiens semel hora vexit.”</div></div><div class="lg"><div class="l">Fortuna saevo laeta negotio et</div><div class="l">ludum insolentem ludere pertinax</div><div class="l">transmutat incertos honores,</div><div class="l">nunc mihi nunc alii benigna.</div></div><div class="lg"><div class="l">laudo manentem; si celeres quatit</div><div class="l">pennas, resigno quae dedit et mea</div><div class="l">virtute me involvo probamque</div><div class="l">pauperiem sine dote quaero.</div></div><div class="lg"><div class="l">non est meum, si mugiat Africis</div><div class="l">malus procellis, ad miseras preces</div><div class="l">decurrere et votis pacisci</div><div class="l">ne Cypriae Tyriaeque merces</div></div><div class="lg"><div class="l">addant avaro divitias mari:</div><div class="l">tunc me biremis praesidio scaphae</div><div class="l">tutum per Aegaeos tumultus</div><div class="l">aura feret geminusque Pollux.</div></div></div><div class="textpart" id="index.xml-body.1_div.1_div.3_div.30"><h4><span class="headingNumber">1.3.30. </span></h4><div class="l">Exegi monumentum aere perennius</div><div class="l">regalique situ pyramidum altius,</div><div class="l">quod non imber edax, non aquilo impotens</div><div class="l">possit diruere aut innumerabilis</div><div class="l">annorum series et fuga temporum.</div><div class="l">non omnis moriar multaque pars mei</div><div class="l">vitabit Libitinam; usque ego postera</div><div class="l">crescam laude recens, dum Capitolium</div><div class="l">scandet cum tacita virgine pontifex.</div><div class="l">dicar, qua violens obstrepit Aufidus</div><div class="l">et qua pauper aquae Daunus agrestium</div><div class="l">regnavit populorum, ex humili potens,</div><div class="l">princeps Aeolium carmen ad Italos</div><div class="l">deduxisse modos. sume superbiam</div><div class="l">quaesitam meritis et mihi Delphica</div><div class="l">lauro cinge volens, Melpomene, comam.</div></div></div><div class="textpart" id="index.xml-body.1_div.1_div.4"><h3><span class="headingNumber">1.4. </span></h3><div class="textpart" id="index.xml-body.1_div.1_div.4_div.1"><h4><span class="headingNumber">1.4.1. </span></h4><div class="lg"><div class="l">Intermissa, Venus, diu</div><div class="l">rursus bella moves? parce, precor precor.</div><div class="l">non sum qualis eram bonae</div><div class="l">sub regno Cinarae. desine, dulcium</div></div><div class="lg"><div class="l">mater saeva Cupidinum,</div><div class="l">circa lustra decem flectere mollibus</div><div class="l">iam durum imperiis: abi,</div><div class="l">quo blandae iuvenum te revocant preces.</div></div><div class="lg"><div class="l">tempestivius in domum</div><div class="l">Pauli purpureis ales oloribus</div><div class="l">comissabere Maximi,</div><div class="l">si torrere iecur quaeris idoneum;</div></div><div class="lg"><div class="l">namque et nobilis et decens</div><div class="l">et pro sollicitis non tacitus reis</div><div class="l">et centum puer artium</div><div class="l">late signa feret militiae tuae</div></div><div class="lg"><div class="l">et, quandoque potentior</div><div class="l">largi muneribus riserit aemuli,</div><div class="l">Albanos prope te lacus</div><div class="l">ponet marmoream sub trabe citrea.</div></div><div class="lg"><div class="l">illic plurima naribus</div><div class="l">duces tura lyraeque et Berecyntiae</div><div class="l">delectabere tibiae</div><div class="l">mixtis carminibus non sine fistula;</div></div><div class="lg"><div class="l">illic bis pueri die</div><div class="l">numen cum teneris virginibus tuum</div><div class="l">laudantes pede candido</div><div class="l">in morem Salium ter quatient humum.</div></div><div class="lg"><div class="l">me nec femina nec puer</div><div class="l">iam nec spes animi credula mutui</div><div class="l">nec certare iuvat mero</div><div class="l">nec vincire novis tempora floribus.</div></div><div class="lg"><div class="l">sed cur heu, Ligurine, cur</div><div class="l">manat rara meas lacrima per genas?</div><div class="l">cur facunda parum decoro</div><div class="l">inter verba cadit lingua silentio?</div></div><div class="lg"><div class="l">nocturnis ego somniis</div><div class="l">iam captum teneo, iam volucrem sequor</div><div class="l">te per gramina Martii</div><div class="l">campi, te per aquas, dure, volubilis.</div></div></div><div class="textpart" id="index.xml-body.1_div.1_div.4_div.2"><h4><span class="headingNumber">1.4.2. </span></h4><div class="lg"><div class="l">Pindarum quisquis studet aemulari,</div><div class="l">Iulle, ceratis ope Daedalea</div><div class="l">nititur pennis vitreo daturus</div><div class="l">nomina ponto.</div></div><div class="lg"><div class="l">monte decurrens velut amnis, imbres</div><div class="l">quem super notas aluere ripas,</div><div class="l">fervet inmensusque ruit profundo</div><div class="l">Pindarus ore,</div></div><div class="lg"><div class="l">laurea donandus Apollinari,</div><div class="l">seu per audacis nova dithyrambos</div><div class="l">verba devolvit numerisque fertur</div><div class="l">lege solutis,</div></div><div class="lg"><div class="l">seu deos regesque canit, deorum</div><div class="l">sanguinem, per quos cecidere iusta</div><div class="l">morte Centauri, cecidit tremendae</div><div class="l">flamma Chimaerae,</div></div><div class="lg"><div class="l">sive quos Elea domum reducit</div><div class="l">palma caelestis pugilemve equomve</div><div class="l">dicit et centum potiore signis</div><div class="l">munere donat,</div></div><div class="lg"><div class="l">flebili sponsae iuvenemve raptum</div><div class="l">plorat et viris animumque moresque</div><div class="l">aureos educit in astra nigroque</div><div class="l">invidet Orco.</div></div><div class="lg"><div class="l">multa Dircaeum levat aura cycnum,</div><div class="l">tendit, Antoni, quotiens in altos</div><div class="l">nubium tractus: ego apis Matinae</div><div class="l">more modoque</div></div><div class="lg"><div class="l">grata carpentis thyma per laborem</div><div class="l">plurimum circa nemus uvidique</div><div class="l">Tiburis ripas operosa parvos</div><div class="l">carmina fingo.</div></div><div class="lg"><div class="l">concines maiore poeta plectro</div><div class="l">Caesarem, quandoque trahet ferocis</div><div class="l">per sacrum clivum merita decorus</div><div class="l">fronde Sygambros;</div></div><div class="lg"><div class="l">quo nihil maius meliusve terris</div><div class="l">fata donavere bonique divi</div><div class="l">nec dabunt, quamvis redeant in aurum</div><div class="l">tempora priscum.</div></div><div class="lg"><div class="l">concines laetosque dies et urbis</div><div class="l">publicum ludum super inpetrato</div><div class="l">fortis Augusti reditu forumque</div><div class="l">litibus orbum.</div></div><div class="lg"><div class="l">tum meae, si quid loquar audiendum,</div><div class="l">vocis accedet bona pars et “o sol</div><div class="l">pulcher, o laudande!” canam recepto</div><div class="l">Caesare felix.</div></div><div class="lg"><div class="l">teque, dum procedis, “Io Triumphe”</div><div class="l">non semel dicemus, “Io Triumphe”</div><div class="l">civitas omnis dabimusque divis</div><div class="l">tura benignis.</div></div><div class="lg"><div class="l">te decem tauri totidemque vaccae,</div><div class="l">me tener solvet vitulus, relicta</div><div class="l">matre qui largis iuvenescit herbis</div><div class="l">in mea vota,</div></div><div class="lg"><div class="l">fronte curvatos imitatus ignis</div><div class="l">tertium lunae referentis ortum,</div><div class="l">qua notam duxit, niveus videri,</div><div class="l">cetera fulvos.</div></div></div><div class="textpart" id="index.xml-body.1_div.1_div.4_div.3"><h4><span class="headingNumber">1.4.3. </span></h4><div class="lg"><div class="l">Quem tu, Melpomene, semel</div><div class="l">nascentem placido lumine videris,</div><div class="l">illum non labor Isthmius</div><div class="l">clarabit pugilem, non equos inpiger</div></div><div class="lg"><div class="l">curru ducet Achaico</div><div class="l">victorem neque res bellica Deliis</div><div class="l">ornatum foliis ducem,</div><div class="l">quod regum tumidas contuderit minas,</div></div><div class="lg"><div class="l">ostendet Capitolio:</div><div class="l">sed quae Tibur aquae fertile praefluunt</div><div class="l">et spissae nemorum comae</div><div class="l">fingent Aeolio carmine nobilem.</div></div><div class="lg"><div class="l">Romae principis urbium</div><div class="l">dignatur suboles inter amabilis</div><div class="l">vatum ponere me choros</div><div class="l">et iam dente minus mordeor invido.</div></div><div class="lg"><div class="l">o testudinis aureae</div><div class="l">dulcem quae strepitum, Pieri, temperas,</div><div class="l">o mutis quoque piscibus</div><div class="l">donatura cycni, si libeat, sonum,</div></div><div class="lg"><div class="l">totum muneris hoc tui est,</div><div class="l">quod monstror digito praetereuntium</div><div class="l">Romanae fidicen lyrae:</div><div class="l">quod spiro et placeo, si placeo, tuum est.</div></div></div><div class="textpart" id="index.xml-body.1_div.1_div.4_div.4"><h4><span class="headingNumber">1.4.4. </span></h4><div class="lg"><div class="l">Qualem ministrum fulminis alitem,</div><div class="l">cui rex deorum regnum in avis vagas</div><div class="l">permisit expertus fidelem</div><div class="l">Iuppiter in Ganymede flavo,</div></div><div class="lg"><div class="l">olim iuventas et patrius vigor</div><div class="l">nido laborum propulit inscium,</div><div class="l">vernique iam nimbis remotis</div><div class="l">insolitos docuere nisus</div></div><div class="lg"><div class="l">venti paventem, mox in ovilia</div><div class="l">demisit hostem vividus impetus,</div><div class="l">nunc in reluctantis dracones</div><div class="l">egit amor dapis atque pugnae;</div></div><div class="lg"><div class="l">qualemve laetis caprea pascuis</div><div class="l">intenta fulvae matris ab ubere</div><div class="l">iam lacte depulsum leonem</div><div class="l">dente novo peritura vidit:</div></div><div class="lg"><div class="l">videre Raetis bella sub Alpibus</div><div class="l">Drusum gerentem Vindelici. quibus</div><div class="l">mos unde deductus per omne</div><div class="l">tempus Amazonia securi</div></div><div class="lg"><div class="l">dextras obarmet, quaerere distuli</div><div class="l">nec scire fas est omnia, sed diu</div><div class="l">lateque victrices catervae</div><div class="l">consiliis iuvenis revictae</div></div><div class="lg"><div class="l">sensere, quid mens rite, quid indoles</div><div class="l">nutrita faustis sub penetralibus</div><div class="l">posset, quid Augusti paternus</div><div class="l">in pueros animus Nerones.</div></div><div class="lg"><div class="l">fortes creantur fortibus et bonis:</div><div class="l">est in iuvencis, est in equis patrum</div><div class="l">virtus neque inbellem feroces</div><div class="l">progenerant aquilae columbam.</div></div><div class="lg"><div class="l">doctrina sed vim promovet insitam</div><div class="l">rectique cultus pectora roborant;</div><div class="l">utcumque defecere mores,</div><div class="l">indecorant bene nata culpae.</div></div><div class="lg"><div class="l">quid debeas, o Roma, Neronibus,</div><div class="l">testis Metaurum flumen et Hasdrubal</div><div class="l">devictus et pulcher fugatis</div><div class="l">ille dies Latio tenebris,</div></div><div class="lg"><div class="l">qui primus alma risit adorea,</div><div class="l">dirus per urbis Afer ut Italas</div><div class="l">ceu flamma per taedas vel Eurus</div><div class="l">per Siculas equitavit undas.</div></div><div class="lg"><div class="l">post hoc secundis usque laboribus</div><div class="l">Romana pubes crevit et inpio</div><div class="l">vastata Poenorum tumultu</div><div class="l">fana deos habuere rectos.</div></div><div class="lg"><div class="l">dixitque tandem perfidus Hannibal:</div><div class="l">“cervi, luporum praeda rapacium,</div><div class="l">sectamur ultro quos opimus</div><div class="l">fallere et effugere est triumphus.</div></div><div class="lg"><div class="l">gens, quae cremato fortis ab Ilio</div><div class="l">iactata Tuscis aequoribus sacra</div><div class="l">natosque maturosque patres</div><div class="l">pertulit Ausonias ad urbis,</div></div><div class="lg"><div class="l">duris ut ilex tonsa bipennibus</div><div class="l">nigrae feraci frondis in Algido,</div><div class="l">per damna, per caedis ab ipso</div><div class="l">ducit opes animumque ferro.</div></div><div class="lg"><div class="l">non hydra secto corpore firmior</div><div class="l">vinci dolentem crevit in Herculem</div><div class="l">monstrumve submisere Colchi</div><div class="l">maius Echioniaeve Thebae.</div></div><div class="lg"><div class="l">merses profundo, pulchrior evenit;</div><div class="l">luctere, multa proruet integrum</div><div class="l">cum laude victorem geretque</div><div class="l">proelia coniugibus loquenda.</div></div><div class="lg"><div class="l">Carthagini iam non ego nuntios</div><div class="l">mittam superbos: occidit, occidit</div><div class="l">spes omnis et fortuna nostri</div><div class="l">nominis Hasdrubale interempto.</div></div><div class="lg"><div class="l">nil Claudiae non perficient manus,</div><div class="l">quas et benigno numine Iuppiter</div><div class="l">defendit et curae sagaces</div><div class="l">expediunt per acuta belli”.</div></div></div><div class="textpart" id="index.xml-body.1_div.1_div.4_div.5"><h4><span class="headingNumber">1.4.5. </span></h4><div class="lg"><div class="l">Divis orte bonis, optume Romulae</div><div class="l">custos gentis, abes iam nimium diu;</div><div class="l">maturum reditum pollicitus patrum</div><div class="l">sancto concilio redi.</div></div><div class="lg"><div class="l">lucem redde tuae, dux bone, patriae:</div><div class="l">instar veris enim voltus ubi tuus</div><div class="l">adfulsit populo, gratior it dies</div><div class="l">et soles melius nitent.</div></div><div class="lg"><div class="l">ut mater iuvenem, quem Notus invido</div><div class="l">flatu Carpathii trans maris aequora</div><div class="l">cunctantem spatio longius annuo</div><div class="l">dulci distinet a domo,</div></div><div class="lg"><div class="l">votis ominibusque et precibus vocat</div><div class="l">curvo nec faciem litore dimovet:</div><div class="l">sic desideriis icta fidelibus</div><div class="l">quaerit patria Caesarem.</div></div><div class="lg"><div class="l">tutus bos etenim rura perambulat,</div><div class="l">nutrit rura Ceres almaque Faustitas,</div><div class="l">pacatum volitant per mare navitae;</div><div class="l">culpari metuit fides,</div></div><div class="lg"><div class="l">nullis polluitur casta domus stupris,</div><div class="l">mos et lex maculosum edomuit nefas,</div><div class="l">laudantur simili prole puerperae,</div><div class="l">culpam poena premit comes.</div></div><div class="lg"><div class="l">quis Parthum paveat, quis gelidum Scythen,</div><div class="l">quis Germania quos horrida parturit</div><div class="l">fetus incolumi Caesare? quis ferae</div><div class="l">bellum curet Hiberiae?</div></div><div class="lg"><div class="l">condit quisque diem collibus in suis</div><div class="l">et vitem viduas ducit ad arbores;</div><div class="l">hinc ad vina redit laetus et alteris</div><div class="l">te mensis adhibet deum;</div></div><div class="lg"><div class="l">te multa prece, te prosequitur mero</div><div class="l">defuso pateris et Laribus tuum</div><div class="l">miscet numen, uti Graecia Castoris</div><div class="l">et magni memor Herculis.</div><div class="lg"><div class="l">“longas o utinam, dux bone, ferias</div><div class="l">praestes Hesperiae!” dicimus integro</div><div class="l">sicci mane die, dicimus uvidi,</div><div class="l">cum sol Oceano subest.</div></div></div></div><div class="textpart" id="index.xml-body.1_div.1_div.4_div.6"><h4><span class="headingNumber">1.4.6. </span></h4><div class="lg"><div class="l">Dive, quem proles Niobea magnae</div><div class="l">vindicem linguae Tityosque raptor</div><div class="l">sensit et Troiae prope victor altae</div><div class="l">Pthius Achilles,</div></div><div class="lg"><div class="l">ceteris maior, tibi miles inpar,</div><div class="l">filius quamvis Thetidis marinae</div><div class="l">Dardanas turris quateret tremenda</div><div class="l">cuspide pugnax—</div></div><div class="lg"><div class="l">ille, mordaci velut icta ferro</div><div class="l">pinus aut inpulsa cupressus Euro,</div><div class="l">procidit late posuitque collum in</div><div class="l">pulvere Teucro;</div></div><div class="lg"><div class="l">ille non inclusus equo Minervae</div><div class="l">sacra mentito male feriatos</div><div class="l">Troas et laetam Priami choreis</div><div class="l">falleret aulam,</div></div><div class="lg"><div class="l">sed palam captis gravis, heu nefas, heu,</div><div class="l">nescios fari pueros Achivis</div><div class="l">ureret flammis, etiam latentem</div><div class="l">matris in alvo,</div></div><div class="lg"><div class="l">ni tuis victus Venerisque gratae</div><div class="l">vocibus divum pater adnuisset</div><div class="l">rebus Aeneae potiore ductos</div><div class="l">alite muros.</div></div><div class="lg"><div class="l">doctor argutae fidicen Thaliae</div><div class="l">Phoebe, qui Xantho lavis amne crinis,</div><div class="l">Dauniae defende decus Camenae,</div><div class="l">levis Agyieu.</div></div><div class="lg"><div class="l">spiritum Phoebus, mihi Phoebus artem</div><div class="l">carminis nomenque dedit poetae.</div><div class="l">virginum primae puerique claris</div><div class="l">patribus orti,</div></div><div class="lg"><div class="l">Deliae tutela deae, fugacis</div><div class="l">lyncas et cervos cohibentis arcu,</div><div class="l">Lesbium servate pedem meique</div><div class="l">pollicis ictum</div></div><div class="lg"><div class="l">rite Latonae puerum canentes,</div><div class="l">rite crescentem face Noctilucam,</div><div class="l">prosperam frugum celeremque pronos</div><div class="l">volvere mensis.</div></div><div class="lg"><div class="l">nupta iam dices “ego dis amicum</div><div class="l">saeculo festas referente luces</div><div class="l">reddidi carmen docilis modorum</div><div class="l">vatis Horati.”</div></div></div><div class="textpart" id="index.xml-body.1_div.1_div.4_div.7"><h4><span class="headingNumber">1.4.7. </span></h4><div class="lg"><div class="l">Diffugere nives, redeunt iam gramina campis</div><div class="l">arboribusque comae;</div><div class="l">mutat terra vices et decrescentia ripas</div><div class="l">flumina praetereunt;</div></div><div class="lg"><div class="l">Gratia cum Nymphis geminisque sororibus audet</div><div class="l">ducere nuda choros:</div><div class="l">inmortalia ne speres, monet annus et almum</div><div class="l">quae rapit hora diem.</div></div><div class="lg"><div class="l">frigora mitescunt Zephyris, ver proterit aestas</div><div class="l">interitura, simul</div><div class="l">pomifer autumnus fruges effuderit, et mox</div><div class="l">bruma recurrit iners.</div></div><div class="lg"><div class="l">damna tamen celeres reparant caelestia lunae:</div><div class="l">nos ubi decidimus</div><div class="l">quo pius Aeneas, quo dives Tullus et Ancus,</div><div class="l">pulvis et umbra sumus.</div></div><div class="lg"><div class="l">quis scit an adiciant hodiernae crastina summae</div><div class="l">tempora di superi?</div><div class="l">cuncta manus avidas fugient heredis amico</div><div class="l">quae dederis animo.</div></div><div class="lg"><div class="l">cum semel occideris et de te, splendida, Minos</div><div class="l">fecerit arbitria,</div><div class="l">non, Torquate, genus, non te facundia, non te</div><div class="l">restituet pietas;</div></div><div class="lg"><div class="l">infernis neque enim tenebris Diana pudicum</div><div class="l">liberat Hippolytum</div><div class="l">nec Lethaea valet Theseus abrumpere caro</div><div class="l">vincula Pirithoo.</div></div></div><div class="textpart" id="index.xml-body.1_div.1_div.4_div.8"><h4><span class="headingNumber">1.4.8. </span></h4><div class="l">Donarem pateras grataque commodus,</div><div class="l">Censorine, meis aera sodalibus,</div><div class="l">donarem tripodas, praemia fortium</div><div class="l">Graiorum, neque tu pessuma munerum</div><div class="l">ferres, divite me scilicet artium</div><div class="l">quas aut Parrhasius protulit aut Scopas,</div><div class="l">hic saxo, liquidis ille coloribus</div><div class="l">sollers nunc hominem ponere, nunc deum</div><div class="l">sed non haec mihi vis, nec tibi talium</div><div class="l">res est aut animus deliciarum egens.</div><div class="l">gaudes carminibus; carmina possumus</div><div class="l">donare et pretium dicere muneri.</div><div class="l">non incisa notis marmora publicis,</div><div class="l">per quae spiritus et vita redit bonis</div><div class="l">post mortem ducibus, non “celeres fugae</div><div class="l">reiectaeque retrorsum Hannibalis minae”</div><div class="l">non “incendia Karthaginis inpiae”,</div><div class="l">eius, “qui domita nomen ab Africa</div><div class="l">lucratus rediit”, clarius indicant</div><div class="l">laudes quam “Calabrae Pierides” neque,</div><div class="l">si chartae sileant quod bene feceris,</div><div class="l">mercedem tuleris. quid foret Iliae</div><div class="l">Mavortisque puer, si taciturnitas</div><div class="l">obstaret meritis invida Romuli?</div><div class="l">ereptum Stygiis fluctibus Aeacum</div><div class="l">virtus et favor et lingua potentium</div><div class="l">vatum divitibus consecrat insulis.</div><div class="l">dignum laude virum Musa vetat mori,</div><div class="l">caelo Musa beat. sic Iovis interest</div><div class="l">optatis epulis inpiger Hercules,</div><div class="l">clarum Tyndaridae sidus ab infimis</div><div class="l">quassas eripiunt aequoribus ratis,</div><div class="l">ornatus viridi tempora pampino</div><div class="l">Liber vota bonos ducit ad exitus.</div></div><div class="textpart" id="index.xml-body.1_div.1_div.4_div.9"><h4><span class="headingNumber">1.4.9. </span></h4><div class="lg"><div class="l">Ne forte credas interitura quae</div><div class="l">longe sonantem natus ad Aufidum</div><div class="l">non ante volgatas per artis</div><div class="l">verba loquor socianda chordis:</div></div><div class="lg"><div class="l">non, si priores Maeonius tenet</div><div class="l">sedes Homerus, Pindaricae latent</div><div class="l">Ceaeque et Alcaei minaces</div><div class="l">Stesichorique graves Camenae</div></div><div class="lg"><div class="l">nec siquid olim lusit Anacreon</div><div class="l">delevit aetas; spirat adhuc amor</div><div class="l">vivuntque conmissi calores</div><div class="l">Aeoliae fidibus puellae.</div></div><div class="lg"><div class="l">non sola comptos arsit adulteri</div><div class="l">crinis et aurum vestibus inlitum</div><div class="l">mirata regalisque cultus</div><div class="l">et comites Helene Lacaena</div></div><div class="lg"><div class="l">primusve Teucer tela Cydonio</div><div class="l">direxit arcu; non semel Ilios</div><div class="l">vexata; non pugnavit ingens</div><div class="l">Idomeneus Sthenelusve solus</div></div><div class="lg"><div class="l">dicenda Musis proelia; non ferox</div><div class="l">Hector vel acer Deiphobus gravis</div><div class="l">excepit ictus pro pudicis</div><div class="l">coniugibus puerisque primus.</div></div><div class="lg"><div class="l">vixere fortes ante Agamemnona</div><div class="l">multi; sed omnes inlacrimabiles</div><div class="l">urgentur ignotique longa</div><div class="l">nocte, carent quia vate sacro.</div></div><div class="lg"><div class="l">paullum sepultae distat inertiae</div><div class="l">celata virtus. non ego te meis</div><div class="l">chartis inornatum silebo,</div><div class="l">totve tuos patiar labores</div></div><div class="lg"><div class="l">inpune, Lolli, carpere lividas</div><div class="l">obliviones. est animus tibi</div><div class="l">rerumque prudens et secundis</div><div class="l">temporibus dubiisque rectus,</div></div><div class="lg"><div class="l">vindex avarae fraudis et abstinens</div><div class="l">ducentis ad se cuncta pecuniae,</div><div class="l">consulque non unius anni,</div><div class="l">sed quotiens bonus atque fidus</div><div class="lg"><div class="l">iudex honestum praetulit utili,</div><div class="l">reiecit alto dona nocentium</div><div class="l">voltu, per obstantis catervas</div><div class="l">explicuit sua victor arma.</div></div><div class="lg"><div class="l">non possidentem multa vocaveris</div><div class="l">recte beatum; rectius occupat</div><div class="l">nomen beati qui deorum</div><div class="l">muneribus sapienter uti</div></div><div class="lg"><div class="l">duramque callet pauperiem pati</div><div class="l">peiusque leto flagitium timet,</div><div class="l">non ille pro caris amicis</div><div class="l">aut patria timidus perire.</div></div></div></div><div class="textpart" id="index.xml-body.1_div.1_div.4_div.10"><h4><span class="headingNumber">1.4.10. </span></h4><div class="l">O crudelis adhuc et Veneris muneribus potens,</div><div class="l">insperata tuae cum veniet pluma superbiae</div><div class="l">et, quae nunc umeris involitant, deciderint comae,</div><div class="l">nunc et qui color est puniceae flore prior rosae</div><div class="l">mutatus Ligurinum in faciem verterit hispidam,</div><div class="l">dices “heu,” quotiens te speculo videris alterum,</div><div class="l">“quae mens est hodie, cur eadem non puero fuit,</div><div class="l">vel cur his animis incolumes non redeunt genae?”</div></div><div class="textpart" id="index.xml-body.1_div.1_div.4_div.11"><h4><span class="headingNumber">1.4.11. </span></h4><div class="lg"><div class="l">Est mihi nonum superantis annum</div><div class="l">plenus Albani cadus, est in horto,</div><div class="l">Phylli, nectendis apium coronis;</div><div class="l">est hederae vis</div></div><div class="lg"><div class="l">multa, qua crinis religata fulges,</div><div class="l">ridet argento domus, ara castis</div><div class="l">vincta verbenis avet immolato</div><div class="l">spargier agno;</div></div><div class="lg"><div class="l">cuncta festinat manus, huc et illuc</div><div class="l">cursitant mixtae pueris puellae,</div><div class="l">sordidum flammae trepidant rotantes</div><div class="l">vertice fumum.</div></div><div class="lg"><div class="l">ut tamen noris, quibus advoceris</div><div class="l">gaudiis: Idus tibi sunt agendae,</div><div class="l">qui dies mensem Veneris marinae</div><div class="l">findit Aprilem,</div></div><div class="lg"><div class="l">iure sollemnis mihi sanctiorque</div><div class="l">paene natali proprio, quod ex hac</div><div class="l">luce Maecenas meus adfluentis</div><div class="l">ordinat annos.</div></div><div class="lg"><div class="l">Telephum, quem tu petis, occupavit</div><div class="l">non tuae sortis iuvenem puella</div><div class="l">dives et lasciva tenetque grata</div><div class="l">compede vinctum.</div></div><div class="lg"><div class="l">terret ambustus Phaethon avaras</div><div class="l">spes et exemplum grave praebet ales</div><div class="l">Pegasus terrenum equitem gravatus</div><div class="l">Bellerophontem,</div></div><div class="lg"><div class="l">semper ut te digna sequare et ultra</div><div class="l">quam licet sperare nefas putando</div><div class="l">disparem vites. age iam, meorum</div><div class="l">finis amorum,</div></div><div class="lg"><div class="l">(non enim posthac alia calebo</div><div class="l">femina) condisce modos, amanda</div><div class="l">voce quos reddas: minuentur atrae</div><div class="l">carmine curae.</div></div></div><div class="textpart" id="index.xml-body.1_div.1_div.4_div.12"><h4><span class="headingNumber">1.4.12. </span></h4><div class="lg"><div class="l">Iam veris comites, quae mare temperant,</div><div class="l">inpellunt animae lintea Thraciae,</div><div class="l">iam nec prata rigent nec fluvii strepunt</div><div class="l">hiberna nive turgidi.</div></div><div class="lg"><div class="l">nidum ponit, Ityn flebiliter gemens,</div><div class="l">infelix avis et Cecropiae domus</div><div class="l">aeternum opprobrium, quod male barbaras</div><div class="l">regum est ulta libidines.</div></div><div class="lg"><div class="l">dicunt in tenero gramine pinguium</div><div class="l">custodes ovium carmina fistula</div><div class="l">delectantque deum, cui pecus et nigri</div><div class="l">colles Arcadiae placent.</div></div><div class="lg"><div class="l">adduxere sitim tempora, Vergili:</div><div class="l">sed pressum Calibus ducere Liberum</div><div class="l">si gestis, iuvenum nobilium cliens,</div><div class="l">nardo vina merebere.</div></div><div class="lg"><div class="l">nardi parvus onyx eliciet cadum,</div><div class="l">qui nunc Sulpiciis adcubat horreis,</div><div class="l">spes donare novas largus amaraque</div><div class="l">curarum eluere efficax.</div></div><div class="lg"><div class="l">ad quae si properas gaudia, cum tua</div><div class="l">velox merce veni: non ego te meis</div><div class="l">inmunem meditor tinguere poculis,</div><div class="l">plena dives ut in domo.</div></div><div class="lg"><div class="l">verum pone moras et studium lucri</div><div class="l">nigrorumque memor, dum licet, ignium</div><div class="l">misce stultitiam consiliis brevem:</div><div class="l">dulce est desipere in loco.</div></div></div><div class="textpart" id="index.xml-body.1_div.1_div.4_div.13"><h4><span class="headingNumber">1.4.13. </span></h4><div class="lg"><div class="l">Audivere, Lyce, di mea vota, di</div><div class="l">audivere, Lyce: fis anus et tamen</div><div class="l">vis formosa videri</div><div class="l">ludisque et bibis inpudens</div></div><div class="lg"><div class="l">et cantu tremulo pota Cupidinem</div><div class="l">lentum sollicitas. ille virentis et</div><div class="l">doctae psallere Chiae</div><div class="l">pulcris excubat in genis.</div></div><div class="lg"><div class="l">inportunus enim transvolat aridas</div><div class="l">quercus et refugit te quia luridi</div><div class="l">dentes, te quia rugae</div><div class="l">turpant et capitis nives.</div></div><div class="lg"><div class="l">nec Coae referunt iam tibi purpurae</div><div class="l">nec cari lapides tempora, quae semel</div><div class="l">notis condita fastis</div><div class="l">inclusit volucris dies.</div></div><div class="lg"><div class="l">quo fugit venus, heu, quove color, decens</div><div class="l">quo motus? quid habes illius, illius,</div><div class="l">quae spirabat amores,</div><div class="l">quae me surpuerat mihi</div></div><div class="lg"><div class="l">felix post Cinaram notaque et artium</div><div class="l">gratarum facies? sed Cinarae brevis</div><div class="l">annos fata dederunt,</div><div class="l">servatura diu parem</div></div><div class="lg"><div class="l">cornicis vetulae temporibus Lycen,</div><div class="l">possent ut iuvenes visere fervidi</div><div class="l">multo non sine risu</div><div class="l">dilapsam in cineres facem.</div></div></div><div class="textpart" id="index.xml-body.1_div.1_div.4_div.14"><h4><span class="headingNumber">1.4.14. </span></h4><div class="lg"><div class="l">Quae cura patrum quaeve Quiritium</div><div class="l">plenis honorum muneribus tuas,</div><div class="l">Auguste, virtutes in aevum</div><div class="l">per titulos memoresque fastos</div></div><div class="lg"><div class="l">aeternet, o, qua sol habitabilis</div><div class="l">inlustrat oras, maxime principum,</div><div class="l">quem legis expertes Latinae</div><div class="l">Vindelici didicere nuper</div></div><div class="lg"><div class="l">quid Marte posses. milite nam tuo</div><div class="l">Drusus Genaunos, inplacidum genus,</div><div class="l">Breunosque velocis et arcis</div><div class="l">Alpibus inpositas tremendis</div></div><div class="lg"><div class="l">deiecit acer plus vice simplici;</div><div class="l">maior Neronum mox grave proelium</div><div class="l">conmisit immanisque Raetos</div><div class="l">auspiciis pepulit secundis,</div></div><div class="lg"><div class="l">spectandus in certamine Martio</div><div class="l">devota morti pectora liberae</div><div class="l">quantis fatigaret ruinis,</div><div class="l">indomitas prope qualis undas</div></div><div class="lg"><div class="l">exercet Auster Pleiadum choro</div><div class="l">scindente nubis, inpiger hostium</div><div class="l">vexare turmas et frementem</div><div class="l">mittere equum medios per ignis.</div></div><div class="lg"><div class="l">sic tauriformis volvitur Aufidus,</div><div class="l">qui regna Dauni praefluit Apuli,</div><div class="l">cum saevit horrendamque cultis</div><div class="l">diluviem meditatur agris,</div></div><div class="lg"><div class="l">ut barbarorum Claudius agmina</div><div class="l">ferrata vasto diruit impetu</div><div class="l">primosque et extremos metendo</div><div class="l">stravit humum sine clade victor,</div></div><div class="lg"><div class="l">te copias, te consilium et tuos</div><div class="l">praebente divos. nam tibi quo die</div><div class="l">portus Alexandrea supplex</div><div class="l">et vacuam patefecit aulam,</div></div><div class="lg"><div class="l">Fortuna lustro prospera tertio</div><div class="l">belli secundos reddidit exitus</div><div class="l">laudemque et optatum peractis</div><div class="l">imperiis decus adrogavit.</div></div><div class="lg"><div class="l">te Cantaber non ante domabilis</div><div class="l">Medusque et Indus, te profugus Scythes</div><div class="l">miratur, o tutela praesens</div><div class="l">Italiae dominaeque Romae.</div></div><div class="lg"><div class="l">te fontium qui celat origines</div><div class="l">Nilusque et Hister, te rapidus Tigris,</div><div class="l">te beluosus qui remotis</div><div class="l">obstrepit Oceanus Britannis,</div></div><div class="lg"><div class="l">te non paventis funera Galliae</div><div class="l">duraeque tellus audit Hiberiae,</div><div class="l">te caede gaudentes Sygambri</div><div class="l">conpositis venerantur armis.</div></div></div><div class="textpart" id="index.xml-body.1_div.1_div.4_div.15"><h4><span class="headingNumber">1.4.15. </span></h4><div class="lg"><div class="l">Phoebus volentem proelia me loqui</div><div class="l">victas et urbis increpuit lyra,</div><div class="l">ne parva Tyrrhenum per aequor</div><div class="l">vela darem. tua, Caesar, aetas</div></div><div class="lg"><div class="l">fruges et agris rettulit uberes</div><div class="l">et signa nostro restituit Iovi</div><div class="l">derepta Parthorum superbis</div><div class="l">postibus et vacuum duellis</div></div><div class="lg"><div class="l">Ianum Quirini clausit et ordinem</div><div class="l">rectum evaganti frena licentiae</div><div class="l">iniecit emovitque culpas</div><div class="l">et veteres revocavit artis,</div></div><div class="lg"><div class="l">per quas Latinum nomen et Italae</div><div class="l">crevere vires famaque et imperi</div><div class="l">porrecta maiestas ad ortus</div><div class="l">solis ab Hesperio cubili.</div></div><div class="lg"><div class="l">custode rerum Caesare non furor</div><div class="l">civilis aut vis exiget otium,</div><div class="l">non ira, quae procudit ensis</div><div class="l">et miseras inimicat urbis.</div></div><div class="lg"><div class="l">non qui profundum Danuvium bibunt</div><div class="l">edicta rumpent Iulia, non Getae,</div><div class="l">non Seres infidique Persae,</div><div class="l">non Tanain prope flumen orti.</div></div><div class="lg"><div class="l">nosque et profestis lucibus et sacris</div><div class="l">inter iocosi munera Liberi</div><div class="l">cum prole matronisque nostris,</div><div class="l">rite deos prius adprecati,</div></div><div class="lg"><div class="l">virtute functos more patrum duces</div><div class="l">Lydis remixto carmine tibiis</div><div class="l">Troiamque et Anchisen et almae</div><div class="l">progeniem Veneris canemus.</div></div></div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Q. Horatius Flaccus (Horace).
	    Date: 2016-11-16<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:11:29Z.
	       SAXON HE 9.8.0.5.
		 --></address></div></body></html>