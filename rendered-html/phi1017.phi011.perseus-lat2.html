<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Apocolocyntosis — Machine readable text</title><meta name="author" content="Seneca" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Apocolocyntosis — Machine readable text" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Apocolocyntosis — Machine readable text</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a lang="lat" class="toc toc_0" href="#index.xml-body.1_div.1">SENECAE APOCOLOCYNTOSIS DIVI CLAUDII</a><ul class="toc"></ul></li></ul><!--TEI body--><div lang="lat" class="edition" id="index.xml-body.1_div.1"><div class="pagebreak" id="index.xml-pb-d30e80">[Page p.370]</div><h2 lang="lat"><span class="headingNumber">1. </span><span class="head">SENECAE APOCOLOCYNTOSIS DIVI CLAUDII</span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><p>Quid actum sit in caelo ante diem III idus Octobris anno novo, initio saeculi felicissimi, volo memoriae tradere. Nihil nec offensae nec gratiae dabitur. Haec ita vera. Si quis quaesiverit unde sciam, primum, si noluero, non respondebo. Quis coacturus est? Ego scio me liberum factum, ex quo suum diem obiit ille, qui verum proverbium fecerat, aut regem aut fatuum nasci oportere. Si libuerit respondere, dicam quod mihi in buccam venerit. Quis unquam ab historico iuratores exegit? Tamen si necesse fuerit auctorem producere, quaerito ab eo qui Drusillam euntem in caelum vidit: idem Claudium vidisse se dicet iter facientem <span class="quote">‘non passibus aequis.’</span> Velit nolit, necesse est illi omnia videre, quae in caelo aguntur: Appiae viae curator est, qua scis et divum Augustum et Tiberium Caesarem ad deos isse. Hunc si interrogaveris, soli narrabit: coram pluribus nunquam verbum faciet. Nam ex quo in senatu iuravit se Drusillam vidisse caelum ascendentem et illi pro tam bono nuntio nemo credidit, quod viderit, verbis conceptis affirmavit se non indicaturum, etiam si in medio foro hominem<span class="pagebreak" id="index.xml-pb-d30e89">[Page p.372]</span> occisum vidisset. Ab hoc ego quae tum audivi, certa clara affero, ita illum salvum et felicem habeam.</p></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><blockquote class="blockquote"><div class="l">Iam Phoebus breviore via contraxerat ortum</div> <div class="l">lucis, et obscuri crescebant tempora somni,</div> <div class="l">iamque suum victrix augebat Cynthia regnum,</div> <div class="l">et deformis hiemps gratos carpebat honores</div> <div class="l">divitis autumni, iussoque senescere Baccho</div> <div class="l">carpebat raras serus vindemitor uvas.</div></blockquote><p> Puto magis intellegi, si dixero: mensis erat October, dies III idus Octobris. Horam non possum certam tibi dicere, facilius inter philosophos quam inter horologia conveniet, tamen inter sextam et septimam erat.<span class="quote">‘Nimis rustice’</span> inquies: cum omnes poetae, non contenti ortus et occasus describere, ut etiam medium diem inquietent, tu sic transibis horam tam bonam?"</p><blockquote class="blockquote"><div class="l">lam medium curru Phoebus diviserat orbem</div> <div class="l">et propior nocti fessas quatiebat habenas</div> <div class="l">obliquo flexam deducens tramite lucem:</div></blockquote></div><div class="textpart" id="index.xml-body.1_div.1_div.3"><h3><span class="headingNumber">1.3. </span></h3><p>Claudius animam agere coepit nec invenire exitum poterat. Tum Mercurius, qui semper ingenio eius delectatus esset, unam e tribus Parcis seducit et ait: "Quid, femina crudelissima, hominem miserum torqueri pateris? Nec unquam tam diu cruciatus cesset?<span class="note" id="Note1"><span class="noteLabel">Note: </span><span class="italics">So MSS: Buecheler</span> orbem <span class="italics">unnecessarily.</span></span> <span class="pagebreak" id="index.xml-pb-d30e141">[Page p.374]</span> Annus sexagesimus quartus est, ex quo cum anima luctatur. Quid huic et rei publicae invides? Patere mathematicos aliquando verum dicere, qui illum, ex quo princeps factus est, omnibus annis, omnibus mensibus efferunt. Et tamen non est mirum si errant et horam eius nemo novit; nemo enim unquam illum natum putavit. Fac quod faciendum est:<span class="blockquote">Dede neci, melior vacua sine regnet in aula.'"</span></p><p>Sed Clotho <span class="quote">‘ego mehercules’</span> inquit <span class="quote">‘pusillum temporis adicere illi volebam, dum hos pauculos, qui supersunt, civitate donaret (constituerat enim omnes Graecos, Gallos, Hispanos, Britannos togatos videre) sed quoniam placet aliquos peregrinos in semen relinqui et tu ita iubes fieri, fiat.’</span> Aperit tum capsulam et tres fusos profert: unus erat Augurini, alter Babae, tertius Claudii. <span class="quote">‘Hos’</span> inquit <span class="quote">‘tres uno anno exiguis intervallis temporum divisos mori iubebo, nec illum incomitatum dimittam. Non oportet enim eum, qui modo se tot milia hominum sequentia videbat, tot praecedentia, tot circumfusa, subito solum destitui. Contentus erit his interim convictoribus.’</span></p><blockquote class="blockquote"><div class="l">Haec ait et turpi convolvens stamina fuso</div> <div class="l">abrupit stolidae regalia tempora vitae.</div> <span class="pagebreak" id="index.xml-pb-d30e167">[Page p.376]</span> <div class="l">At Lachesis redimita comas, ornata capillos,</div> <div class="l">Pieria crinem lauro frontemque coronans,</div> <div class="l">candida de niveo subtemina vellere sumit</div> <div class="l">felici moderanda manu, quae ducta colorem</div> <div class="l">assumpsere novum. Mirantur pensa sorores:</div> <div class="l">mutatur vilis pretioso lana metallo,</div> <div class="l">aurea formoso descendunt saecula filo.</div> <div class="l">Nec modus est illis, felicia vellera ducunt</div> <div class="l">et gaudent implere manus, sunt dulcia pensa.</div> <div class="l">Sponte sua festinat opus nulloque labore</div> <div class="l">mollia contorto descendunt stamina fuso.</div> <div class="l">Vincunt Tithoni, vincunt et Nestoris annos.</div> <div class="l">Phoebus adest cantuque iuvat gaudetque futuris,</div> <div class="l">et laetus nune plectra movet, nune pensa ministrat.</div> <div class="l">Detinet intentas cantu fallitque laborem.</div> <div class="l">Dumque nimis citharam fraternaque carmina laudant,</div> <div class="l">plus solito nevere manus, humanaque fata</div> <div class="l">laudatum transcendit opus. <span class="quote">‘Ne demite, Parcae’</span></div> <div class="l">Phoebus ait "vincat mortalis tempora vitae</div> <span class="pagebreak" id="index.xml-pb-d30e231">[Page p.378]</span> <div class="l">ille, mihi similis vultu similisque decore</div> <div class="l">nec cantu nec voce minor. Felicia lassis</div> <div class="l">saecula praestabit legumque silentia rumpet.</div> <div class="l">Qualis discutiens fugientia Lucifer astra</div> <div class="l">aut qualis surgit redeuntibus Hesperus astris,</div> <div class="l">qualis cum primum tenebris Aurora solutis</div> <div class="l">induxit rubicunda diem, Sol aspicit orbem</div> <div class="l">lucidus, et primos a carcere concitat axes:</div> <div class="l">talis Caesar adest, talem iam Roma Neronem</div> <div class="l">aspiciet. Flagrat nitidus fulgore remisso</div> <div class="l">vultus, et adfuso cervix formosa capillo."</div></blockquote><p> haec Apollo. At Lachesis, quae et ipsa homini formosissimo faveret, fecit illud plena manu, et Neroni multos annos de suo donat. Claudium autem iubent omnes</p><blockquote class="blockquote"><div class="l"><span lang="grc" class="foreign">χαίροντας, εὐφημοῦντασ ἐκπέμπειν δόμων.</span> <span class="note" id="Note2"><span class="noteLabel">Note: </span>A fragment from the Cresphontes of Euripides (Nauck, 452).</span></div></blockquote><p> Et ille quidem animam ebulliit, et ex eo desiit vivere videri. Exspiravit autem dum comoedos audit, ut scias me non sine causa illos timere. Ultima vox eius haec inter homines audita est, cum maiorem sonitum<span class="pagebreak" id="index.xml-pb-d30e281">[Page p.380]</span> emisisset illa parte, qua facilius loquebatur: <span class="quote">‘vae me, puto, concacavi me.’</span> Quod an fecerit, nescio: omnia certe concacavit.</p></div><div class="textpart" id="index.xml-body.1_div.1_div.4"><h3><span class="headingNumber">1.4. </span></h3><p>Quae in terris postea sint acta, supervacuum est referre. Scitis enim optime, nec periculum est ne excidant memoriae quae gaudium publicum impresserit: nemo felicitatis suae obliviscitur. In caelo quae acta sint, audite: fides penes auctorem erit. Nuntiatur Iovi venisse quendam bonae staturae, bene canum; nescio quid ilium minari, assidue enim caput movere; pedem dextrum trahere. Quaesisse se, cuius nationis esset: respondisse nescio quid perturbato sono et voce confusa; non intellegere se linguam eius, nec Graecum esse nec Romanum nec ullius gentis notae. Tum Iuppiter Herculem, qui totum orbem terrarum pererraverat et nosse videbatur omnes nationes, iubet ire et explorare, quorum hominum esset. Tum Hercules primo aspectu sane perturbatus est, ut qui etiam non omnia monstra timuerit. Ut vidit novi generis faciem, insolitum incessum, vocem nullius terrestris animalis sed qualis esse marinis beluis solet, raucam et implicatam, putavit sibi tertium decimum laborem venisse. Diligentius intuenti visus est quasi homo. Accessit itaque et quod facillimum fuit Graeculo, ait:</p><blockquote class="blockquote"><div class="l"><span lang="grc" class="foreign">τίσ πόθεν εί</span></div></blockquote><p> <span class="pagebreak" id="index.xml-pb-d30e298">[Page p.382]</span> Claudius gaudet esse illic philologos homines, sperat futurum aliquem historiis suis locum. Itaque et ipse Homerico versu Caesarem se esse significant ait:</p><blockquote class="blockquote"><div class="l"><span lang="grc" class="foreign"></span></div></blockquote><p>Erat autem sequens versus verior, aeque Homericus:</p><blockquote class="blockquote"><div class="l"><span lang="grc" class="foreign">ἔνθα δ</span></div></blockquote><p>Et imposuerat Herculi minime vafro, </p></div><div class="textpart" id="index.xml-body.1_div.1_div.5"><h3><span class="headingNumber">1.5. </span></h3><p>nisi fuisset illic Febris, quae fano suo relicto sola cum illo venerat: ceteros omnes deos Romae reliquerat. <span class="quote">‘Iste’</span> inquit <span class="quote">‘mera mendacia narrat. Ego tibi dico, quae cum illo tot annis vixi: Luguduni natus est, Marci municipem vides. Quod tibi narro, ad sextum decimum lapidem natus est a Vienna, Gallus germanus. Itaque quod Gallum facere oportebat, Romam cepit. Hunc ego tibi recipio Luguduni natum, ubi Licinus<span class="note" id="Note3"><span class="noteLabel">Note: </span><span class="italics">Buecheler</span> Licinusfor Licinius.</span> multis annis regnavit. Tu autem, qui plura loca calcasti quam ullus mulio perpetuarius, Lugudunenses scire debes, et<span class="note" id="Note4"><span class="noteLabel">Note: </span><span class="italics">Buecheler omits</span> et <span class="italics">with one MS. and brackets</span> Lugudunenses.</span> multa milia inter Xanthum et Rhodanum interesse.’</span> Excandescit hoc loco Claudius et quanto potest murmure irascitur. Quid diceret, nemo intellegebat, ille autem Febrim duci iubebat, illo gestu solutae manus<span class="pagebreak" id="index.xml-pb-d30e341">[Page p.384]</span> et ad hoc unum satis firmae, quo decollare homines solebat, iusserat illi collum praecidi. Putares omnes illius esse libertos: adeo illum nemo curabat. Turn Hercules <span class="quote">‘audi me’</span> inquit <span class="quote">‘tu desine fatuari. Venisti huc, ubi mures ferrum rodunt. Citiusmihi verum, ne tibi alogias excutiam.’</span> Et quo terribilior esset, tragicus fit et ait:</p><blockquote class="blockquote"><div class="l">exprome propere, sede qua genitus cluas,</div> <div class="l">hoc ne peremptus stipite ad terram accidas;</div> <div class="l">haec clava reges saepe mactavit feros.</div> <div class="l">Quid nunc profatu vocis incerto sonas?</div> <div class="l">Quae patria, quae gens mobile eduxit caput?</div> <div class="l">Edissere. Equidem regna tergemini petens</div> <div class="l">longinqua regis, unde ab Hesperio mari</div> <div class="l">Inachiam ad urbem nobile advexi pecus,</div> <div class="l">vidi duobus imminens fluviis iugum,</div> <div class="l">quod Phoebus ortu semper obverso videt,</div> <div class="l">ubi Rhodanus ingens amne praerapido fluit,</div> <div class="l">Ararque dubitans, quo suos cursus agat,</div> <div class="l">tacitus quietis adluit ripas vadis.</div> <div class="l">Estne illa tellus spiritus altrix tui?"</div></blockquote><p>Haec satis animose et fortiter, nihilo minus mentis<span class="pagebreak" id="index.xml-pb-d30e397">[Page p.386]</span> suae non est et timet <span class="foreign" lang="grc">μωροῦ πληγήν.</span> Claudius ut vidit virum valentem, oblitus nugarum intellexit neminem Romae sibi parem fuisse, illic non habere se idem gratiae: gallum in suo sterquilino plurimum posse. Itaque quantum intellegi potuit, haec visus est dicere: <span class="quote">‘Ego te, fortissime deorum Hercule, speravi mihi adfuturum apud alios, et si qui a me notorem petisset, te fui nominaturus, qui me optime nosti. Nam si memoria repetis, ego eram qui tibi<span class="note" id="Note5"><span class="noteLabel">Note: </span><span class="italics">So MSS. Buecheler reads</span> Tiburi, <span class="italics">quoting Suet. Aug.</span> 72.</span> ante templum tuum ius dicebam totis diebus mense Iulio et Augusto. Tu scis, quantum illic miseriarum tulerim, cum causidicos audirem diem et noctem, in quos si incidisses, valde fortis licet tibi videaris, maluisses cloacas Augeae purgare: multo plus ego stercoris exhausi. Sed quoniam volo’</span></p></div><div class="textpart" id="index.xml-body.1_div.1_div.6"><h3><span class="headingNumber">1.6. </span></h3><p><span class="quote">‘Non mirum quod in curiam impetum fecisti: nihil tibi clausi est. Modo dic nobis, qualem deum istum fieri velis. <span class="foreign" lang="grc"></span> non potest esse: <span class="foreign" lang="grc">οὔτε</span> <span class="foreign" lang="grc">αὐτὸσ πρᾶγμα ἔχει τι οὔτε ἄλλοις παρέχει;</span> Stoicus? Quomodo potest 'rotundus' esse, ut ait Varro, 'sine capite, sine praeputio'? Est aliquid in illo Stoici dei, iam video: nec cor nec caput habet. Si mehercules a Saturno petisset hoc beneficium, cuius mensem toto anno celebravit, Saturnalicius princeps, non tulisset illud, nedum ab Iove, quem quantum quidem in illo<span class="pagebreak" id="index.xml-pb-d30e425">[Page p.388]</span> fuit, damnavit incesti. Silanum enim generum suum occidit propterea quod sororem suam, festivissimam omnium puellarum, quam omnes Venerem vocarent, maluit Iunonem vocare. 'Quare' inquit 'quaero enim, sororem suam?' Stulte, stude: Athenis dimidium licet, Alexandriae totum. 'Quia Romae' inquis 'mures molas lingunt.' Hic nobis curva corriget? quid in cubiculo suo faciat, nescit, et iam 'caeli scrutatur plagas'? Deus fieri vult: parum est quod templum in Britannia habet, quod hunc barbari colunt et ut deum orant <span class="foreign" lang="grc">μωροῦ εὐιλάτου τυχεῖν</span>?’</span></p></div><div class="textpart" id="index.xml-body.1_div.1_div.7"><h3><span class="headingNumber">1.7. </span></h3><p>Tandem Iovi venit in mentem, privatis intra curiam morantibus senatoribus non licere<span class="note" id="Note6"><span class="noteLabel">Note: </span>senatoribus non licere: <span class="italics">added by Buecheler.</span></span> sententiam dicere nec disputare. <span class="quote">‘Ego’</span> inquit <span class="quote">‘p. c. interrogare vobis permiseram, vos mera mapalia fecistis. Volo ut servetis disciplinam curiae. Hic qualiscunque est, quid de nobis existimabit?’</span> Illo dimisso primus interrogatur sententiam Ianus pater. Is designatus erat in kal. Iulias postmeridianus consul, homo quantumvis vafer, qui semper videt <span class="foreign" lang="grc">ἅμα πρόσσω καὶ</span> <span class="pagebreak" id="index.xml-pb-d30e447">[Page p.390]</span> Is multa diserte, quod in foro vivebat, dixit, quae notarius persequi non potuit, et ideo non refero, ne aliis verbis ponam, quae ab illo dicta sunt. Multa dixit de magnitudine deorum: non debere hunc vulgo dari honorem. <span class="quote">‘Olim’</span> inquit <span class="quote">‘magna res erat deum fieri: iam famam mimum fecistis. Itaque ne videar in personam, non in rem dicere sententiam, censeo ne quis post hunc diem deus fiat ex his, qui <span class="foreign" lang="grc">ἀρούρης καρπὸν ἔδουσιν,</span> aut ex his, quos alit <span class="foreign" lang="grc">ζείδωροσ ἄρουρα.</span>. Qui contra hoc senatus consultum deus factus, dictus pictusve erit, eum dedi Laruis et proximo munere inter novos auctoratos ferulis vapulare placet.’</span> Proximus interrogatur sententiam Diespiter Vicae Potae filius, et ipse designatus consul, nummulariolus: hoc quaestu se sustinebat, vendere civitatulas solebat. Ad hunc belle accessit Hercules et auriculam illi tetigit. Censet itaque in haec verba: <span class="quote">‘Cum divus Claudius et divum Augustum sanguine contingat nec minus divam Augustam aviam suam, quam ipse deam esse iussit, longeque omnes mortales sapientia antecellat, sitque e re publica esse aliquem qui cum Romulo possit 'ferventia rapa vorare,' censeo uti divus Claudius ex hac die deus sit, ita uti ante eum qui optimo iure factus sit, eamque rem ad metamorphosis Ovidi adiciendam.’</span> Variae erant sententiae, et vide<span class="pagebreak" id="index.xml-pb-d30e465">[Page p.392]</span> batur Claudius sententiam vincere. Hercules enim, qui videret ferrum suum in igne esse, modo huc modo illuc cursabat et aiebat: <span class="quote">‘Noli mihi invidere, mea res agitur; deinde tu si quid volueris, in vicem faciam; manus manum lavat.’</span></p></div><div class="textpart" id="index.xml-body.1_div.1_div.8"><h3><span class="headingNumber">1.8. </span></h3><p>Tunc divus Augustus surrexit sententiae suae loco dicendae, et summa facundia disseruit: <span class="quote">‘Ego’</span> inquit "p. c. vos testes habeo, ex quo deus factus sum, nullum me verbum fecisse: semper meum negotium ago. Sed non possum amplius dissimulare, et dolorem, quem graviorem pudor facit, continere. In hoc terra marique pacem peperi? Ideo civilia bella compescui? Ideo legibus urbem fundavi, operibus ornavi, ut—quid dicam p. c. non invenio: omnia infra indignationem verba sunt. Confugiendum est itaque ad Messalae Corvini, disertissimi viri, illam sententiam <span class="quote">‘pudet imperii.’</span> Hic, p. c., qui vobis non posse videtur muscam excitare, tam facile homines occidebat, quam canis adsidit. Sed quid ego de tot ac talibus viris dicam? Non vacat deflere publicas clades intuenti domestica mala. Itaque illa omittam, haec referam; nam etiam si soror<span class="note" id="Note7"><span class="noteLabel">Note: </span><span class="italics">MSS.</span> sormea.</span> mea Graece nescit, ego scio:<span class="foreign" lang="grc">ἔγγιον γόνυ κνήμης.</span> Iste quem videtis, per tot annos<span class="pagebreak" id="index.xml-pb-d30e486">[Page p.394]</span> sub meo nomine latens, hanc mihi gratiam rettulit, ut duas Iulias proneptes meas occideret, alteram ferro, alteram fame; unum abnepotem L. Silanum. videris luppiter an in causa mala, certe in tua, si aequus futurus es. Dic mihi, dive Claudi, quare quemquam ex his, quos quasque occidisti, antequam de causa cognosceres, antequam audires, damnasti? Hoc ubi fieri solet? <span class="">section 11</span> In caelo non fit. Ecce Iuppiter, qui tot annos regnat, uni Volcano crus fregit, quem</p><blockquote class="blockquote"><div class="l"><span lang="grc" class="foreign">ῤῖψε ποδὸσ τεταγὼν ἀπὸ βηλοῦ</span></div></blockquote><p> et iratus fuit uxori et suspendit illam: numquid occidit? Tu Messalinam, cuius aeque avunculus maior eram quam tuus, occidisti. <span class="quote">‘Nescio’</span> inquis. Di tibi male faciant: adeo istuc turpius est, quod nescisti, quam quod occidisti. C. Caesarem non desiit mortuum persequi. Occiderat ille socerum: hic et generum. Gaius Crassi filium vetuit Magnum vocari: hic nomen illi reddidit, caput tulit. Occidit in una domo Crassum, Magnum, Scriboniam, Tristionias, Assarionem, nobiles tamen, Crassum vero tam fatuum, ut etiam regnare posset. Hunc nunc deum facere vultis? Videte corpus eius dis iratis natum. Ad summam, tria verba cito dicat, et servum me ducat. Hunc deum quis colet? Quis credet? Dum tales deos facitis, nemo vos deos esse credet. Summa rei, p. c.,<span class="pagebreak" id="index.xml-pb-d30e503">[Page p.396]</span> si honeste me<span class="note" id="Note8"><span class="noteLabel">Note: </span><span class="italics">Added by Buecheler.</span></span> inter vos gessi, si nulli clarius respondi, vindicate iniurias meas. Ego pro sententia mea hoc censeo:" atque ita ex tabella recitavit: <span class="quote">‘quando quidem divus Claudius occidit socerum suum Appium Silanum, generos duos Magnum Pompeium et L. Silanum, socerum filiae suae Crassum Frugi, hominem tam similem sibi quam ovo ovum, Scriboniam socrum filiae suae, uxorem suam Messalinam et ceteros quorum numerus iniri non potuit, placet mihi in eum severe animadverti, nec illi rerum iudicandarum vacationem dari, eumque quam primum exportari, et caelo intra triginta dies excedere, Olympo intra diem tertium.’</span></p><p>Pedibus in hane sententiam itum est. Nec mora, Cyllenius illum collo obtorto trahit ad inferos, a caelo</p><blockquote class="blockquote"><div class="l"><span class="quote">‘illuc<span class="note" id="Note9"><span class="noteLabel">Note: </span><span class="italics">Added by Buecheler.</span></span> unde negant redire quemquam.’</span></div></blockquote></div><div class="textpart" id="index.xml-body.1_div.1_div.9"><h3><span class="headingNumber">1.9. </span></h3><p>Dum descendunt per viam sacram, interrogat Mercurius, quid sibi velit ille concursus hominum, num Claudii funus esset. Et erat omnium formosissimum et impensa cura, plane ut scires deum efferri: tubicinum, cornicinum, omnis generis aenatorum tanta turba, tantus concentus, ut etiam Claudius audire posset. Omnes laeti, hilares: populus Romanus ambulabat tanquam liber. Agatho et pauci causidici plorabant, sed plane ex animo. Iurisconsulti e tenebris procedebant, pallidi, graciles, vix animam habentes, tanquam qui tum maxime reviviscerent.<span class="pagebreak" id="index.xml-pb-d30e532">[Page p.398]</span> Ex his unus cum vidisset capita conferentes et fortunas suas deplorantes causidicos, accedit et ait:<span class="quote">‘dicebam vobis: non semper Saturnalia erunt.’</span></p><p>Claudius ut vidit funus suum, intellexit se mortuum esse. Ingenti eum <span class="foreign" lang="grc">μεγάλῳ χορικῷ</span> nenia cantabatur anapaestis:</p><blockquote class="blockquote"><div class="l">"Fundite fletus, edite planctus,</div> <div class="l">resonet tristi clamore forum:</div> <div class="l">cecidit pulchre cordatus homo,</div> <div class="l">quo non alius fuit in toto</div> <div class="l">fortior orbe.</div> <div class="l">Ille citato vincere cursu</div> <div class="l">poterat celeres, ille rebelles</div> <div class="l">fundere Parthos levibusque sequi</div> <div class="l">Persida telis, certaque manu</div> <div class="l">tendere nervum, qui praecipites</div> <div class="l">vulnere parvo figeret hostes,</div> <div class="l">pictaque Medi terga fugacis.</div> <div class="l">Ille Britannos ultra noti</div> <div class="l">litora ponti</div> <div class="l">et caeruleos scuta Brigantas</div> <div class="l">dare Romuleis colla catenis</div> <div class="l">iussit et ipsum nova Romanae</div> <div class="l">iura securis tremere Oceanum.</div> <div class="l">Deflete virum, quo non alius</div> <div class="l">potuit citius discere causas,</div> <div class="l">una tantum parte audita,</div> <div class="l">saepe ne utra. Quis nunc iudex</div> <div class="l">toto lites audiet anno?</div> <div class="l">Tibi iam cedet sede relicta,</div> <div class="l">qui dat populo iura silenti,</div> <span class="pagebreak" id="index.xml-pb-d30e622">[Page p.400]</span> <div class="l">Cretaea tenens oppida centum.</div> <div class="l">Caedite maestis pectora palmis,</div> <div class="l">o causidici, venale genus.</div> <div class="l">Vosque poetae lugete novi,</div> <div class="l">vosque in primis qui concusso</div> <div class="l">magna parastis lucra fritillo."</div></blockquote></div><div class="textpart" id="index.xml-body.1_div.1_div.10"><h3><span class="headingNumber">1.10. </span></h3><p>Delectabatur laudibus suis Claudius, et cupiebat diutius spectare. Inicit illi manum Talthybius deorum<span class="note" id="Note10"><span class="noteLabel">Note: </span><span class="italics">The MSS. add</span> nuntius.</span> et trahit capite obvoluto, ne quis eum possit agnoscere, per campum Martium, et inter Tiberim et viam tectam descendit ad inferos. Antecesserat iam compendiaria Narcissus libertus ad patronum excipiendum, et venienti nitidus, ut erat a balineo, occurrit et ait: <span class="quote">‘Quid di ad homines?’</span> <span class="quote">‘celerius’</span> inquit Mercurius <span class="quote">‘et venire nos nuntia.’</span> Dicto citius Narcissus evolat. Omnia proclivia sunt, facile descenditur. Itaque quamvis podagricus esset, momento temporis pervenit ad ianuam Ditis, ubi iacebat Cerberus vel ut ait Horatius <span class="quote">‘belua centiceps.’</span> Pusillum perturbatur—subalbam canem in deliciis habere adsueverat—ut ilium vidit canem nigrum, villosum, sane non quem velis tibi in tenebris occurrere, et magna voce <span class="quote">‘Claudius’</span> inquit <span class="quote">‘veniet.’</span> Cum plausu procedunt cantantes:<span class="foreign" lang="grc">εὑρήκαμεν, συγχαίρωμεν.</span><span class="note" id="Note11"><span class="noteLabel">Note: </span><span class="italics">Buecheler alters the MS. reading to</span> <span class="foreign" lang="grc">συγχαίρομεν,</span> <span class="italics">the actual word of the cry.</span></span> Hic erat C. Silius consul designatus, Iuncus praetorius, Sex. Traulus, M. Hel<span class="pagebreak" id="index.xml-pb-d30e685">[Page p.402]</span> vius, Trogus, Cotta, Vettius Valens, Fabius equites R. quos Narcissus duci iusserat. Medius erat in hac cantantium turba Mnester pantomimus, quem Claudius decoris causa minorem fecerat. Ad Messalinam—cito rumor percrebuit Claudium venisse—convolant: primi omnium liberti Polybius, Myron, Harpocras, Amphaeus, Pheronactus,quos Claudius omnes, necubi imparatus esset, praemiserat. Deinde praefecti duo Iustus Catonius et Rufrius Pollio. Deinde amici Saturninus Lusius et Pedo Pompeius et Lupus et Celer Asinius consulares. Novissime fratris filia, sororis filia, generi, soceri, socrus, omnes plane consanguinei. Et agmine facto Claudio occurrunt. Quos cum vidisset Claudius, exclamat: <span class="foreign" lang="grc">πάντα φίλων πγήρη</span> <span class="quote">‘quomodo huc venistis vos?’</span> Tum Pedo Pompeius: <span class="quote">‘Quid dicis, homo crudelissime? Quaeris, quomodo? Quis enim nos alius hue misit quam tu, omnium amicorum interfector? In ius eamus, ego tibi hic sellas ostendam.’</span></p></div><div class="textpart" id="index.xml-body.1_div.1_div.11"><h3><span class="headingNumber">1.11. </span></h3><p>Ducit illum ad tribunal Aeaci: is lege Cornelia quae de sicariis lata est, quaerebat. Postulat, nomen eius recipiat; edit subscriptionem: occisos senatores XXXV, equites R. CCXXI, ceteros <span class="foreign" lang="grc">ὅσα ψάμαθόσ τε κόνισ τε.</span>. Advocatum non invenit. Tandem procedit P. Petronius, vetus convictor eius, homo Claudiana lingua disertus, et postulat advocationem. Non datur. Accusat Pedo Pompeius magnis clamoribus. Incipit patronus velle respondere. Aeacus, homo iustissimus,<span class="pagebreak" id="index.xml-pb-d30e702">[Page p.404]</span> vetat, et illum altera tantum parte audita condemnat et ait: <span class="foreign" lang="grc">αἴκε</span> Ingens silentium factum est. Stupebant omnes novitate rei attoniti, negabant hoc unquam factum. Claudio magis iniquum videbatur quam novum. De genere poenae diu disputatum est, quid illum pati oporteret. Erant qui dicerent, Sisyphum satis diu laturam fecisse, Tantalum siti periturum nisi illi succurreretur, aliquando Ixionis miseri rotam sufflaminandam. Non placuit ulli ex veteribus missionem dari, ne vel Claudius unquam simile speraret. Placuit novam poenam constitui debere, excogitandum illi laborem irritum et alicuius cupiditatis speciem sine effectu. Tum Aeacus iubet illum alea ludere pertuso fritillo. Et iam coeperat fugientes semper tesseras quaerere et nihil proficere.</p></div><div class="textpart" id="index.xml-body.1_div.1_div.12"><h3><span class="headingNumber">1.12. </span></h3><blockquote class="blockquote"><div class="l">Nam quotiens missurus erat resonante fritillo,</div> <div class="l">utraque subducto fugiebat tessera fundo.</div> <div class="l">Cumque recollectos auderet mittere talos,</div> <div class="l">fusuro similis semper semperque petenti,</div> <span class="pagebreak" id="index.xml-pb-d30e724">[Page p.406]</span> <div class="l">decepere fidem: refugit digitosque per ipsos</div> <div class="l">fallax adsiduo dilabitur alea furto.</div> <div class="l">Sic cum iam summi tanguntur culmina montis,</div> <div class="l">irrita Sisyphio volvuntur pondera collo.</div></blockquote><p> Apparuit subito C. Caesar et petere ilium in servitutem coepit; producit testes, qui illum viderant ab illo flagris, ferulis, colaphis vapulantem. Adiudicatur C. Caesari; Caesar illum Aeaco donat. Is Menandro liberto suo tradidit, ut a cognitionibus esset.</p></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Seneca.
	    Date: 2007-01-01<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:27:15Z.
	       SAXON HE 9.8.0.5.
		 --></address></div></body></html>