<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">ANNO DOMINI DCX-DCXII. GONDEM ARUS, REX GOTHORUM. NOTITIA HISTORICA IN GONDEMARUM.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem"><span class="smallcap">ANNO DOMINI DCX-DCXII.</span> GONDEM ARUS, <span class="smallcap">REX GOTHORUM.</span> NOTITIA HISTORICA IN GONDEMARUM.</span></span></h2><p>(Mariana, Hist. de Esp.)</p><p>Gundemarus, Witterico occiso, Gothorum regnum continuo obtinuit, salutis anno sexcentesimo decimo : an conjurationis princeps regnandi spe tantum faci- <span class="">PLSection C</span> nus suscepit; an procerum suffragiis, cum bello paceque prudentia esset singulari? Francorum viribus adjutum arbitror (licet enim in rebus tam dubiis hallucinari), qui Witterico infensi erant, regem factum : argumento vestigalis annui quod Francis a Gundemaro solvi consuevisse satis constat ex Bulga- rani comitis, Galliam Gothicam pro rege ea aetate gubernantis, litteris : quae ad hanc diem Compluti et Oveti inter veteres schedas librosque servantur. Unde praeterea intelligitur Gundemari legatos a Francorum regibus semel violatos, sacros etiam inter gentes barbaras. In quo, etsi commisisse videbantur ut hostium loco essent, nova missa legatione, Hispanis oratoribus ne conveniendi quidem reges potestatem factam. His injuriis Bulgaranus animo commotus, Theodorici oratores aditu Hispaniae prohibuit : et, cum ad bellum spectaret, correptis repente armis, Jubinianum et Corneliacum oppida, quae ex foedere a Reccaredo cum Francis inito Brunechildi cesserant, <span class="">PLSection C</span> in Narbonensi Gallia, pulso Francorum praesidio, ad Gothorum potestatem revocata. Ea ne Francorum armis repeterentur Brunechildis morte facium arbi- tramur non multo post consecuta, nulla ex se prole superstite. In Hispania Gundemarus Vascones im- perio denuo rebellantes, ducesque et copias, quibus Romani limitis custodia in Hispania credita erat, prospero belli eventu exagitavit, salutis anno sex- centesimo duodecimo, Toletique ex morbo obiit. Regnavit annum unum, menses decem, dies tredecim : ex Hilduara uxore nullam, quod sciatur, prolem re- liquit. Quo tempore Romanam rempublicam in Oriente Heraclius, Phocae successor, obtinebat. Ec- clesiam Romanam post Gregorium, Sabinianum, Bonifacium III, Bonifacius eo nomine IV guberna- bat; Ecclesiam Toletanam Euphimii, Tonantii, Adel- <span class="pagebreak" id="index.xml-pb-d30e98">[Page 181]</span> <span class="">PLSection A</span> phii successor, Aurasius studiis litterarum doctrinae- que, animi magnitudine et probitate cum quovis priorum comparandus. Eo pontifice atque adeo primo anno regni Gundemari, viginti quinque prae- sules ex variis Hispaniae partibus Toletum convocati in causa Toletani episcopi et episcoporum provinciae Carthaginensis, conventu coram rege ejusque jussu habito, disceptarunt. Euphimius enim Toletanus praesul in superioris Toletani concilii actis se metro- politanum per imprudentiam dixerat provinciae Car- petaniae. Reliqui praesules Carthaginensis provinciae, quae regionibus multo latior erat, Euphimii sub- scriptionem vertentes ad occasionem libertatis, Ec- clesiae Toletanae parere recusantes, ad dicendam causam vocati, sententiam mutare compulsi sunt : cum secundum Aurasii jura, tum a rege pronuntiatum <span class="">PLSection B</span> esset, tum ab episcopis, in quibus Leandro fratri jam defuncto successor Isidorus Hispalensis, Innocentius Emeritensis, Eusebius Tarraconensis, et praeter hos, nisi codices sunt vitiati, Benjamin Dumiensis erant. <span class="pagebreak" id="index.xml-pb-d30e105">[Page 182]</span> <span class="">PLSection A</span> Quam sententiam separato codicillo Carthaginensis provinciae praesules quindecim, quorum res agebatur, confirmarunt. Protogenes, sanctae Ecclesiae Segon- tinensis, Theodorus Castulonensis, Minicianus Sego- hiensis, Stephanus Oretanus, Jacobus Mentesanus, Magnentius Valeriensis, Theodosius Ercavicensis, Martinus Valentinus, Tonentius Palentinus, Portarius Segobriensis, Vincentius Bigastriensis, Eterius Basti- tanus, Gregorius Oxoniensis, Praesidius Complutensis, Senabilis Elotanus. Unde intelligitur Toletani metro- politani ditione multo plures Ecclesias olim quam nostra aetate contineri. Nam de primatu, quem in omnes Hispaniae Ecclesias obtinet, neque nunc dispu- tamus, neque tunc de illo suscepta erat disceptatio. Ex Montani, haud dubium, tempore olim Toletani episcopi, conventu in ea urbe habito, jus in omnes <span class="">PLSection B</span> Carthaginensis provinciae Ecclesias praesulibus Tole- tanis datum, ipsi quorum causa agebatur confitentur : ut hujus conventus acta et horum episcoporum san- ctio manifesto declarant.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a>Â </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:33:38Z.
	       SAXON HE 9.8.0.5.
		 --></address></div></body></html>