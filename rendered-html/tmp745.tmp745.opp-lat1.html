<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">EPISTOLA AD VALERIUM COMITEM (a), CUI AUGUSTINUS TRANSMITTIT NUNCUPATUM IPSI LIBRUM PRIMUM DE NUPTHS ET CONCUPISCENTIA.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">EPISTOLA AD VALERIUM COMITEM (a), CUI AUGUSTINUS TRANSMITTIT NUNCUPATUM IPSI LIBRUM PRIMUM DE NUPTHS ET CONCUPISCENTIA.</span></span></h2><div><span class="titlem">Domino illustri et merito præstantissimo, atque in Christi dilectione charissimo filio Valerio, AUGUSTINUS, in . Domino salutem.</span></div><p>i. Cum diu moleste haberem quod aliquoties scripserim, et nulla tuæ Sublimitatis rescripta meruerim, re­ <br /> pente epistolas tres tuæ Benignitatis accepi : unam non ad me so!um datam per coepiscopum meum Vindemia­ <br /> lcm, et non longe post pcr compresbyterum Firmum duas; qui vir sanctus, nobisque, ut ab illo scire potuisti, <br /> familiarissima charitate conjunctus, multa nobiscum de tua excellentia colloquendo, et veraciter insinuando <br /> qualem te in Christi visceribus noverit, non solum eas quas memoratus episcopus, vel quas ipse attulit, sed <br /> etiam illas quas non accepisse querebamur, litteras vicit. Et ideo de te narratio ejus suavior nobis erat, quia <br /> ca dicebat, qu;e ipse non posses, ne quidem me inquirente rescribere, ne tuarum laudum, quod sancta <br /> Scriptura prohibet ( <span style="font-style:italic">Prop.</span> XXVII, 2 ), fieres prædicator. Quanquam et cgo verear hæc ad te scribere, no <br /> suspicionem adulantis incurram, domine illustris et memo præstantissime, atque in Christi dilectione charis­ <br /> sime fili.</p><p>2. Landes itaque tuas in Christo, sive magis iri te laudes Christi, vide quid mibi delectationis et lætitiæ fuit <br /> audire ab illo qui nec fallere me posset propter fidem suam, et eas ignorare non posset propter amicitiam <br /> tuam. Sed alia et ab aliis, etsi non tam multa vel certa, verumtamen audivimus, fides tua quam sit sana et <br /> catholica, quam pia exspectatio futurorum, quae Dei fratrumque dilectio, quam non superbe sapias in excelsis <br /> honoribus, necspercs in incerto divitiarum, sed in Deo vivo, et dives sis in operibus bonis (I Tiin. vi, 17,18); <br /> quam sit domus tua requies solariumque sanctorum. et terror impiorum : quanta tibi cura sit, ne quis insidie­ <br /> tur membris Christi, coopertus velamine nominis Christi, sive in veteribus ejus, sive in recentioribus inimicis; <br /> quamque sis eorumdem inimicorum providus saluti, infestus errori. Hæc atque hujusmodi, ut dixi, et ab aliis <br /> solemus audire ; sed nunc ea per supradictum fratrem plura et testatiora cognovimus.</p><p>5. Purro autem de pudicitia conjugali, ut eam quoque in te laudare et amare possinus, numquid audiremus, <br /> nisi ab aliquo interiore familiari tuo, qui vitam tuim, non in superficie, sed penitus nosset? De hoc itaque tuo <br /> bono, Dei dono, me quoque delectat familiarius, et aliquanto diutius loqui tecum. Scio me non esse oncri tibi, <br /> si aliquid prolixum mitto, quod legendo, diutius sis nobiscum. Nam et hoc comperi, quod inter tuas multas <br /> magnasque curas facile ac libenter legas, nostrisque opusculis, ctiam quæ ad alios conscripsimus, si qua in <br /> manus tuas venire potuerunt, admodum delecteris; quanto magis quod ad te scribitur, ubi tanquam præsenti <br /> ioquar, et advertere dignaberis attentius, et accipere gratius ! Ab hac ergo epistola perge ad librum, quem <br /> simul misi, qui tuae Reverentiæ et cur conscriptus sit, et cur ad te potissimum missus, ipse suo principio <br /> commodius intimabit. <span class="note" id="Note1"><span class="noteLabel">Note: </span>(a) Est 900 inter <span class="unclear">Augustnianas[?]</span>, tom. 3.</span></p><div class="pagebreak" id="index.xml-pb-d30e221">[Page -]</div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:44:30Z.
	       SAXON HE 9.8.0.5.
		 --></address></div></body></html>