<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">IN LEONTIUM EPISCOPUM REDDITUM BURDEGALENSI ECCLESIÆ ACROSTICHIS.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">IN LEONTIUM EPISCOPUM REDDITUM BURDEGALENSI ECCLESIÆ ACROSTICHIS.</span></span></h2><p><span class="">PLSection D</span>Agnoscat omne sæculum <br /> Antislitem Leontium, <br /> Burdegalense praemium, <br /> Dono superno redditum.</p><p>Bilinguis ore calli do, <br /> Crimen fovebat invidum, <br /> Ferens acerbum nuntium, <br /> Hunc jam sepulcro conditum.</p><p>Celare se non pertulit, <br /> Qui triste funus edidit, <br /> Et si nocere desiit, <br /> Insana vita prodiit. <span class="">PLSection D</span><br /> Deceptus arte noxia <br /> Cassata deflet crimina, <br /> Dum quæ putabat tristia, <br /> Conversa sunt in gaudia.</p><p>Exempla sæva protulit, <br /> Calcanda cuncto tempore, <br /> Ut jam sibi conscriberet <br /> Decreta vivo antistitc.</p><p>Fucata res hæc contigit <br /> Vitanda casto pectore, <br /> Superstite ut præsumeret, <br /> Post fata quod vix defuit. <span class="pagebreak" id="index.xml-pb-d30e236">[Page 1081]</span> <span class="">PLSection A</span><br /> Gravat sacerdos ordinem <br /> Qui episcopatum sic petit, <br /> Praecepta qui complectitur <br /> Fugit honoris ambitum.</p><p>lloc si cui sit debitum <br /> Coactus ascendat gradum, <br /> Non se petente callide, <br /> Sed dante Christi muncre. <br /> Ineptus est quis ipse se <br /> Præferre vult Ecclesiæ : <br /> Nam rem sacratam sumere <br /> Electio divina sit.</p><p>Carus sacerdos ordinem <br /> Hilarius non ambiit, <span class="">PLSection B</span><br /> Martinus illud effugit, <br /> Gregorius vix sustulit.</p><p>Leges refutant ambitum, <br /> Invasor omnis pellitur, <br /> Quod respuunt pratoria, <br /> Vitet nefas Ecclesia.</p><p>Maligna erant certamina, <br /> De sede non tamen sua, <br /> Quae nec pati desiderat, <br /> Non inferat mens improba. <br /> Nec longiore tempore <br /> Versatur in hoc murmure, <br /> Dum cogitant succedere, <br /> Redit sacerdos qui fuit.</p><p>Orante plebe protinus, <span class="">PLSection C</span><br /> Dum nemo credit, redditur, <br /> Quae confluunt post tristia <br /> Majora sunt haec gaudia.</p><p>Plausu favebat civitas, <br /> Cui reddita est felicitas <span class="">PLSection A</span><br /> Orbata quem defleverat, <br /> Partem recepit anxia.</p><p>Quem vix putabat redditum <br /> Præventa voto prospero, <br /> Res mira quando cernitur <br /> Solet stupere visio.</p><p>Recolligit rector gregem, <br /> Errore captum semitae, <br /> Pastoris arce cognita <br /> Gavisa sunt ovilia.</p><p>Sumpsit gradum quo tempore <br /> Regressus est : eo die, <br /> Quis non superno munere <br /> Hoc contigisse prædicet ?</p><p><span class="">PLSection B</span>Tantum nec ante pracmium <br /> Plebi fuit, cum factus est, <br /> Lætata quantum tunc fuit <br /> Quando recepit præsulem.</p><p>Venite, cives, plaudite, <br /> Et vota votis addite ; <br /> Quo facta sunt miracula, <br /> Servent eum coelestia.</p><p>Christus sereno lumine <br /> Circumvolet, quem reddidit, <br /> Ut trina crescat gralia, <br /> Mercede, vita, gloria.</p><p>Imum canendo concrepet, <br /> Quisquis Deo non invidct; <br /> Laus ejus est, qui præulem <span class="">PLSection c</span><br /> De mortis ore retrahit.</p><p>Zelante fido pectore, <br /> Jam vera dici non pudet, <br /> Hæc parva nobilissimo <br /> Papæ damus Leontio.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:57:31Z.
	       SAXON HE 9.8.0.5.
		 --></address></div></body></html>