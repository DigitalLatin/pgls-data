<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">DREPANI FLORI PSALMI ET HYMNI.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">DREPANI FLORI PSALMI ET HYMNI.</span></span></h2><div><span class="titlem">PSALMUS XXII.</span></div><p><span class="">PLSection B</span>Me pater omnipotens clementi jure gubernat, <br /> Non mihi dira fames, non ulla nocebit egestas. <br /> Adsunt graminei colles et pascua læta, <br /> Adsunt et liquidi fontes et flumina larga. <br /> llis ego nutritus, his semper abunde refectus, <br /> Justitiæ rectos contendam carpere calles, <br /> Quos mihi dux menlis secreto lumine pandit, <br /> Ipsius ut nomen celebretur laude perenni. <br /> Illum ego corde sequens, lethi mortisque tenebras, <br /> Intrepido calcabo pede, mala nulla timebo : <br /> Mcme quippe tuae pie rcx correplio virgæ, <br /> Mc baculus, patcr alme, tuus firmatque regitque. <br /> Tu mihi delicias, tu mensam epulasquc parasti.</p><p>Qui satur invictas adipiscar pectore vires, <br /> Adversasque acies pulchro certamine vincam, <span class="">PLSection C</span><br /> Ut mihi post validos pugnæ victricis agones. <br /> Laetitiae largo caput aspergatur olivo, <br /> Lucilluusque calix pleno me proluat haustu, <br /> Servatusque tua cunctis pietate diebus, <br /> Sidereum Christi merear conscendere templum, <br /> Sub quo perpetuis vivam feliciter annis.</p><div><span class="titlem">PSALMUS XXVI.</span></div><p>Lux mihi pura Deus, Deus est mihi vivida virtus : <br /> Nec tenebras igitur, nec mortis jura verebor. <br /> Hoc tutore mea et munitur denique vita, <br /> Nc ine dira loco possit formido movere; <br /> Sed spernam cuncLos robustis viribus hostes, <br /> Qui properant nostras malis absumere carnes. <br /> Ecce meum tanto pulsant qui turbine pectus, <br /> Robore contrito tristi pcriere ruina : <span class="">PLSection D</span><br /> Sive ergo castris sedeant, seu prælia tentent, <br /> Ponam corde metum, spem tota mente resumam.</p><p>Unum est quod coeli Dominum intenseque poposci, <br /> Quodque ardens nimio voti fervore requiram, <br /> Ut maneam cunctis Christi sub moenibus annis, <br /> Ipsius et sancto semper succensus amore, <br /> Saepius aLterni visam sacra limina templi. <br /> Hic me namque feris cum cingerer undique bellis, <br /> Sub proprio abscondit thalamo, velisque sacratis <br /> Obtectum, grata nimium confovit in umbra. <br /> Hic me prævalida saxi sublimis in arce <br /> Constituit, sævosque super pius extulit hostes, <br /> Quo subjecta meus temnat certamina vertex. <br /> lbo igitur sacri vencranda per atria templi, <br /> Ac munus laudum Christi devotus ad ara.a <br /> Persolvam, gaudensque melos et carmina dicam : <span class="">PLSection B</span><br /> 0 Deus, aetherei censor mitissime regni, <br /> Pande salutiferas moestis clamoribus aures, <br /> Quosque gemens fundo miseratus respice flexus. <br /> Te mea vult facies, te mens, te corda precantur, <br /> Conspectum faciemque tuam, Pater alane, requiro. <br /> Neve pios oculos, sanctum neu subtrahe vultum, <br /> Neu famulum Dominus bello incumbente relinque : <br /> Esto mihi clemens potius, (idusque patronus, <br /> Nec me contemptum truculentis desere monstris. <br /> Ne me quippe feri quondam liquere parentes : <br /> At bonus hic Dominus dulci pietate rcfovit. <br /> Pande mihi rectum perplexa per a via callem, <br /> Legis et eximiam tribuas fulgere lucernam, <br /> Ne ferro accinctos incurram nescius hostes : <br /> Sed duce te gradiar inimica per agmina tutus; <span class="">PLSection C</span><br /> Nam me falsiloqui cinxerunt undique testes : <br /> Nil tamen insontem mendacia vana nocebunt <br /> Sed mendax proprium portabit lingua reatum. <br /> Ast ego confido Domini quod gaudia larga <br /> Vitali in patria laetus sine fine videbo. <br /> Exspecta Dominum constanti corde benignum ; <br /> Semper et adversis conflige viriliter armis, <br /> Nam bona perpetui patiens feret inclyta regni.</p><div><span class="titlem">PSALMUS XXVII.</span></div><p>Ad te polorum conditor <br /> Clamore supplex intimo, <br /> Votum precemque dirigo : <br /> Aurem benignus commoda.</p><p>Nam si tuis oraculis <br /> Indigna gesto pectora, <span class="">PLSection D</span><br /> His exsto jam simillimus. <br /> Imo vorantur qui lacu.</p><p>Audi precantis anxia, <br /> Pater suprefne, murmura, <br /> Dum templa coeli ad ardua <br /> Elata tollo brachia.</p><p>Ne me .scelestis obsecro <br /> Et criminosis coetibus <br /> Mixtum trahas ad infima <br /> Poenae voracis tartara.</p><p>Qui lingua et ore subdolo <br /> Pacem loquuntur proximo: <br /> Dirum scd altis contegunt <br /> Bellum fcri præcordiis.</p><p>His ergo, judcx optime, <span class="pagebreak" id="index.xml-pb-d30e395">[Page 1085]</span> <span class="">PLSection A</span><br /> Parem repende gratiam ; <br /> Tormenta versutis vafra, <br /> Infer malignis callida.</p><p>Manus iniquis actibus, <br /> Vitamque fraudi deditam <br /> Condigna plectat ultio, <br /> Fraus fraude, vita concidat.</p><p>Domus dolosis illita <br /> Fucis perenne corruat: <br /> Quæ facta mens nescit Dei, <br /> Densis tenebris horreat.</p><p>Grates polorum principi, <br /> Qui vola servi sopplicis <br /> Vocemque demens Debilem <br /> Tanto beavit munere.</p><p><span class="">PLSection B</span>Hic dimicantem protegit, <br /> Juvat, tuetur, erigit : <br /> Hujus favente numine, <br /> Claros triumphos consequor.</p><p>Tunc dura post discrimina, <br /> Caro dolore libera <br /> Florebit, et decus novum <br /> Pulchræ salutis induet.</p><p>Huic ergo prompto spiritu <br /> Mei decoris principi <br /> Laudes sacrabo debitas <br /> Dulces et hymnos concmam.</p><p>Hic namque virtus indyta <br /> Plebis beatæ præmia ; <br /> flic ipse Christo proflua <span class="">PLSection C</span><br /> Servat salutis gaudia.</p><p>Salva, Greator optime, <br /> Plebem redemptam sanguine, <br /> Tuæque dita praemiis <br /> Hæreditatis gloriæ.</p><p>Hanc cum potenti dextera <br /> Semper gubema et protege, <br /> Extolle summis hanc bonis, <br /> Ævi perennis sæculis.</p><div><span class="titlem">HYMNUS ANANIÆ, AZARIÆ ET MISAEL, SANCTORUM TRIUM FUERORUM.</span></div><p>Oiune quod aeternus per verbum condidit auctor, <br /> Auctoris nomen celebret, laudesque resultet, <br /> Exsultetque suum per saccata cuncta parentem. <br /> Angelicae vestro turmæ benedicite regi, <span class="">PLSection D</span><br /> Ingenitumque simul resonet vox celsa polorum : <br /> Hunc modulentur aquæ, quas sustinet arduus æther, <br /> Hunc omnis sancto virtus decantet amore, <br /> Hunc sol argenti psallat splendore coruscus, <br /> Hunc gelido fulgens collaudct lumine luna, <br /> Hunc pariter totus stellarum concinat ignis. <br /> Te pluvia exundans, te ros lenissimus edat, <br /> Discordesque auræ concordi voce resultent: <br /> Artificem proprium pulcherrima flamma loquatur, <br /> Et rapidus Domini nomen simul aestus anhelet. <br /> Hoc glacialis hiems, hoc torrida personet æstas. <br /> Roscida temperies, et tempora cana pruinis, <br /> Horrendumque gelu, et magni vis frigoris ingens, <br /> Et glacies crustis, vertens immanibus undas, <span class="">PLSection A</span><br /> Atque nives denso vallantes vellere terras, <br /> Auctori per saecla Deo sua carmina dicant. <br /> Hunc nox somniferis involvens cuncta tenebris, <br /> Atque dies varios distinguens luce colores, <br /> Mortalesque animos torrentia fulgura laudent, <br /> Et nubes largo ditantes ubere terras.</p><p>Te sator immensas tellus fundata per undas, <br /> Te quoque sublimi gaudentes vertice montes, <br /> Et colles humili spectantes sidera collo, <br /> Aeriæque sonent jucundo murmure silvæ, <br /> Atque omnis celebret fetus telluris opimae <br /> Tum fontes gelido moderantes caumata potu, <br /> Et maria horrendo quatientia littora fluctu, <br /> Flumineusque canat lapsus clamore sonoro. <br /> Te ceU immanes, et quidquid reptat in uudis; <span class="">PLSection B</span><br /> Te volucrum dulcis laudet concentus in agris. <br /> Te pecorum mitis grex inclyte personet, et te. <br /> Vis etiam resonel rabidarum torva ferarum. <br /> Hunc homiRum omne genus pollens ratione potenti <br /> Innumeris recinat linguis, hunc ipsa resultet <br /> Israelitarum nimium plebs cara Tonanti. <br /> Vosque sacerdotes, quos nobile germen Aaron <br /> Edidit, et sacro Levitae sanguine creti, <br /> Quos proprii templi voluit Deus esse ministros, <br /> Perpetuas supero laudes persolvite Regi.</p><p>Spiritus hunc animæque ciant per sæcla piorum, <br /> Et sancti atque humiles pura pietate frequentent. <br /> Hunc Anania sacer summo sustollat honore, <br /> Azariasque simul reverendo praedicet ore, <br /> Et Misael pulchro sanctus collaudet amore, <span class="">PLSection c</span><br /> Qui se dc medio fornacis turbine tutos <br /> Eruit, et venti rorantis flamine fovit, <br /> Cum rapidis cincti canerent hæc carmina flammis, <br /> Vimque suam oblitus sanctos non laederet ignis. <br /> Hes mira, et nullis abolenda in sæcula sæclis, ' <br /> Non caro, non vestis, non verticis ipse capillus <br /> Ardorem sensit piceum flammaeve vaporem : <br /> Quin læti atque alacres, ipso poscente tyranno, <br /> Egressi in laudes veri domuere profana <br /> Ora Dei, quo psallenti mirantia vultu, <br /> Horrore ingenti tremuerunt bapbara corda.</p><p>Hunc et nos igitur summum sanctumque paren- <br /> [tem, <br /> Cum nato immensi statuit qui culmina coeli: <br /> Cumque sacro flatu, virtutum auctore potentum, <span class="">PLSection D</span><br /> Laudibus assiduis digno exsultemus honore. <br /> Te, Domine, æternus cœlorum praedicat axisA <br /> Te laudat coeli sacrosancto exercitus ore, <br /> Glorificatque ingens cunctarum machina rerum, <br /> Extollit, mctuit, clamat, benedicit, adorat.</p><div><span class="titlem">HYMNUS AD MICHAELEM ARCHANGELUM.</span></div><p>Clarent angelici sublimia festa diei, <br /> Allatura piæ dona beata animæ, <br /> Huuc etenim Michael, aulæ coelestis alumnus, <br /> Conspicuo nobis consecrat ore diem, <br /> Dignatus Petri Paulique invisere sedem, <br /> Imperiumque fovens inclyta Roma tuum, <br /> Qui proceres inter pia mœnia luce coruscos, <br /> Egregio vultu splenduit orbe novo : <br /> Cum Deus expulsis lucem depromeret umbris, <span class="pagebreak" id="index.xml-pb-d30e660">[Page 1087]</span> <span class="">PLSection A</span><br /> Conderet et stabilem nocte ruente diem. <br /> Hic vati eximio, placidi Jordanis ad undam <br /> Se castris Domini prodidit esse ducem, <br /> Cum sacro in campo stricto consisteret ense, <br /> Subrueretque piis impia septa tubis, <br /> Dejiciens septem victrici fulmine gentes, <br /> Sacratisque Deo mystica regna ferens : <br /> Hunc Gabriel solum auxilium sibi ferre fatetur, <br /> Ad pia coelestis castra tuenda Dei, <br /> Admissas referens Danielis in ama coeli, <br /> Quas sancto impastus fuderat ore preces. <br /> Hunc oculis mentis, inter myrteta, beatus, <br /> Zacbarias roseo sidere vidit equo, <br /> Tendentem niveas templa ad coelestia plantas, <br /> Proque Dei affectu plebe rogare pio. <span class="">PLSection B</span><br /> Quatuor ex gemino ruerent cum monte quadrigæ, <br /> Disparibus raptæ præcipitanter equis , <br /> Dum rufi, atque nigri, nivei, variique jugales <br /> Perlustrant cuncli jugera vasta soli ; <br /> Atque Dei summo referunt exacta ministro, <br /> Principis et pendent ad pia jussa sui : <br /> Qui spem dejectis spondens, solatia moestis <br /> Spiritui vatis sic reboare jubet. <br /> Hierusalem Dominus larga pietate reviset, <br /> Atque ille æterno jam sit ut aula Deo. <br /> Quam tantus numerus hominumque gregumque <br /> [replevit <br /> Nullius ut muri cingier orbe queat: <br /> Sed Deus hanc ignis jugi munimine cinget, <br /> Consumens hostes, lumen et intus agens; <span class="">PLSection C</span><br /> Hic sub iine etiam cum serpens ille vetustus <br /> Intulerit Christo prælia cassa Deo, <br /> Cælestem cupiens telis exscindere sedem, <br /> Et populum sacrum carpere dente fero, <br /> Consurget toto coelestis turbine pugnae, <br /> Flammarumque globis castra nefanda premct: <br /> Tum populus Christi perfecta pace fruetur, <br /> Semper et angelico concinet ore melos.</p><div><span class="titlem">DE CEREO PASCHALI.</span></div><p>Alme Deus rerum, coeli custodia cujus <br /> Legibus aeternis vertigine concita jugi <br /> Volvitur, immensi socialis machina mundi : <br /> Te cœlum, et quidquid coeli tegit aureus umbo, <br /> Te chorus astrorum, te sol et menstrua luna, <span class="">PLSection D</span><br /> Te nimbi et nebulæ, verrentesque æquora venti, <br /> Te lucis noctisque vices, te quatuor anni <br /> Tempora, transcursis in se redeuntia rivis ; <br /> Te terra, et quidquid terras ambitque tegitque, <br /> Te freta, te curvis errantia flumina ripis, <br /> Te properi fontes, te jussæ stare paludes, <br /> Te pronæ pecudes, sortitæque alta volucres, <br /> Te muti pisces, te virosi serpentes, <br /> Pro se quisque tremunt: age rerum maxime rector <br /> Sidereas acies oculorum blanda tuentum <br /> Ad famulos demitte tuos, vultuque serenus <br /> Aspice constructam tanta in mysteria plebem, <br /> Unum quae trino celebrant sub nomine numen. <br /> Non sic Idæis simulantur Dindyma Gallis, <br /> Auica ncc Graiis nuribus vigilalur Eleusis, <span class="">PLSection A</span><br /> Orgia Thebanus vel agit nocturna Cithæron, <br /> Nil habet insanum slrepitu, nil thure vaporum, <br /> Sanguine nil madidum, nil cursibus immoderatum.</p><p>Nox sacris operanda tuis tanluin prece pura, <br /> Simplicibus votis manibusque celsa supinis, <br /> Te colimus natumque tuum, quem cuncta tuentem, <br /> Et tibi consortem verbo genitore creasti, <br /> Ignea quem celsi linquentem mcenia coeli, <br /> Visurumque suas hominis sub imagine terras, <br /> Intacto prægnans utro dedit innuba mater, <br /> Hunc ut per totam possimus dicere noctem, <br /> Inferimus claros sanctis altaribus ignes. <br /> Vestibus innumeris tereti circumilua gyro, <br /> Æquoream cohibet formatris cera papyrum, <br /> Cera domus mellis : jam caetera turba colentum <span class="">PLSection B</span><br /> Nigrantes tenuat vario splendore tenebras, <br /> Ubertat stupas, fervet discordia concors, <br /> Ut dum sacra pio peraguntur mystica ritu, <br /> Æmula sidereis vigilent funalia flammis.</p><p>Haec tibi nempe tui patris indiscreta propago, <br /> Multa luce micans, terra nox splendet in omni, <br /> Nox claro mage clara die : gens nulla nivali <br /> Usque adeo subjecta polo est, quam frigore pigram <br /> Sidus et aeternae premit inclementia brumæ, <br /> Quae te Christe neget rutilum : qua flammeus orbem <br /> Sol agit, occidui quae meta secunda diei est, <br /> Et qua prima patet reditura janua lucis; <br /> Tu coleris, dum finis erit, dum terra manebit, <br /> Vertetur coelum, vertentur mensibus anni, <br /> Semper bonos nomenque tuum laudesque canentur.</p><p><span class="">PLSection C</span></p><div><span class="titlem">DREPANIUS MODUINO AUGUSTODINENSl EPISCOPO.</span></div><div><span class="titlem">Exhortatio ad legenda sacra volumina.</span></div><p>Solvo pater profluas hilari de pectore grates, <br /> Quod reseras Floro labra benigna tuo. <br /> Ex queis pradulcis distillat gratia mellis, <br /> Ambrosiusque liquor pectora nostra fovet <br /> Audieras crebro Domini pia dicta jubentis, <br /> Os ego, si pandas, exsatiabo tuum. <br /> Coelestem sitiens traxisti in viscera flatum, <br /> Unde modo suavis emat et almus odor. <br /> Hausisti placidas Jesu de fontibus undas, <br /> Unde meam recreas doctor abunde sitim. <br /> Sic rogo divinis flagrent tua pectora flammis, <br /> Quas patribus Christus misit ab arce poli. <span class="">PLSection D</span><br /> Cum vehemens subito sonuisset ab æthere flatus, <br /> Fulsissetque omni vertice lingua rubens : <br /> Queisque duo valide fervebant corda virorum, <br /> Quos voluit media Christus adire via, <br /> Mystica sacrorum reserans oracula vatum, <br /> Ore uno et cunctos se cecinisse docens. <br /> Crede, pater, multo gaudent mea viscera motu, <br /> Et lætante anima vix mea lingua silet : <br /> Quod me non meritum tanto dignaris amore, <br /> Tamque pio affaris carmine, tamque sacro ; <br /> Quod non Assyrii violatur numinis undis, <br /> Nec sordescit aquis, turbide Nile, tuis; <br /> Sed liquido potius Jordanis manat ab amne, <br /> Quo pulcher Christi lætificatur ager. <br /> Jam l1unc Castalii siccetur fontis arena. <span class="pagebreak" id="index.xml-pb-d30e936">[Page 1089]</span> <span class="">PLSection A</span><br /> Aoniumque nemus fistula nulla sonet: <br /> Laurus Apollinese marcescat denique silvæ, <br /> Cumque suis baccis alba ligustra cadant; <br /> Victrices Christi vigeant per saecula palmae, <br /> Quas olli exsultans turba canora dedit, <br /> Paciferos scindens oleae de vertice ramos, <br /> Atque sacram sternens veste nitente vialn, <br /> Quæ Dominum portans mansuetae pullus asellæ; <br /> Poneret innocuos molliter ille pedes. <br /> Si placidi fontis vitalem quærimus undam, <br /> En Silose nobis vena salubris adest, <br /> Quæ naturales potis est abolere tenebras, <br /> Atque diem cæcis reddere luminibus. <br /> Si montes collesque juvant, sanctique poetæ, <br /> Ecce Sionis apex moenia sacra feret. <span class="">PLSection B</span><br /> In lau les Christi Thabor exsultat, et Hermon, <br /> Libanus aeriis plaudit. et ipse cedris, <br /> Carmelus sacer est Eliæ fulmine pollens, <br /> Vertice sublimi fert holocausta Dei, <br /> Nomine qui duplici Sina vocitatur et Horeb, <br /> Legiferum nobis monstrat et ipse senem, <br /> Flammea cornuto vibrantem lumina vultu, <br /> Gestantemque sacris jura superna tablis. <br /> Job prius heroo sua carmine bella retexit, <br /> Divina David personat ipse lyra. <br /> Qui loquar insigni tumidum Solomoua cothurno, <br /> Qui thalamos Christi psallit et Ecclesix? <br /> Hos, reverende pater, pleno sectentur amore, <br /> Hinc sensus nostri verbaque cuncta fluant. <br /> Auctorem pia lingua suum canat alque resultet, <span class="">PLSection C</span><br /> Auctorem proprium mens pia concelebret; <br /> Christicolæ sermo Christum ciat ore fideli : <br /> Hoc dignum , hoc justum est; suave, salubre, <br /> [pium.</p><div><span class="titlem">DREPANIUS AMICO.</span></div><p>Pro suscepta sui defensione gratiarum actio. <br /> 0 quam suavis odor vestri de pectoris aula, <br /> Exilit, o Christi frater amore potens. <br /> Mulcentur sensus, mulcentur viscera tota, <br /> Oblectatque omnem coelica vis animum, <br /> Non ita vernali vitis sub sidere flagrat, <br /> Palmite cum laeto gemmeus exit honor; <br /> Nec sic camporum redolet nova gratia fundens <br /> Candida puniceis lilia mixta rosis : <br /> Hoc et floriferæ vincuntur munera silvae. <span class="">PLSection D</span><br /> Pomorumque omnis exuperatur odor. <br /> Diligis et pariter praesens, et diligis absens, <br /> Nec variat castum callida fraus animum, <br /> Sive hostes, seu sint cari sine labe sodales : <br /> Nos tua corda fovent, nos tua lingua canit. <br /> Istis grata refers, illos ratione refellis, <br /> Diversisque armis dimicat onus amor, <br /> Et superat quoniam verax dilectio victrix, <br /> Semper in aeternum clara trophæa feret. <br /> Solis atra odiis, votisque actisque maligois, <br /> Turbine præcipiti jure ruina venit. <br /> At sincerus amor, ceu lux æterna coruscat: <br /> Nec cedit tenebris, sed tenebrosa fugat. <span class="">PLSection A</span><br /> Quid? quod crebro etiam mittis pia verba salutis, <br /> Pluribus et donis hicque domique oneras? <br /> Hic est verus amor, hæc est affeclio munda, <br /> Hoc patris et Christi munus ubique pium. <br /> Talia dinundit per mentes dona pudicas, <br /> Sedibus aetheriis spiritus ille fluens. <br /> Antiqui nunc orsa senis juvat ore referrc, <br /> Lumine qui captus, mente serenus, ait, <br /> Sic mea nunc redolet proles velut inclyta rura, <br /> Munera divino quæ benedicta cluunt; <br /> Det tibi cunctipotens coeli de rore salubri, <br /> Pinguibus eque arvis munera larga salis : <br /> Scilicet egregios æterni fratris acervos, <br /> Exundans oleum, vinaque pulchra nimis, <br /> His verbis persolvo libens tibi, care patroue, <span class="">PLSection B</span><br /> Perpetuas grates, vota benigna simul. <br /> Nam decet, et pulchra prorsus ratione recurrit, <br /> Divinis dictis munera diva cani. <br /> Sis felix cœptum servans per sæcula amorem, <br /> Acceptus celso semper amice Deo.</p><div><span class="titlem">DREPANIUS VULFINO, GRAMMATICO AURELIANENSI.</span></div><div><span class="titlem">Hortatio ad rescribendum.</span></div><p>Annuus exeurrit revolutis mensibus orbis. <br /> Quod lua vox nostris auribus insonuit, <br /> Tam nitidis chartis, tam claris culta figuris, <br /> Ut specimen cordis pagina pulchra daret: <br /> Sic liquidas puteus profundit largifer undas, <br /> Et rapidus rapido fervor ab igne salit. <span class="">PLSection C</span><br /> Sic rutilus rutilum vomit et carbunculus ignem, <br /> Puraque fert durus vina venusta calix. <br /> Ex oleæ pulchro pulcher quoque vertice fructus <br /> Carpitur, atque liquor pulchrior inde fluit ; <br /> Sed mihi mellifluum rapuit sors invida carmen, <br /> Et dulcem pateram fregit iniqua manus. <br /> Frigida ceu si quis sitienti pocula demat, <br /> Vel famido gratas vertat ab ore dapes : <br /> Proque dolore venit misero quod sæpe verebar, <br /> Et metus ille meus re manifestus adest. <br /> Conticuit citharæ quondam vox optima nostre, <br /> Et lyra dulcimodos pressit amica sonos. <br /> Quid rogo frater agis tam longa silentia servans? <br /> Quove tibi nostri tam cito pulsus amor? <br /> Certe tanta tuae tum florida carmina musae <br /> Haud parva ut pateant indiguere mora. <span class="">PLSection D</span><br /> Vix tamen excursos excussit vis tua versus, <br /> Dum volucres apices sic revolare jubes. <br /> Justa igitur cæptis, et scribe, et scripta reposce : <br /> Sic etenim dulcis crescere suevit amor. <br /> Sermo ligat mentes, permulcet pectora sermo, <br /> Absentes sociat, scissaque conciliat : <br /> Sic animæ David Jonathæ mens pulchra cohæsit, <br /> Nec patris horrendis dejicienda minis. <br /> Vox etenim prudens, ceu fervida succina flagrat, <br /> Et rapit attactu corda modesta suo. <br /> Prome precor solitos mellito gutture cantus, <br /> Et releva nostram dulcis amice sitim.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:24:02Z.
	       SAXON HE 9.8.0.5.
		 --></address></div></body></html>