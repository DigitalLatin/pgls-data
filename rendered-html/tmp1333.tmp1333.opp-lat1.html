<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">AD EXTERUM RES HISPANAS AMANTEM.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">AD EXTERUM RES HISPANAS AMANTEM.</span></span></h2><p><span style="font-style:italic">Hispaniam nostram cunctis saeculis ingeniorum altricem non. opinor, tam caudex erit, qui ignoret; non tam invidus, qui contra contestatam et inconcussam tot monumentorum fidem inficiari audeat. Mitto antiquissimos, qui upud Strabonem (Geog.</span> <span class="smallcap">III</span>) inter Hispaniae populos sapientia putabantur excellere, et litterarum studiis u(??)ebantur, et venerandae vetustatis volumina habebant, poemata, leges quoque versibus conscriptas e sex annorum millibus, ut aiunt. Caeteri enim Hispani usum habebant litterarum non uno quidem genere, nec una iliis lingua. <span style="font-style:italic">Mirum certe in iis, quibus semper</span></p><p>...........Omnis in armis Lucis causa sita, et damnatum vivere paci; <span style="font-style:italic">teste Italico (Punic.</span> <span class="smallcap">III</span>), <span style="font-style:italic">Hispano vate. Pacatis quippe et togatis artibus florere inter sagorum usum et armorum strepitum a natura inditum, non exemplo comparatum est. Mitto etiam illam felicissimam scriptorum Hispano- rum segetem, quae ab Augustaeo aevo ad Neronianum ipsos</span></p><p>Romanos rerum dominos, gentemque togatam, <span style="font-style:italic">cum</span> facundissimos oratores, et clarissimos vates <span style="font-style:italic">illis Hispania pepererit ut Latinus Pacatus Panegyr. ad Theodosium Aug. nostrum ait, omnigenae eloquentiae professione admirata est. Unde semper cum ingenio(??)um principe Augustino</span> (<span class="smallcap">VIII</span> <span style="font-style:italic">de Civit</span>., c. 11) Hispanos sapientes <span style="font-style:italic">possumus appellare. Illorum etsi multa praeclara ingenii monumenta fatorum livore perierint, pleraque tamen propitiante bono ipsorum genio cum feliciori cu- juscunque gentis hac de re proventu, fatente invidia, possunt comparari. Ex iis praeter tol millia, quae in pretio apud omnes et fracta sunt, non pauca in antiquissimis rarioris notae bibliothecis hactenus delitescunt, quae ab eruditis cognita et laudata, majus de se aliis excitarunt desiderium. Aliquot G. Loaisa, A. Morales, J. Mariana, aliique doctrina et auctoritate praestantes viri communis juris reip. causa fecerunt. Aliquot etiam ego cum tineis adhuc et blattis incredibili rei litterariae damno rixantia, e tenebris eruta, ad vetustissimas membranas compo- sita. et notis illustrata, editioni parata habeo. Quorum quidem catalogum hic libenter merito texerem, ni picea- tas et tagaces quorumdam ardelionum manus timerem, quos Harpyiarum more in modestiorum sibique dissi- millimorum scrinia involantes</span></p><p>Convectare juvat praedas et vivere rapto; <span style="font-style:italic">Quippe quibus</span>, ....... foedissima ventris Proluvies, uncaeque manus...... (<span style="font-style:italic">Virg.</span> <span class="smallcap">III</span> AEneid.) ....... Rostra apta rapinis, ....... Unguibus hamus inest. (<span style="font-style:italic">Ovid.</span> <span class="smallcap">VI</span> <span style="font-style:italic">Fast.</span>) <span style="font-style:italic">Verum enimvero Carnam sive Cardineam nympham Kal. lun. suillo lardo veteri ritu (Ovid.</span> <span class="smallcap">VI</span> <span style="font-style:italic">Fast.</span>) <span style="font-style:italic">placabo, ut vel hos Fidentinos (Martial.</span> <span class="smallcap">I</span>, <span style="font-style:italic">epig.</span> 30, 54, 73), <span style="font-style:italic">Autolycos (Homer. Iliad.</span> <span class="foreign" lang="grc">x</span>, <span style="font-style:italic">Odyss.</span> <span class="foreign" lang="grc">λ</span>, <span style="font-style:italic">et Ovid.</span> 40 <span style="font-style:italic">Met.</span>), <span style="font-style:italic">Gleptas (Plaut. Trucul.) AEsopi graculos (Horat. ad Pison.) et</span></p><p>Bonorum malas carminum lavernas (<span style="font-style:italic">Auson. ad Th.</span>) <span style="font-style:italic">averruncet, aut saltem praesentem audacissimis</span> Imponat <span style="font-style:italic">plagiariis</span> pudorem. (<span style="font-style:italic">Mart.</span> <span class="smallcap">I</span>, <span style="font-style:italic">ep.</span> 53.) Certe, etsi innocuae librorum licentiae Tristius baud illis monstrum, nec saevior ulla Pests et ira deum Stygiis ses(??) extulit undis; (<span style="font-style:italic">Virg. ΑEn.</span> <span class="smallcap">III</span>.) <span style="font-style:italic">Naturae tamen melioris beneficio ita comparatum habemus, ut quoties haec</span> Turba sonans praedam pedibus circumvolat uncis, <span style="font-style:italic">et alienas, et</span> utcunque <span style="font-style:italic">harpagatas effrontissimo</span> Polluit ore dapes;....... <span style="font-style:italic">extemplo indicio suo ipsa editionis foeditas et erratorum seges</span> ....... Traducit manifesto <sup>a</sup> carmina furto. <span style="font-style:italic">Experimento apud nos heri et nudiustertius didicimus; hodie etiam timemus. Verum dum illi ementitae et emendi- catae famae larva circumferuntur, nos veris in remp. litterariam et in patriam meritis, de utraque (uti hactenus et fortasse an non inutiliter fecimus) optime mereri</span> <span class="foreign" lang="grc">σύν θεώ</span> <span style="font-style:italic">non desinemus.</span></p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:56:54Z.
	       SAXON HE 9.8.0.5.
		 --></address></div></body></html>