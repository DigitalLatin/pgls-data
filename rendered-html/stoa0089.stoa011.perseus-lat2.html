<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Panegyricus de quarto consulatu Honorii Augusti</title><meta name="author" content="Claudianus, Claudius" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Panegyricus de quarto consulatu Honorii Augusti" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Panegyricus de quarto consulatu Honorii Augusti</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="pagebreak" id="index.xml-pb-d30e57">[Page v.1.p.286]</div><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><div class="l">Auspiciis iterum sese regalibus annus</div><div class="l">induit et nota fruitur iactantior aula,</div><div class="l">limina nec passi circum privata morari</div><div class="l">exultant reduces Augusto consule fasces,</div><div class="l">cernis ut armorum proceres legumque potentes </div><div class="l">patricios sumant 1 habitus? et more Gabino</div><div class="l">discolor incedit legio positisque parumper</div><div class="l">bellorum signis sequitur vexilla Quirini.</div><div class="l">lictori cedunt aquilae ridetque togatus</div><div class="l">miles et in mediis effulget curia castris. </div><div class="l">ipsa Palatino circumvallata senatu</div><div class="l">iam trabeam Bellona gerit parmamque removit</div><div class="l">et galeam sacras umeris vectura curules.</div><div class="l">nec te laurigeras pudeat, Gradive, secures</div><div class="l">pacata gestare manu Latiaque micantem </div><div class="l">loricam mutare toga, dum ferreus haeret</div><div class="l">currus et Eridani ludunt per prata iugales.</div><div class="l">Haud indigna coli nec nuper cognita Marti</div><div class="l">Ulpia progenies et quae diademata mundo</div><div class="l">sparsit Hibera domus. nec tantam vilior unda </div><div class="pagebreak" id="index.xml-pb-d30e100">[Page v.1.p.288]</div><div class="l">promeruit gentis seriem: cunabula fovit</div><div class="l">Oceanus; terrae dominos pelagique futuros</div><div class="l">inmenso decuit rerum de principe nasci.</div><div class="l">hinc processit avus, cui post Arctoa frementi</div><div class="l">classica Massylas adnexuit Africa laurus, </div><div class="l">ille, Caledoniis posuit qui castra pruinis,</div><div class="l">qui medios Libyae sub casside pertulit aestus,</div><div class="l">terribilis Mauro debellatorque Britanni</div><div class="l">litoris ac pariter Boreae vastator et Austri.</div><div class="l">quid rigor aeternus, caeli quid frigora prosunt </div><div class="l">ignotumque fretum? maduerunt Saxone fuso</div><div class="l">Orcades; incaluit Pictorum sanguine Thyle;</div><div class="l">Scottorum cumulos flevit glacialis Hiverne.</div><div class="l">quid calor obsistit forti? per vasta cucurrit</div><div class="l">Aethiopum cinxitque novis Atlanta maniplis, </div><div class="l">virgineum Tritona bibit sparsosque venenis</div><div class="l">Gorgoneos vidit thalamos et vile virentes</div><div class="l">Hesperidum risit, quos ditat fabula, ramos.</div><div class="l">arx incensa Iubae, rabies Maurusia ferro</div><div class="l">cessit et antiqui penetralia diruta Bocchi. </div><div class="l">Sed laudes genitor longe transgressus avitas</div><div class="l">subdidit Oceanum sceptris et margine caeli</div><div class="l">clausit opes, quantum distant a Tigride Gades,</div><div class="l">inter se Tanais quantum Nilusque relinquunt:</div><div class="l">haec tamen innumeris per se quaesita tropaeis, </div><div class="pagebreak" id="index.xml-pb-d30e154">[Page v.1.p.290]</div><div class="l">non generis dono, non ambitione potitus.</div><div class="l">digna legi virtus, ultro se purpura supplex</div><div class="l">obtulit et solus meruit regnare rogatus.</div><div class="l">nam cum barbaries penitus commota gementem</div><div class="l">inrueret Rhodopen et mixto turbine gentes </div><div class="l">iam deserta suas in nos transfunderet Arctos,</div><div class="l">Danuvii totae vomerent cum proelia ripae,</div><div class="l">cum Geticis ingens premeretur Mysia plaustris</div><div class="l">flavaque Bistonios operirent agmina campos,</div><div class="l">omnibus adflictis et vel labentibus ictu </div><div class="l">vel prope casuris: unus tot funera contra</div><div class="l">restitit extinxitque faces agrisque colonos</div><div class="l">reddidit et leti rapuit de faucibus urbes.</div><div class="l">nulla relicta foret Romani nominis umbra,</div><div class="l">ni pater ille tuus iamiam ruitura subisset </div><div class="l">pondera turbatamque ratem certaque levasset</div><div class="l">naufragium commune manu: velut ordine rupto</div><div class="l">cum procul insanae traherent Phaethonta quadrigae</div><div class="l">saeviretque dies terramque et stagna propinqui</div><div class="l">haurirent radii, solito cum murmure torvis </div><div class="l">sol occurrit equis; qui postquam rursus eriles</div><div class="l">agnovere sonos, rediit meliore magistro</div><div class="l">machina concentusque poli, currusque recepit</div><div class="l">imperium flammaeque modum. Sic traditus ille</div><div class="l">servatusque Oriens. at non pars altera rerum </div><div class="l">tradita: bis possessa manu, bis parta periclis.</div><div class="l">per varium gemini scelus erupere tyranni</div><div class="l">tractibus occiduis: hunc saeva Britannia fudit;</div><div class="pagebreak" id="index.xml-pb-d30e213">[Page v.1.p.292]</div><div class="l">hunc sibi Germanus famulum delegerat exul:</div><div class="l">ausus uterque nefas, domini respersus uterque </div><div class="l">insontis iugulo. novitas audere priori</div><div class="l">suadebat cautumque dabant exempla sequentem.</div><div class="l">hic nova moliri praeceps, hic quaerere tuta</div><div class="l">providus; hic fusis, collectis viribus ille;</div><div class="l">hic vagus excurrens, hic intra claustra reductus. </div><div class="l">dissimiles, sed morte pares, evadere neutri</div><div class="l">dedecus aut mixtis licuit procumbere talis,</div><div class="l">amissa specie, raptis insignibus ambo</div><div class="l">in vultus rediere suos manibusque revinctis</div><div class="l">oblati gladiis summittunt colla paratis </div><div class="l">et vitam veniamque rogant. pro damna pudoris!</div><div class="l">qui modo tam densas nutu movere cohortes,</div><div class="l">in quos iam dubius sese libraverat orbis,</div><div class="l">non hostes victore cadunt, sed iudice sontes;</div><div class="l">damnat voce reos, petiit quos Marte tyrannos. </div><div class="l">amborum periere duces: hic sponte carina</div><div class="l">decidit in fluctus, illum suus abstulit ensis;</div><div class="l">hunc Alpes, hunc pontus habet. solacia caesis</div><div class="l">fratribus haec ultor tribuit: necis auctor uterque</div><div class="l">labitur; Augustas par victima mitigat umbras. </div><div class="l">has dedit inferias tumulis, iuvenumque duorum</div><div class="l">purpureos merito placavit sanguine manes.</div><div class="l">Illi iustitiam confirmavere triumphi,</div><div class="pagebreak" id="index.xml-pb-d30e267">[Page v.1.p.294]</div><div class="l">praesentes docuere deos. hinc saecula discant</div><div class="l">indomitum nihil esse pio tutumve nocenti: </div><div class="l">nuntius ipse sui longas incognitus egit</div><div class="l">praevento rumore vias. inopinus utrumque</div><div class="l">perculit et clausos montes, ut plana, reliquit.</div><div class="l">extruite inmanes scopulos, attollite turres,</div><div class="l">cingite vos fluviis, vastas opponite silvas, </div><div class="l">Garganum Alpinis Appenninumque nivalem</div><div class="l">permixtis sociate iugis et rupibus Haemum</div><div class="l">addite Caucasiis, involvite Pelion Ossae:</div><div class="l">non dabitis murum sceleri. qui vindicet, ibit:</div><div class="l">omnia subsident meliori pervia causae. </div><div class="l">Nec tamen oblitus civem cedentibus atrox</div><div class="l">partibus infremuit; non insultare iacenti</div><div class="l">malebat: mitis precibus, pietatis abundans,</div><div class="l">poenae parens erat; paci non intulit iram;</div><div class="l">post acies odiis idem qui terminus armis. </div><div class="l">profuit hoc vincente capi, multosque subactos</div><div class="l">prospera 1 laturae commendavere catenae,</div><div class="l">magnarum largitor opum, largitor honorum</div><div class="l">pronus et in melius gaudens convertere fata,</div><div class="l">hinc amor, hinc validum devoto milite robur. </div><div class="l">hinc natis mansura fides. Hoc nobilis ortu</div><div class="l">nasceris aequaeva cum maiestate creatus</div><div class="l">nullaque privatae passus contagia sortis.</div><div class="l">omnibus acceptis ultro te regia solum</div><div class="l">protulit et patrio felix adolescis in ostro, </div><div class="pagebreak" id="index.xml-pb-d30e324">[Page v.1.p.296]</div><div class="l">membraque vestitu numquam violata profano</div><div class="l">in sacros cecidere sinus. Hispania patrem</div><div class="l">auriferis eduxit aquis, te gaudet alumno</div><div class="l">Bosphorus. Hesperio de limine surgit origo,</div><div class="l">sed nutrix Aurora tibi; pro pignore tanto </div><div class="l">certatur, geminus civem te vindicat axis.</div><div class="l">Herculis et Bromii sustentat gloria Thebas,</div><div class="l">haesit Apollineo Delos Latonia partu</div><div class="l">Cretaque se iactat tenero reptata Tonanti;</div><div class="l">sed melior Dele, Dictaeis clarior oris </div><div class="l">quae dedit hoc numen regio; non litora nostro</div><div class="l">sufficerent angusta deo. nec inhospita Cynthi</div><div class="l">saxa tuos artus duro laesere cubili:</div><div class="l">adclinis genetrix auro, circumflua gemmis</div><div class="l">in Tyrios enixa toros; ululata verendis </div><div class="l">aula puerperiis. quae tunc documenta futuri?</div><div class="l">quae voces avium? quanti per inane volatus?</div><div class="l">qui vatum discursus erat? tibi corniger Hammon</div><div class="l">et dudum taciti rupere silentia Delphi,</div><div class="l">te Persae cecinere magi, te sensit Etruscus </div><div class="l">augur et inspectis Babylonius horruit astris,</div><div class="l">Chaldaei stupuere senes Cumanaque rursus</div><div class="l">intonuit rupes, rabidae delubra Sibyllae.</div><div class="l">nec te progenitum Cybeleius acre sonoro</div><div class="l">lustra vit Corybas: exercitus undique fulgens </div><div class="l">adstitit; ambitur signis augustior infans,</div><div class="l">sentit adorantes galeas, redditque ferocem</div><div class="l">vagitum lituus. Vitam tibi contulit idem</div><div class="pagebreak" id="index.xml-pb-d30e384">[Page v.1.p.298]</div><div class="l">imperiumque dies; inter cunabula consul</div><div class="l">proveheris, signas posito modo nomine fastos </div><div class="l">donaturque tibi, qui te produxerat, annus.</div><div class="l">ipsa Quirinali parvum te cinxit amictu</div><div class="l">mater et ad primas docuit reptare curules.</div><div class="l">uberibus Sanctis inmortalique dearum</div><div class="l">crescis adoratus gremio: tibi saepe Diana <span class="note" id="Note1"><span class="noteLabel">Marg</span>160</span></div><div class="l">Maenalios arcus venatricesque pharetras</div><div class="l">suspendit, puerile decus; tu saepe Minervae</div><div class="l">lusisti clipeo fulvamque impune pererrans</div><div class="l">aegida tractasti blandos interritus angues;</div><div class="l">saepe tuas etiam iam tum gaudente marito </div><div class="l">velavit regina comas festinaque voti</div><div class="l">praesumptum diadema dedit, tum lenibus ulnis</div><div class="l">sustulit et magno porrexit ad oscula patri.</div><div class="l">nec dilatus honos: mutatur principe Caesar;</div><div class="l">protinus aequaris fratri. Non certius umquam </div><div class="l">hortati superi, nullis praesentior aether</div><div class="l">adfuit ominibus. tenebris involverat atra</div><div class="l">lumen hiems densosque Notus collegerat imbres.</div><div class="l">sed mox, cum solita miles te voce levasset,</div><div class="l">nubila dissolvit Phoebus pariterque dabantur </div><div class="l">sceptra tibi mundoque dies: caligine liber</div><div class="l">Bosphorus adversam patitur Calchedona cerni.</div><div class="l">nec tantum vicina nitent, sed tota repulsis</div><div class="l">nubibus exuitur Thrace, Pangaea renident</div><div class="l">insuetosque palus radios Maeotia vibrat. </div><div class="pagebreak" id="index.xml-pb-d30e444">[Page v.1.p.300]</div><div class="l">nec Boreas nimbos aut sol ardentior egit:</div><div class="l">imperii lux ilia fuit; praesagus obibat</div><div class="l">cuncta nitor risitque tuo natura sereno.</div><div class="l">visa etiam medio populis mirantibus audax</div><div class="l">Stella die, dubitanda nihil nec crine retuso </div><div class="l">languida, sed quantus numeratur nocte Bootes,</div><div class="l">emicuitque plagis alieni temporis hospes</div><div class="l">ignis et agnosci potuit, cum luna lateret:</div><div class="l">sive parens Augusta fuit, seu forte reluxit</div><div class="l">divi sidus avi, seu te properantibus astris </div><div class="l">cernere sol patiens caelum commune remisit.</div><div class="l">adparet quid signa ferant. ventura potestas</div><div class="l">claruit Ascanio, subita cum luce comarum</div><div class="l">innocuus flagraret apex Phrygioque volutus</div><div class="l">vertice fatalis redimiret tempora candor. </div><div class="l">at tua caelestes inlustrant omina flammae.</div><div class="l">talis ab Idaeis primaevus Iuppiter antris</div><div class="l">possessi stetit arce poli famulosque recepit</div><div class="l">natura tradente deos; lanugine nondum</div><div class="l">vernabant vultus nec adhuc per colla fluebant </div><div class="l">moturae convexa comae; tum scindere nubes</div><div class="l">discebat fulmenque rudi torquere lacerto.</div><div class="l">Laetior augurio genitor natisque superbus</div><div class="l">iam paribus duplici fultus consorte redibat</div><div class="l">splendebatque pio complexus pignora curru. </div><div class="l">haud aliter summo gemini cum patre Lacones,</div><div class="l">progenies Ledaea, sedent: in utroque relucet</div><div class="l">frater, utroque soror; simili chlamys effluit auro;</div><div class="pagebreak" id="index.xml-pb-d30e504">[Page v.1.p.302]</div><div class="l">stellati pariter crines. iuvat ipse Tonantem</div><div class="l">error et ambiguae placet ignorantia matri; </div><div class="l">Eurotas proprios discernere nescit alumnos.</div><div class="l">Ut domus excepit reduces, ibi talia tecum</div><div class="l">pro rerum stabili fertur dicione locutus:</div><div class="l">“Si tibi Parthorum solium Fortuna dedisset,</div><div class="l">care puer, terrisque procul venerandus Eois </div><div class="l">barbarus Arsacio consurgeret ore tiaras:</div><div class="l">sufficeret sublime genus luxuque fluentem</div><div class="l">deside nobilitas posset te sola tueri.</div><div class="l">altera Romanae longe rectoribus aulae</div><div class="l">condicio. virtute decet, non sanguine niti. </div><div class="l">maior et utilior fato coniuncta potenti,</div><div class="l">vile latens virtus, quid enim? submersa tenebris</div><div class="l">proderit obscuro veluti sine remige puppis</div><div class="l">vel lyra quae reticet vel qui non tenditur arcus.</div><div class="l">Hanc tamen haud quisquam, qui non agnoverit ante </div><div class="l">semet et incertos animi placaverit aestus,</div><div class="l">inveniet; longis illuc ambagibus itur.</div><div class="l">disce orbi, quod quisque sibi. cum conderet artus</div><div class="l">nostros, aetheriis miscens terrena, Prometheus,</div><div class="l">sinceram patri mentem furatus Olympo </div><div class="l">continuit claustris indignantemque revinxit</div><div class="l">et, cum non aliter possent mortalia fingi,</div><div class="l">adiunxit geminas. illae cum corpore lapsae</div><div class="l">intereunt, haec sola manet bustoque superstes</div><div class="l">evolat. hanc alta capitis fundavit in arce </div><div class="l">mandatricem operum prospecturamque labori;</div><div class="pagebreak" id="index.xml-pb-d30e564">[Page v.1.p.304]</div><div class="l">illas inferius collo praeceptaque summae</div><div class="l">passuras dominae digna statione locavit.</div><div class="l">quippe opifex veritus confundere sacra profanis</div><div class="l">distribuit partes animae sedesque removit. </div><div class="l">iram sanguine! regio sub pectore cordis</div><div class="l">protegit imbutam flammis avidamque nocendi</div><div class="l">praecipitemque sui. rabie succensa tumescit,</div><div class="l">contrahitur tepefacta metu. cumque omnia secum</div><div class="l">duceret et requiem membris vesana negaret, </div><div class="l">invenit pulmonis opem madidumque furenti</div><div class="l">praebuit, ut tumidae ruerent in mollia fibrae.</div><div class="l">at sibi cuncta petens, nil conlatura cupido</div><div class="l">in iecur et tractus imos compulsa recessit,</div><div class="l">quae, velut inmanis reserat dum belua rictus, </div><div class="l">expleri pascique nequit: nunc verbere curas</div><div class="l">torquet avaritiae, stimulis nunc flagrat amorum,</div><div class="l">nunc gaudet, nunc maesta dolet satiataque rursus</div><div class="l">exoritur caesaque redit pollentius hydra.</div><div class="l">Hos igitur potuit si quis sedare tumultus, </div><div class="l">inconcussa dabit purae sacraria menti.</div><div class="l">tu licet extremos late dominere per Indos,</div><div class="l">te Medus, te mollis Arabs, te Seres adorent:</div><div class="l">si metuis, si prava cupis, si duceris ira,</div><div class="l">servitii patiere iugum; tolerabis iniquas </div><div class="l">interius leges, tunc omnia iure tenebis,</div><div class="l">cum poteris rex esse tui. proclivior usus</div><div class="l">in peiora datur suadetque licentia luxum</div><div class="l">inlecebrisque effrena favet. tum vivere caste</div><div class="pagebreak" id="index.xml-pb-d30e623">[Page v.1.p.306]</div><div class="l">asperius, cum prompta Venus; tum durius irae </div><div class="l">consulitur, cum poena patet. sed comprime motus</div><div class="l">nec tibi quid liceat, sed quid fecisse decebit</div><div class="l">occurrat, mentemque domet respectus honesti.</div><div class="l">Hoc te praeterea crebro sermone monebo,</div><div class="l">ut te totius medio telluris in ore </div><div class="l">vivere cognoscas, cunctis tua gentibus esse</div><div class="l">facta palam nec posse dari regalibus usquam</div><div class="l">secretum vitiis; nam lux altissima fati</div><div class="l">occultum nihil esse sinit, latebrasque per omnes</div><div class="l">intrat et abstrusos explorat fama recessus.</div><div class="l">Sis pius in primis; nam cum vincamur in omni</div><div class="l">munere, sola deos aequat dementia nobis,</div><div class="l">neu dubie suspectus agas neu falsus amicis</div><div class="l">rumorumve avidus: qui talia curat, inanes</div><div class="l">horrebit strepitus nulla non anxius hora. </div><div class="l">non sic excubiae, non circumstantia pila</div><div class="l">quam tutatur amor, non extorquebis amari;</div><div class="l">hoc alterna fides, hoc simplex gratia donat.</div><div class="l">nonne vides, operum quod se pulcherrimus ipse</div><div class="l">mundus amore liget, nec vi conexa per aevum </div><div class="l">conspirent elementa sibi? quod limite Phoebus</div><div class="l">contentus medio, contentus litore pontus</div><div class="l">et, qui perpetuo terras ambitque vehitque,</div><div class="l">nec premat incumbens oneri nec cesserit aer?</div><div class="l">qui terret, plus ipse timet; sors ista tyrannis </div><div class="l">convenit; invideant claris fortesque trucident,</div><div class="pagebreak" id="index.xml-pb-d30e681">[Page v.1.p.308]</div><div class="l">muniti gladiis vivant saeptique venenis,</div><div class="l">ancipites habeant arces trepidique minentur:</div><div class="l">tu civem patremque geras, tu consule cunctis,</div><div class="l">non tibi, nec tua te moveant, sed publica vota.</div><div class="l">In commune iubes si quid censesque tenendum,</div><div class="l">primus iussa subi: tunc observantior aequi</div><div class="l">fit populus nec ferre negat, cum viderit ipsum</div><div class="l">auctorem parere sibi. componitur orbis</div><div class="l">regis ad exemplum, nec sic inflectere sensus </div><div class="l">humanos edicta valent quam vita regentis:</div><div class="l">mobile mutatur semper cum principe vulgus.</div><div class="l">His tamen effectis neu fastidire minores</div><div class="l">neu pete praescriptos homini transcendere fines,</div><div class="l">inquinat egregios adiuncta superbia mores. </div><div class="l">non tibi tradidimus dociles servire Sabaeos,</div><div class="l">Armeniae dominum non te praefecimus orae,</div><div class="l">nec damus Assyriam, tenuit quam femina, gentem.</div><div class="l">Romani, qui cuncta diu rexere, regendi,</div><div class="l">qui nec Tarquinii fastus nec iura tulere </div><div class="l">Caesaris. annales veterum delicta loquuntur:</div><div class="l">haerebunt maculae quis non per saecula damnat</div><div class="l">Caesareae portenta domus? quem dira Neronis</div><div class="l">funera, quem rupes Caprearum taetra latebit</div><div class="l">incesto possessa seni? victura feretur </div><div class="l">gloria Traiani, non tam quod Tigride victo</div><div class="l">nostra triumphati fuerint provincia Parthi,</div><div class="l">alta quod invectus fractis Capitolia Dacis,</div><div class="pagebreak" id="index.xml-pb-d30e738">[Page v.1.p.310]</div><div class="l">quam patriae quod mitis erat. ne desine tales,</div><div class="l">nate, sequi. Si bella canant, prius agmina duris</div><div class="l">exerce studiis et saevo praestrue Marti. </div><div class="l">non brumae requies, non hibernacula segnes</div><div class="l">enervent torpore manus. ponenda salubri</div><div class="l">castra loco; praebenda vigil custodia vallo.</div><div class="l">disce, ubi denseri cuneos, ubi cornua tendi </div><div class="l">aequius aut iterum flecti; quae montibus aptae,</div><div class="l">quae campis acies, quae fraudi commoda vallis,</div><div class="l">quae via difficilis. fidit si moenibus hostis,</div><div class="l">tum tibi murali libretur machina pulsu;</div><div class="l">saxa rota; praeceps aries protectaque portas </div><div class="l">testudo feriat; ruat emersura iuventus</div><div class="l">effossi per operta soli, si longa moretur</div><div class="l">obsidio, tum vota cave secura remittas</div><div class="l">inclusumve putes; multis damnosa fuere</div><div class="l">gaudia; dispersi pereunt somnove soluti; </div><div class="l">saepius incautae nocuit victoria turbae.</div><div class="l">neu tibi regificis tentoria larga redundent</div><div class="l">deliciis, neve imbelles ad signa ministros</div><div class="l">luxuries armata trahat. neu flantibus Austris</div><div class="l">neu pluviis cedas, neu defensura calorem </div><div class="l">aurea summoveant rapidos umbracula soles,</div><div class="l">inventis utere cibis. solabere partes</div><div class="l">aequali sudore tuas: si collis iniquus,</div><div class="pagebreak" id="index.xml-pb-d30e792">[Page v.1.p.312]</div><div class="l">primus ini; silvam si caedere provocat usus,</div><div class="l">sumpta ne pudeat quercum stravisse bipenni. </div><div class="l">calcatur si pigra palus, tuus ante profundum</div><div class="l">pertemptet sonipes. fluvios tu protere cursu</div><div class="l">haerentes glacie, liquidos tu scinde natatu.</div><div class="l">nunc eques in medias equitum te consere turmas;</div><div class="l">nunc pedes adsistas pediti. tum promptius ibunt</div><div class="l">te socio, tum conspicuus gratusque geretur </div><div class="l">sub te teste labor.”Dicturum plura parentem</div><div class="l">voce subis: “equidem, faveant modo numina coeptis,</div><div class="l">haec effecta dabo, nec me fratrique tibique</div><div class="l">dissimilem populi commissaque regna videbunt. </div><div class="l">sed cur non potius, verbis quae disseris, usu</div><div class="l">experior? gelidas certe nunc tendis in Alpes.</div><div class="l">duc tecum comitem; figant sine nostra tyrannum</div><div class="l">spicula; pallescat nostro sine barbarus arcu.</div><div class="l">Italiamne feram furiis praedonis acerbi </div><div class="l">subiectam? patiar Romam servire clienti?</div><div class="l">usque adeone puer? nec me polluta potestas</div><div class="l">nec pia cognati tanget vindicta cruoris?</div><div class="l">per strages equitare libet. da protinus arma.</div><div class="l">cur annos obicis? pugnae cur arguor impar? </div><div class="l">aequalis mihi Pyrrhus erat, cum Pergama solus</div><div class="l">verteret et patri non degeneraret Achilli.</div><div class="l">denique si princeps castris haerere nequibo,</div><div class="l">vel miles veniam.” Delibat dulcia nati</div><div class="l">oscula miratusque refert: “laudanda petisti; </div><div class="l">sed festinus amor, veniet robustior aetas;</div><div class="l">ne propera. necdum decimas emensus aristas</div><div class="l">adgrederis metuenda viris: vestigia magnae</div><div class="pagebreak" id="index.xml-pb-d30e856">[Page v.1.p.314]</div><div class="l">indolis agnosco. fertur Pellaeus, Eoum</div><div class="l">qui domuit Porum, cum prospera saepe Philippi </div><div class="l">audiret, laetos inter flevisse sodales</div><div class="l">nil sibi vincendum patris virtute relinqui.</div><div class="l">hos video motus. fas sit promittere patri:</div><div class="l">tantus eris. nostro nec debes regna favori,</div><div class="l">quae tibi iam natura dedit. sic mollibus olim </div><div class="l">stridula ducturum pratis examina regem</div><div class="l">nascentem venerantur apes et publica mellis</div><div class="l">iura petunt traduntque favos; sic pascua parvus</div><div class="l">vindicat et necdum firmatis cornibus audax</div><div class="l">iam regit armentum vitulus. sed proelia differ </div><div class="l">in iuvenem patiensque meum cum fratre tuere</div><div class="l">me bellante locum, vos impacatus Araxes,</div><div class="l">vos celer Euphrates timeat, sit Nilus ubique</div><div class="l">vester et emisso quidquid sol imbuit ortu.</div><div class="l">si pateant Alpes, habeat si causa secundos </div><div class="l">iustior eventus, aderis partesque receptas</div><div class="l">suscipies, animosa tuas ut Gallia leges</div><div class="l">audiat et nostros aequus modereris Hiberos.</div><div class="l">tunc ego securus fati laetusque laborum</div><div class="l">discedam, vobis utrumque regentibus axem.</div><div class="l">Interea Musis animus, dum mollior, instet</div><div class="l">et quae mox imitere legat; nec desinat umquam</div><div class="l">tecum Graia loqui, tecum Romana vetustas.</div><div class="l">antiquos evolve duces, adsuesce futurae</div><div class="pagebreak" id="index.xml-pb-d30e911">[Page v.1.p.316]</div><div class="l">militiae, Latium retro te confer in aevum. </div><div class="l">libértas quaesita placet? mirabere Brutum.</div><div class="l">perfidiam' damnas? Metti satiabere poenis.</div><div class="l">triste rigor nimius? Torquati despice mores,</div><div class="l">mors impensa bonum? Decios venerare ruentes.</div><div class="l">vel solus quid fortis agat, te ponte soluto </div><div class="l">oppositus Cocles, Muci te flamma docebit;</div><div class="l">quid mora perfringat, Fabius; quid rebus in artis</div><div class="l">dux gerat, ostendet Gallorum strage Camillus.</div><div class="l">discitur hinc nullos meritis obsistere casus:</div><div class="l">prorogat aeternam feritas tibi Punica famam, </div><div class="l">Regule; successus superant adversa Catonis.</div><div class="l">discitur hinc quantum paupertas sobria possit:</div><div class="l">pauper erat Curius, reges cum vinceret armis,</div><div class="l">pauper Fabricius, Pyrrhi cum sperneret aurum;</div><div class="l">sordida dictator flexit Serranus aratra: </div><div class="l">lustratae lictore casae fascesque salignis</div><div class="l">postibus adfixi; collectae consule messes</div><div class="l">et sulcata diu trabeato rura colono.”</div><div class="l">Haec genitor praecepta dabat: velut ille carinae</div><div class="l">longaevus rector, variis quem saepe procellis </div><div class="l">exploravit hiems, ponto iam fessus et annis</div><div class="l">aequoreas alni nato commendat habenas</div><div class="l">et casus artesque docet: quo dextra regatur</div><div class="l">sidere; quo fluctus possit moderamine falli;</div><div class="l">quae nota nimborum; quae fraus infida sereni; </div><div class="pagebreak" id="index.xml-pb-d30e967">[Page v.1.p.318]</div><div class="l">quid sol occiduus prodat; quo saucia vento</div><div class="l">decolor iratos attollat Cynthia vultus.</div><div class="l">adspice nunc, quacumque micas, seu circulus Austri,</div><div class="l">magne parens, gelidi seu te meruere Triones,</div><div class="l">adspice: completur votum. iam natus adaequat </div><div class="l">te meritis et, quod magis est optabile, vincit</div><div class="l">subnixus Stilichone tuo, quem fratribus ipse</div><div class="l">discedens clipeum defensoremque dedisti.</div><div class="l">pro nobis nihil ille pati nullumque recusat</div><div class="l">discrimen temptare sui, non dura viarum, </div><div class="l">non incerta maris, Libyae squalentis harenas</div><div class="l">audebit superare pedes madidaque cadente</div><div class="l">Pleiade Gaetulas intrabit navita Syrtes.</div><div class="l">Hunc tamen in primis populos lenire feroces</div><div class="l">et Rhenum pacare iubes. volat ille citatis </div><div class="l">vectus equis nullaque latus stipante caterva,</div><div class="l">aspera nubiferas qua Raetia porrigit Alpes,</div><div class="l">pergit et hostiles (tanta est fiducia) ripas</div><div class="l">incomitatus adit, totum properare per amnem</div><div class="l">attonitos reges humili cervice videres. </div><div class="l">ante ducem nostrum flavam sparsere Sygambri</div><div class="l">caesariem pavidoque orantes murmure Franci</div><div class="l">procubuere solo: iuratur Honorius absens</div><div class="l">imploratque tuum supplex Alamannia nomen.</div><div class="l">Bastarnae venere truces, venit accola silvae </div><div class="l">Bructerus Hercyniae latisque paludibus exit</div><div class="l">Cimber et ingentes Albim liquere Cherusci.</div><div class="pagebreak" id="index.xml-pb-d30e1024">[Page v.1.p.320]</div><div class="l">accipit ille preces varias tardeque rogatus</div><div class="l">adnuit et magno pacem pro munere donat.</div><div class="l">nobilitant veteres Germanica foedera Drusos, </div><div class="l">Marte sed ancipiti, sed multis cladibus empta — </div><div class="l">quis victum meminit sola formidine Rhenum?</div><div class="l">quod longis alii bellis potuere mereri,</div><div class="l">hoc tibi dat Stilichonis iter. Post otia Galli</div><div class="l">limitis hortaris Graias fulcire ruinas. </div><div class="l">Ionium tegitur velis ventique laborant</div><div class="l">tot curvare sinus servaturasque Corinthum</div><div class="l">prosequitur facili Neptunus gurgite classes,</div><div class="l">et puer, Isthmiaci iam pridem litoris exul,</div><div class="l">secura repetit portus cum matre Palaemon. </div><div class="l">plaustra cruore natant: metitur pellita iuventus:</div><div class="l">pars morbo, pars ense perit. non lustra Lycaei,</div><div class="l">non Erymantheae iam copia sufficit umbrae</div><div class="l">innumeris exusta rogis, nudataque ferro</div><div class="l">sic flagrasse suas laetantur Maenala silvas. </div><div class="l">excutiat cineres Ephyre, Spartanus et Areas</div><div class="l">tutior exanguis pedibus proculcet acervos</div><div class="l">fessaque pensatis respiret Graecia poenis!</div><div class="l">gens, qua non Scythicos diffusior ulla Triones</div><div class="l">incoluit, cui parvus Athos angustaque Thrace, </div><div class="l">cum transiret, erat, per te viresque tuorum</div><div class="l">fracta ducum lugetque sibi iam rara superstes,</div><div class="l">et, quorum turbae spatium vix praebuit orbis,</div><div class="l">uno colle latent, sitiens inclusaque vallo</div><div class="pagebreak" id="index.xml-pb-d30e1082">[Page v.1.p.322]</div><div class="l">ereptas quaesivit aquas, quas hostibus ante </div><div class="l">contiguas alio Stilicho deflexerat actu</div><div class="l">mirantemque novas ignota per avia valles</div><div class="l">iusserat averso fluvium migrare meatu.</div><div class="l">Obvia quid mirum vinci, cum barbarus ultro</div><div class="l">iam cupiat servire tibi? tua Sarmata discors </div><div class="l">sacramenta petit; proiecta pelle Gelonus</div><div class="l">militat; in Latios ritus transistis Alani.</div><div class="l">ut fortes in Marte viros animisque paratos,</div><div class="l">sic iustos in pace legis longumque tueris</div><div class="l">electos crebris nec succedentibus urges. </div><div class="l">iudicibus notis regimur, fruimurque quietis</div><div class="l">militiaeque bonis, ceu bellatore Quirino,</div><div class="l">ceu placido moderante Numa. non inminet ensis,</div><div class="l">nullae nobilium caedes; non crimina vulgo</div><div class="l">texuntur; patria maestus non truditur exul; </div><div class="l">impia continui cessant augmenta tributi;</div><div class="l">non infelices tabulae; non hasta refixas</div><div class="l">vendit opes; avida sector non voce citatur,</div><div class="l">nec tua privatis crescunt aeraria damnis.</div><div class="l">munificus largi, sed non et prodigus, auri. </div><div class="l">perdurat non empta fides nec pectora merces</div><div class="l">adligat; ipsa suo pro pignore castra laborant;</div><div class="l">te miles nutritor amat. Quae denique Romae</div><div class="pagebreak" id="index.xml-pb-d30e1133">[Page v.1.p.324]</div><div class="l">cura tibi! quam fixa manet reverentia patrum!</div><div class="l">firmatur senium iuris priscamque resumunt </div><div class="l">canitiem leges emendanturque vetustae</div><div class="l">acceduntque novae, talem sensere Solonem</div><div class="l">res Pandioniae; sic armipotens Lacedaemon</div><div class="l">despexit muros rigido munita Lycurgo.</div><div class="l">quae sub te vel causa brevis vel iudicis error </div><div class="l">neglegitur? dubiis quis litibus addere finem</div><div class="l">iustior et mersum latebris educere verum?</div><div class="l">quae pietas quantusque rigor tranquillaque magni</div><div class="l">vis animi nulloque levis terrore moveri</div><div class="l">nec nova mirari facilis! quam docta facultas </div><div class="l">ingenii linguaeque modus! responsa verentur</div><div class="l">legati, gravibusque latet sub moribus aetas.</div><div class="l">Quantus in ore pater radiat! quam torva voluptas</div><div class="l">frontis et augusti maiestas grata pudoris!</div><div class="l">iam patrias imples galeas; iam cornus avita </div><div class="l">temptatur vibranda tibi; promittitur ingens</div><div class="l">dextra rudimentis Romanaque vota moratur.</div><div class="l">quis decor, incedis quotiens clipeatus et auro</div><div class="l">squameus et rutilus cristis et casside maior!</div><div class="l">sic, cum Threïcia primum sudaret in hasta, </div><div class="l">flumina laverunt puerum Rhodopeia Martem.</div><div class="l">quae vires iaculis vel, cum Gortynia tendis</div><div class="l">spicula, quam felix arcus certique petitor</div><div class="l">vulneris et iussum mentiri nescius ictum!</div><div class="l">scis, quo more Cydon, qua dirigat arte sagittas </div><div class="pagebreak" id="index.xml-pb-d30e1190">[Page v.1.p.326]</div><div class="l">Armenius, refugo quae sit fiducia Partho:</div><div class="l">sic Amphioniae pulcher sudore palaestrae</div><div class="l">Alcides pharetras Dircaeaque tela solebat</div><div class="l">praetemptare feris olim domitura Gigantes</div><div class="l">et pacem latura polo, semperque cruentus </div><div class="l">ibat et Alcmenae praedam referebat ovanti;</div><div class="l">caeruleus tali prostratus Apolline Python</div><div class="l">implicuit fractis moritura volumina silvis.</div><div class="l">Cum vectaris equo simulacraque Martia ludis,</div><div class="l">quis mollis sinuare fugas, quis tendere contum </div><div class="l">acrior aut subitos melior flexisse recursus?</div><div class="l">non te Massagetae, non gens exercita campo</div><div class="l">Thessala, non ipsi poterunt aequare bimembres;</div><div class="l">vix comites alae, vix te suspensa sequuntur</div><div class="l">agmina ferventesque tument post terga dracones. </div><div class="l">utque tuis primum sonipes calcaribus arsit,</div><div class="l">ignescunt patulae nares, non sentit harenas</div><div class="l">ungula discussaeque iubae sparguntur in armos;</div><div class="l">turbantur phalerae, spumosis morsibus aurum</div><div class="l">fumat, anhelantes exundant sanguine gemmae. </div><div class="l">ipse labor pulvisque decet confusaque motu</div><div class="l">caesaries; vestis radiato murice solem</div><div class="l">combibit, ingesto crispatur purpura vento.</div><div class="l">si dominus legeretur equis, tua posceret ultro</div><div class="l">verbera Nereidum stabulis nutritus Arion </div><div class="l">serviretque tuis contempto Castore frenis</div><div class="pagebreak" id="index.xml-pb-d30e1246">[Page v.1.p.328]</div><div class="l">Cyllarus et flavum Xanthus sprevisset Achillem.</div><div class="l">ipse tibi famulas praeberet Pegasus alas</div><div class="l">portaretque libens melioraque pondera passus</div><div class="l">Bellerophonteas indignaretur habenas. </div><div class="l">quin etiam velox Aurorae nuntius Aethon,</div><div class="l">qui fugat hinnitu Stellas roseoque domatur</div><div class="l">Lucifero, quotiens equitem te cernit ab astris,</div><div class="l">invidet inque tuis mavult spumare lupatis.</div><div class="l">Nunc quoque quos habitus, quantae miracula pompae </div><div class="l">vidimus, Ausonio cum iam succinctus amictu</div><div class="l">per Ligurum populos solito conspectior ires</div><div class="l">atque inter niveas alte veherere cohortes,</div><div class="l">obnixisque simul pubes electa lacertis</div><div class="l">sidereum gestaret onus, sic numina Memphis </div><div class="l">in vulgus proferre solet; penetralibus exit</div><div class="l">effigies, brevis ilia quidem: sed plurimus infra</div><div class="l">liniger imposito suspirat vecte sacerdos</div><div class="l">testatus sudore deum; Nilotica sistris</div><div class="l">ripa sonat Phariosque modos Aegyptia ducit </div><div class="l">tibia; summissis admugit cornibus Apis.</div><div class="l">omnis nobilitas, omnis tua sacra frequentat</div><div class="l">Thybridis et Latii suboles; convenit in unum</div><div class="l">quidquid in orbe fuit procerum, quibus auctor honoris</div><div class="l">vel tu vel genitor. numeroso consule consul </div><div class="l">cingeris et socios gaudes admittere patres.</div><div class="l">inlustri te prole Tagus, te Gallia doctis</div><div class="l">civibus et toto stipavit Roma senatu.</div><div class="l">portatur iuvenum cervicibus aurea sedes</div><div class="l">ornatuque novo gravior deus. asperat Indus </div><div class="l">velamenta lapis pretiosaque fila smaragdis</div><div class="pagebreak" id="index.xml-pb-d30e1310">[Page v.1.p.330]</div><div class="l">ducta virent; amethystus inest et fulgor Hiberus</div><div class="l">temperat arcanis hyacinthi caerula flammis.</div><div class="l">nec rudis in tali sutfecit gratia textu;</div><div class="l">auget acus meritum picturatumque metallis </div><div class="l">vivit opus: multa remorantur iaspide cultus 1</div><div class="l">et variis spirat Nereia baca figuris.</div><div class="l">quae tantum potuit digitis mollire rigorem</div><div class="l">ambitiosa colus? vel cuius pectinis arte</div><div class="l">traxerunt solidae gemmarum stamina telae? </div><div class="l">invia quis calidi scrutatus stagna profundi</div><div class="l">Tethyos invasit gremium? quis divitis algae</div><div class="l">germina flagrantes inter quaesivit harenas?</div><div class="l">quis iunxit lapides ostro? quis miscuit ignes</div><div class="l">Sidonii Rubrique maris? tribuere colorem </div><div class="l">Phoenices, Seres subtegmina, pondus Hydaspes.</div><div class="l">hoc si Maeonias cinctu graderere per urbes,</div><div class="l">in te pampineos transferret Lydia thyrsos,</div><div class="l">in te Nysa choros; dubitassent orgia Bacchi,</div><div class="l">cui furerent; irent blandae sub vincula tigres. </div><div class="l">talis Erythraeis intextus nebrida gemmis</div><div class="l">Liber agit currus et Caspia flectit eburnis</div><div class="l">colla iugis: Satyri circum crinemque solutae</div><div class="l">Maenades adstringunt hederis victricibus Indos;</div><div class="l">ebrius hostili velatur palmite Ganges. </div><div class="l">Auspice mox laetum sonuit clamore tribunal</div><div class="l">te fastos ineunte quater. sollemnia ludit</div><div class="l">omina libertas; deductum Vindice morem</div><div class="l">lex celebrat, famulusque iugo laxatus erili</div><div class="pagebreak" id="index.xml-pb-d30e1369">[Page v.1.p.332]</div><div class="l">ducitur et grato remeat securior ictu. </div><div class="l">tristis condicio pulsata fronte recedit;</div><div class="l">in civem rubuere genae, tergoque removit</div><div class="l">verbera permissi felix iniuria voti.</div><div class="l">Prospera Romuleis sperantur tempora rebus</div><div class="l">in nomen ventura tuum. praemissa futuris </div><div class="l">dant exempla fidem: quotiens te cursibus aevi</div><div class="l">praefecit, totiens accessit laurea patri.</div><div class="l">ausi Danuvium quondam transnare Gruthungi</div><div class="l">in lintres fregere nemus; ter mille ruebant</div><div class="l">per fluvium plenae cuneis inmanibus alni. </div><div class="l">dux Odothaeus erat. tantae conamina classis</div><div class="l">incipiens aetas et primus contudit annus:</div><div class="l">summersae sedere rates; fluitantia numquam</div><div class="l">largius Arctoos pavere cadavera pisces;</div><div class="l">corporibus premitur Peuce; per quinque recurrens</div><div class="l">ostia barbaricos vix egerit unda cruores, </div><div class="l">confessusque parens Odothaei regis opima</div><div class="l">rettulit exuviasque tibi. civile secundis</div><div class="l">conficis auspiciis bellum. tibi debeat orbis</div><div class="l">fata Gruthungorum debellatumque tyrannum; </div><div class="l">Hister sanguineos egit te consule fluctus;</div><div class="l">Alpinos genitor rupit te consule montes.</div><div class="l">Sed patriis olim fueras successibus auctor,</div><div class="l">nunc eris ipse tuis. semper venere triumphi</div><div class="l">cum trabeis sequiturque tuos victoria fasces. </div><div class="pagebreak" id="index.xml-pb-d30e1425">[Page v.1.p.334]</div><div class="l">sis, precor, adsiduus consul Mariique relinquas</div><div class="l">et senis Augusti numerum. quae gaudia mundo,</div><div class="l">per tua lanugo cum serpere coeperit ora,</div><div class="l">cum tibi protulerit festas nox pronuba taedas!</div><div class="l">quae tali devota toro, quae murice fulgens </div><div class="l">ibit in amplexus tanti regina mariti?</div><div class="l">quaenam tot divis veniet nurus, omnibus arvis</div><div class="l">et toto donanda mari? quantusue feretur</div><div class="l">idem per Zephyri metas Hymenaeus et Euri!</div><div class="l">o mihi si liceat thalamis intendere carmen </div><div class="l">conubiale tuis si te iam dicere patrem!</div><div class="l">tempus erit, cum tu trans Rheni cornua victor,</div><div class="l">Arcadius captae spoliis Babylonis onustus</div><div class="l">communem maiore toga signabitis annum;</div><div class="l">crinitusque tuo sudabit fasce Suebus, </div><div class="l">ultima fraternas horrebunt Bactra secures.</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Claudianus, Claudius.
	    Date: 2015-12-03<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:06:16Z.
	       SAXON HE 9.8.0.5.
		 --></address></div></body></html>