<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Ab urbe condita, books 1-10 - 5</title><meta name="author" content="Titus Livius (Livy)" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Ab urbe condita, books 1-10 - 5" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Ab urbe condita, books 1-10 - 5</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">liber V</a></li></ul><!--TEI body--><div class="book" id="index.xml-body.1_div.1"><h2><span class="headingNumber">1. </span><span class="head">liber V</span></h2><p><span class="">chapter 1</span> <span class="">section 1</span> pace alibi parta Romani Veique in armis erant tanta ira odioque, ut victis finem adesse appareret. comitia utriusque populi longe diversa ratione facta sunt. <span class="">section 2</span> Romani auxere tribunorum militum consulari potestate numerum; octo, quot numquam antea, creati, M. Aemilius Mamercus iterum, L. Valerius Potitus tertium, Ap. Claudius Crassus, M. Quinctilius Varus, L. Iulius Iulus, M. Postumius, M. Furius Camillus, M. Postumius Albinus. <span class="">section 3</span> Veientes contra taedio annuae ambitionis, quae interdum discordiarum causa erat, regem creavere. offendit ea res populorum Etruriae animos non maiore odio regni quam ipsius regis. <span class="">section 4</span> gravis iam is antea genti fuerat opibus superbiaque, quia sollemnia ludorum, <span class="">section 5</span> quos intermitti nefas est, violenter diremisset, cum ob iram repulsae, quod suffragio duodecim populorum alius sacerdos ei praelatus esset, artifices, quorum magna pars ipsius servi erant, ex medio ludicro repente abduxit. <span class="">section 6</span> gens itaque ante omnes alias eo magis dedita religionibus, quod excelleret arte colendi eas, auxilium Veientibus negandum, donec sub rege essent, decrevit. <span class="">section 7</span> cuius decreti suppressa fama est Veis propter metum regis, qui, a quo tale quid dictum referretur, pro seditionis eum principe, non vani sermonis auctore habebat. <span class="">section 8</span> Romanis etsi quietae res ex Etruria nuntiabantur, tamen, quia omnibus conciliis eam rem agitari adferebatur, ita muniebant, <span class="">section 9</span> ut ancipitia munimenta essent, alia in urbem et contra oppidanorum eruptiones versa, aliis <span class="pagebreak" id="index.xml-pb-d30e104">[Page p.285]</span> frons in Etruriam spectans auxiliis, si qua forte inde venirent, obstruebatur.</p><p><span class="">chapter 2</span> <span class="">section 1</span> cum spes maior imperatoribus Romanis in obsidione quam in oppugnatione esset, hibernacula etiam, res nova militi Romano, aedificari coepta, consiliumque erat hiemando continuare bellum. <span class="">section 2</span> quod postquam tribunis plebis iam diu nullam novandi res causam invenientibus Romam est adlatum, <span class="">section 3</span> in contionem prosiliunt, sollicitant plebis animos hoc illud esse dictitantes, quod aera militibus sint constituta; nec se fefellisse id donum inimicorum veneno inlitum fore. venisse libertatem plebis; <span class="">section 4</span> remotam in perpetuum et ablegatam ab urbe et ab re publica iuventutem iam ne hiemi quidem aut tempori anni cedere ac domos ac res invisere suas. <span class="">section 5</span> quam putarent continuatae militiae causam esse? nullam profecto aliam inventuros, quam ne quid per frequentiam iuvenum eorum, in quibus vires omnes plebis essent, agi de commodis eorum posset. <span class="">section 6</span> vexari praeterea et subigi multo acrius quam Veientes; quippe illos hiemem sub tectis suis agere egregiis muris situque naturali urbem tutantes, <span class="">section 7</span> militem Romanum in opere ac labore nivibus pruinisque obrutum sub pellibus durare ne hiemis quidem spatio, quae omnium bellorum terra marique sit quies, arma deponentem. <span class="">section 8</span> hoc neque reges neque ante tribuniciam potestatem creatam superbos illos consules neque triste dictatoris imperium neque inportunos decemviros iniunxisse servitutis, ut perennem militiam facerent, quod tribuni militum in plebe Romana regnum exercerent. quidnam illi consules dictatoresve facturi essent, <span class="">section 9</span> qui proconsularem imaginem tam saevam ac trucem fecerint? sed id accidere haud inmerito. non fuisse ne <span class="corr">[in]</span> octo quidem tribunis militum locum ulli plebeio. <span class="">section 10</span> antea trina loca cum contentione summa patricios explere solitos, nunc iam octoiuges ad imperia obtinenda ire, <span class="">section 11</span> et ne in turba quidem haerere plebeium quemquam, qui, si nihil aliud, admoneat collegas liberos <span class="pagebreak" id="index.xml-pb-d30e140">[Page p.286]</span> et civis eorum, non servos militare, <span class="">section 12</span> quos hieme saltem in domos ac tecta reduci oporteat et aliquo tempore anni parentis liberosque ac coniuges invisere et usurpare libertatem et creare magistratus.</p><p><span class="">section 13</span> haec taliaque vociferantes adversarium haud inparem nacti sunt Ap. Claudium relictum a collegis ad tribunicias seditiones conprimendas, virum inbutum iam ab iuventa certaminibus plebeis, <span class="">section 14</span> quem auctorem aliquot annis ante fuisse memoratum est per collegarum intercessionem tribuniciae potestatis dissolvendae.</p><p><span class="">chapter 3</span> <span class="">section 1</span> is <span class="corr">[tum]</span> iam non promptus ingenio tantum, sed usu etiam exercitatus talem orationem habuit: ' <span class="">section 2</span> si umquam dubitatum est, Quirites, utrum tribuni plebis vestra, an sua causa seditionum semper auctores fuerint, id ego hoc anno desisse dubitari certum habeo; <span class="">section 3</span> et cum laetor tandem longi erroris vobis finem factum esse, tur, quod secundis potissimum vestris rebus hic error est sublatus, et vobis et propter vos rei publicae gratulor. <span class="">section 4</span> an est quisquam, qui dubitet nullis iniuriis vestris, si quae forte aliquando fuerunt, umquam aeque quam munere patrum in plebem, cum aera militantibus constituta sunt, tribunos plebis offensos ac concitatos esse? <span class="">section 5</span> quid illos aliud aut <span class="corr">[tum]</span> timuisse creditis aut hodie turbare velle nisi concordiam ordinum, quam dissolvendae maxime tribuniciae potestatis rentur esse? <span class="">section 6</span> sic hercule tamquam artifices inprobi opus quaerunt <span class="italics">inquieti;</span> semper aegri aliquid esse in re publica volunt, ut sit, ad cuius curationem a vobis adhibeantur. <span class="">section 7</span> utrum enim defenditis, an inpugnatis plebem? utrum militantium adversarii estis, an causam agitis?</p><p><span class="strikethrough">nisi forte hoc <span class="corr">[dicitis:]</span></span> quidquid patres faciunt, displicet, sive illud pro plebe sive contra plebem est, <span class="">section 8</span> et quem ad modum cum servis suis vetant domini quicquam rei alienis hominibus esse pariterque in iis beneficio ac maleficio abstineri aecum censent, sic vos interdicitis patribus commercio plebis, ne nos comitate <span class="pagebreak" id="index.xml-pb-d30e197">[Page p.287]</span> ac munificentia nostra provocemus plebem nec plebs nobis dicto audiens atque oboediens sit. <span class="">section 9</span> quanto tandem, si quicquam in vobis non dico civilis, sed humani <span class="italics">animi</span> esset, favere vos magis et, quantum in vobis esset, indulgere potius comitati patrum atque obsequio plebis oportuit? <span class="">section 10</span> quae si perpetua concordia sit, quis non spondere ausit maximum hoc imperium inter finitimos brevi futurum esse?</p><p><span class="">chapter 4</span> <span class="">section 1</span> atque ego, quam hoc consilium collegarum meorum, quod abducere infecta re a Veis exercitum noluerunt, non utile solum, sed etiam necessarium fuerit, postea disseram; <span class="">section 2</span> nunc de ipsa condicione dicere militantium libet. quam orationem non apud vos solum, sed etiam in castris si habeatur, ipso exercitu disceptante aequam arbitror videri posse. in qua, si mihi ipsi nihil, quod dicerem, in mentem venire posset, adversariorum certe orationibus contentus essem. negabant nuper danda esse aera militibus, <span class="">section 3</span> quia numquam data essent. quonam modo igitur nunc indignari possunt, quibus aliquid novi adiectum commodi sit, eis laborem etiam novum pro portione iniungi? nusquam <span class="">section 4</span> nec opera sine emolumento nec <span class="corr">[emolumentum]</span> ferme sine inpensa opera est. labor voluptasque, dissimillima natura, societate quadam inter se naturali sunt iuncta. <span class="">section 5</span> moleste antea ferebat miles se suo sumptu operam rei publicae praebere; gaudebat idem partem anni se agrum suum colere, quaerere, unde domi militiaeque se ac suos tueri posset; <span class="">section 6</span> gaudet nunc fructui sibi rem publicam esse et laetus stipendium accipit; aequo igitur animo patiatur se ab domo ac re familiari, cui gravis inpensa non est, paulo diutius abesse. <span class="">section 7</span> an, si ad calculos eum res publica vocet, non merito dicat: 'annua aera habes, annuam operam ede; an tu aecum censes militia semenstri solidum te stipendium accipere?' <span class="">section 8</span> invitus in hac parte orationis, Quirites, moror; sic enim agere debent, qui mercennario milite utuntur; nos tamquam cum civibus agere <span class="pagebreak" id="index.xml-pb-d30e234">[Page p.288]</span> volumus agique tamquam cum patria nobiscum aecum censemus.</p><p><span class="">section 9</span> aut non suscipi bellum oportuit aut geri pro dignitate populi Romani et perfici quam primum oportet. <span class="">section 10</span> perficietur autem, si urgemus obsessos, si non ante abscedimus, quam spei nostrae finem captis Veis inposuerimus. si hercules nulla alia causa, ipsa indignitas perseverantiam inponere debuit. <span class="">section 11</span> decem quondam annos urbs oppugnata est ob unam mulierem ab universa Graecia quam procul ab domo? quot terras, quot maria distans? <span class="">section 12</span> nos intra vicensimum lapidem in conspectu prope urbis nostrae annuam oppugnationem perferre <span class="corr">[piget.]</span> scilicet quia levis causa belli est nec satis quicquam iusti doloris est, quod nos ad perseverandum stimulet. <span class="">section 13</span> septiens rebellarunt; in pace numquam fida fuerunt; agros nostros miliens depopulati sunt; Fidenates deficere a nobis coegerunt; colonos nostros ibi interfecerunt; <span class="">section 14</span> auctores fuere contra ius caedis inpiae legatorum nostrorum; Etruriam omnem adversus nos concitare voluerunt hodieque id moliuntur; res repetentis legatos nostros haud procul afuit quin violarent.</p><p><span class="">chapter 5</span> <span class="">section 1</span> cum his molliter et per dilationes bellum geri oportet? si nos tam iustum odium nihil movet, ne <span class="corr">[illa]</span> quidem, oro vos, movent? <span class="">section 2</span> operibus ingentibus saepta urbs est, quibus intra muros coercetur hostis; agrum non coluit, et culta evastata sunt bello; <span class="">section 3</span> si reducimus exercitum, quis est, qui dubitet illos non a cupiditate solum ulciscendi, sed etiam necessitate inposita ex alieno praedandi, cum sua amiserint, agrum nostrum invasuros? non differimus igitur bellum isto consilio, sed intra fines nostros accipimus. <span class="">section 4</span> quid? illud, quod proprie ad milites pertinet, quibus boni tribuni plebis olim stipendium extorquere voluerunt, nunc consultum repente volunt, quale est? <span class="">section 5</span> vallum fossamque, ingentis utramque rem operis, per tantum spatii duxerunt; castella primo pauca, postea exercitu aucto <span class="pagebreak" id="index.xml-pb-d30e278">[Page p.289]</span> creberrima fecerunt; munitiones non in urbem modo, sed in Etruriam etiam spectantes, si qua inde auxilia veniant, opposuere; <span class="">section 6</span> quid turres, quid vineas testudinesque et alium oppugnandarum urbium apparatum loquar? cum tantum laboris exhaustum sit et ad finem iam operis tandem perventum, relinquendane haec censetis, ut ad aestatem rursus novus de integro his instituendis exsudetur labor? <span class="">section 7</span> quanto est minus <span class="italics">operae</span> opera tueri facta et instare ac perseverare defungique cura <span class="italics">brevi?</span> brevis enim profecto res est, si uno tenore peragitur nec ipsi per intermissiones has intervallaque lentiorem spem nostram facimus. <span class="">section 8</span> loquor de operae et de temporis iactura; quid? periculi, quod differendo bello adimus, num oblivisci nos haec tam crebra Etruriae concilia de mittendis Veios auxiliis patiuntur? ut nunc res se habet, <span class="">section 9</span> irati sunt, oderunt, negant missuros; quantum in illis est, capere Veios licet. quis est, qui spondeat eundem, si differtur bellum, animum postea fore, <span class="">section 10</span> cum, si laxamentum dederis, maior frequentiorque legatio itura sit, cum id, quod nunc offendit Etruscos, rex creatus Veis, mutari spatio interposito possit vel consensu civitatis, ut eo reconcilient <span class="corr">[Etruriae]</span> animos, vel ipsius voluntate regis, qui obstare regnum suum saluti civium nolit? <span class="">section 11</span> videte, quot res quam inutiles sequantur illam viam consilii, iactura operum tanto labore factorum, vastatio inminens <span class="corr">[finium]</span> nostrorum, Etruscum bellum pro Veiente concitatum. haec sunt, <span class="">section 12</span> tribuni, consilia vestra, non hercule dissimilia ac si quis aegro, qui curari se fortiter passus extemplo convalescere possit, cibi gratia praesentis aut potionis longinquum et forsitan insanabilem morbum efficiat.</p><p><span class="">chapter 6</span> <span class="">section 1</span> si, me dius fidius, ad hoc bellum nihil pertineret, ad disciplinam certe militiae plurimum intererat insuescere militem nostrum non solum parta victoria frui, <span class="">section 2</span> sed, si etiam res lentior sit, pati taedium et quamvis serae spei exitum expectare et, si non sit <span class="pagebreak" id="index.xml-pb-d30e322">[Page p.290]</span> aestate perfectum bellum, <span class="corr">[hiemem]</span> opperiri nec, sicut aestivas aves, statim autumno tecta ac recessus circumspicere. <span class="">section 3</span> obsecro vos, venandi studium ac voluptas homines per nives ac pruinas in montes silvasque rapit; belli necessitatibus <span class="corr">[eam]</span> patientiam non adhibebimus, quam vel lusus ac voluptas elicere solet? <span class="">section 4</span> adeone effeminata corpora militum nostrorum esse putamus, adeo molles animos, ut hiemem unam durare in castris, abesse ab domo non possint? ut tamquam navale bellum tempestatibus captandis et observando tempore anni gerant, non aestus, non frigora pati possint? <span class="">section 5</span> erubescant profecto, si quis eis haec obiciat, contendantque et animis et corporibus suis virilem patientiam inesse et se iuxta hieme atque aestate bella gerere posse nec se patrocinium mollitiae inertiaeque mandasse tribunis et meminisse hanc ipsam potestatem non in umbra nec in tectis maiores suos creasse.</p><p><span class="">section 6</span> haec virtute militum vestrorum, haec Romano nomine sunt digna, non Veios tantum nec hoc bellum intueri, quod instat, sed famam et ad alia bella et ad ceteros populos in posterum quaerere. <span class="">section 7</span> an mediocre discrimen opinionis secuturum ex hac re putatis, utrum tandem finitimi populum Romanum eum esse putent, cuius si qua urbs primum illum brevissimi temporis sustinuerit impetum, <span class="">section 8</span> nihil deinde timeat, an <span class="corr">[hic]</span> sit terror nominis nostri, ut exercitum Romanum non taedium longinquae oppugnationis, non vis hiemis ab urbe circumsessa semel amovere possit nec finem ullum alium belli quam victoriam noverit nec impetus potius bella quam perseverantia gerat? <span class="">section 9</span> quae in omni quidem genere militiae, maxime tamen in obsidendis urbibus necessaria est, quarum plerasque munitionibus ac naturali situ inexpugnabiles fame sitique tempus ipsum vincit atque expugnat, <span class="">section 10</span> sicut Veios expugnabit, nisi auxilio hostibus tribuni plebis fuerint et Romae invenerint praesidia Veientes, quae nequiquam in <span class="corr">[Etruria]</span> quaerunt. <span class="pagebreak" id="index.xml-pb-d30e368">[Page p.291]</span> <span class="corr">[an]</span> est quicquam, <span class="">section 11</span> quod Veientibus optatum aeque contingere possit, quam ut seditionibus primum urbs Romana, deinde velut ex contagione castra impleantur? at hercule apud hostis tanta modestia est, <span class="">section 12</span> ut non obsidionis taedio, non denique regni quicquam apud eos novatum sit, non negata auxilia ab Etruscis inritaverint animos; <span class="">section 13</span> morietur enim extemplo, quicumque erit seditionis auctor, nec cuiquam dicere ea licebit, quae apud vos inpune dicuntur. <span class="">section 14</span> fustuarium meretur, qui signa relinquit aut praesidio decedit; auctores signa relinquendi et deserendi castra non uni aut alteri militi, sed universis exercitibus palam in contione audiuntur; <span class="">section 15</span> adeo quidquid tribunus plebi loquitur, etsi prodendae patriae dissolvendaeque rei publicae est, adsuestis <span class="italics">quieti</span> audire et dulcedine potestatis eius capti <span class="corr">[quaelibet]</span> sub ea scelera latere sinitis. <span class="">section 16</span> reliquum est, ut, quae hic vociferantur, eadem in castris et apud milites agant et exercitus corrumpant ducibusque parere non patiantur, <span class="">section 17</span> quoniam ea demum Romae libertas est, non senatum, non magistratus, non leges, non mores maiorum, non instituta patrum, non disciplinam vereri militiae'.</p><p><span class="">chapter 7</span> <span class="">section 1</span> par iam etiam in contionibus erat Appius tribunis plebis, cum subito, unde minime quis crederet, accepta calamitas apud Veios et superiorem Appium in causa et concordiam ordinum maiorem ardoremque ad obsidendos pertinacius Veios fecit. <span class="">section 2</span> nam cum agger promotus ad urbem vineaeque tantum non iam iniunctae moenibus essent, dum opera interdiu fiunt intentius quam note custodiuntur, patefacta repente porta ingens multitudo facibus maxime armata ignes coniecit, <span class="">section 3</span> horaeque momento simul aggerem ac vineas, tam longi temporis opus, incendium hausit; multique ibi mortales nequiquam opem ferentes ferro ignique absumpti sunt. <span class="corr">[quod]</span> ubi Romam est nuntiatum, <span class="">section 4</span> maestitiam omnibus, senatui curam metumque iniecit, ne <span class="corr">[tum]</span> vero <span class="pagebreak" id="index.xml-pb-d30e427">[Page p.292]</span> sustineri nec in urbe seditio nec in castris posset et tribuni plebis velut ab se victae rei publicae insultarent, <span class="">section 5</span> cum repente, quibus census equester erat, equi publici non erant adsignati, concilio prius inter sese habito senatum adeunt factaque dicendi potestate equis se suis stipendia facturos promittunt. <span class="">section 6</span> quibus cum amplissimis verbis gratiae ab senatu actae essent famaque ea forum atque urbem pervasisset, subito ad curiam concursus fit plebis; <span class="">section 7</span> pedestris ordinis <span class="strikethrough">se</span> aiunt nunc esse <span class="italics">nomina dare</span> operamque rei publicae extra ordinem polliceri, seu Veios seu quo alio ducere velint. si Veios ducti sint, negant se inde prius quam capta urbe hostium redituros esse.</p><p><span class="">section 8</span> tum vero iam superfundenti se laetitiae vix temperatum est; <span class="">section 9</span> non enim, sicut equites, dato magistratibus negotio laudari iussi, neque aut in curiam vocati, quibus responsum daretur, aut limine curiae continebatur senatus, sed pro se quisque ex superiore loco ad multitudinem in comitio stantem voce manibusque significare publicam laetitiam, <span class="">section 10</span> beatam urbem Romanam et invictam et aeternam illa concordia dicere, laudare equites, laudare plebem, diem ipsum laudibus ferre, victam esse fateri comitatem benignitatemque senatus. <span class="">section 11</span> certatim patribus plebique manare gaudio lacrimae, <span class="corr">[donec]</span> revocatis in curiam patribus senatus consultum factum est, <span class="">section 12</span> ut tribuni militares contione advocata peditibus equitibusque gratias agerent, memorem pietatis eorum erga patriam dicerent senatum fore; placere autem omnibus his voluntariam extra ordinem professis militiam aera procedere; et equiti certus numerus aeris est adsignatus. <span class="">section 13</span> <span class="corr">[tum]</span> primum equis suis merere equites coeperunt. voluntarius ductus exercitus Veios non amissa modo restituit opera, sed nova etiam instituit. ab urbe commeatus intentiore quam antea subvehi cura, ne quid tam bene merito exercitui ad usum deesset. <span class="">chapter 8</span> <span class="">section 1</span> insequens annus tribunos militum consulari <span class="pagebreak" id="index.xml-pb-d30e473">[Page p.293]</span> potestate habuit C. Servilium Ahalam tertium, Q. Servilium, L. Verginium, Q. Sulpicium, A. Manlium iterum, M. Sergium iterum. <span class="">section 2</span> his tribunis, dum cura omnium in Veiens bellum intenta est, neglectum Anxuri praesidium vacationibus militum et Volscos mercatores vulgo receptando proditis repente portarum custodibus oppressum est. <span class="">section 3</span> minus militum periit, quia praeter aegros lixarum in modum omnes per agros vicinasque urbes negotiabantur. <span class="">section 4</span> nec Veis melius gesta res, quod <span class="corr">[tum]</span> caput omnium curarum publicarum erat; nam et duces Romani plus inter se irarum quam adversus hostes animi habuerunt, et auctum est bellum adventu repentino Capenatium atque Faliscorum. <span class="">section 5</span> hi duo Etruriae populi, quia proximi regione erant, devictis Veis bello quoque Romano se proximos fore credentes, Falisci propria etiam causa infesti, <span class="">section 6</span> quod Fidenati bello se iam antea inmiscuerant, per legatos ultro citroque missos iure iurando inter se obligati cum exercitibus necopinato ad Veios accessere. <span class="">section 7</span> forte ea regione, qua M. Sergius tribunus militum praeerat, castra adorti sunt ingentemque terrorem intulere, quia Etruriam omnem excitam sedibus magna mole adesse Romani crediderant. eadem opinio Veientes in urbe concitavit. ita ancipiti proelio castra Romana oppugnabantur; <span class="">section 8</span> concursantesque cum <span class="corr">[huc]</span> atque illuc signa transferrent, nec Veientem satis cohibere intra munitiones nec suis munimentis arcere vim ac tueri se ab exteriore poterant hoste. <span class="">section 9</span> una spes erat, si ex maioribus castris subveniretur, ut diversae legiones aliae adversus Capenatem ac Faliscum, aliae contra eruptionem oppidanorum pugnarent; sed castris praeerat Verginius privatim Sergio invisus infestusque. <span class="">section 10</span> is, cum pleraque castella oppugnata, superatas munitiones, utrimque invehi hostem nuntiaretur, in armis milites tenuit, si opus foret auxilio, collegam dictitans ad se missurum. huius adrogantiam pertinacia alterius aequabat, <span class="">section 11</span> qui, ne quam opem ab inimico videretur petisse, vinci ab <span class="pagebreak" id="index.xml-pb-d30e510">[Page p.294]</span> hoste quam vincere per civem maluit. <span class="">section 12</span> diu in medio caesi milites; postremo desertis munitionibus perpauci in maiora castra, pars maxima atque ipse Sergius Romam pertenderunt. ubi cum omnem culpam in collegam inclinaret, acciri Verginium ex castris, interea praeesse legatos placuit. <span class="">section 13</span> acta deinde in senatu res est certatumque inter collegas maledictis. pauci rei publicae, <span class="italics">plerique</span> huic atque illi, ut quosque studium privatim aut gratia occupaverat, adsunt.</p><p><span class="">chapter 9</span> <span class="">section 1</span> primores patrum, sive culpa sive infelicitate imperatorum tam ignominiosa clades accepta esset, censuere non expectandum iustum tempus comitiorum, sed extemplo novos tribunos militum creandos esse, qui kal. <span class="">section 2</span> Octobribus magistratum occiperent. in quam sententiam cum pedibus iretur, ceteri tribuni militum nihil contradicere; <span class="">section 3</span> at enim vero Sergius Verginiusque, propter quos paenitere magistratuum eius anni senatum apparebat, primo deprecari ignominiam, deinde intercedere senatus consulto, negare se ante idus Decembris, sollemnem ineundis magistratibus diem, honore abituros esse. <span class="">section 4</span> inter haec tribuni plebis, cum in concordia hominum secundisque rebus civitatis inviti silentium tenuissent, feroces repente minari tribunis militum, nisi in auctoritate senatus essent, se in vincla eos duci iussuros esse. <span class="">section 5</span> tum C. Servilius Ahala tribunus militum: 'quod ad vos attinet, tribuni plebis, minasque vestras, ne ego libenter experirer, quam non plus in iis iuris quam in vobis animi esset; sed nefas est tendere adversus auctoritatem senatus. <span class="">section 6</span> proinde et vos desinite inter nostra certamina locum iniuriae quaerere, et collegae <span class="corr">[aut]</span> facient, quod censet senatus, <span class="corr">[aut]</span> , si pertinacius tendent, dictatorem extemplo dicam, qui eos abire magistratu cogat'. <span class="">section 7</span> cum omnium adsensu conprobata oratio esset gauderentque patres sine tribuniciae potestatis terriculis inventam esse aliam vim maiorem ad coercendos magistratus, <span class="">section 8</span> victi consensu omnium comitia tribunorum militum habuere, <span class="pagebreak" id="index.xml-pb-d30e553">[Page p.295]</span> qui kal. Octobribus magistratum occiperent, seque ante eam diem magistratu abdicavere.</p><p><span class="">chapter 10</span> <span class="">section 1</span> L. Valerio Potito quartum, M. Furio Camillo iterum, M. Aemilio Mamerco tertium, Cn. Cornelio Cosso iterum, K. Fabio Ambusto, L. Iulio Iulo tribunis militum consulari potestate multa domi militiaeque gesta. <span class="">section 2</span> nam et bellum multiplex fuit eodem tempore, ad Veios et ad Capenam et ad Falerios et in Volscis, <span class="">section 3</span> ut Anxur ab hostibus recuperaretur, et Romae simul dilectu simul tributo conferendo laboratum est, et de tribunis plebi cooptandis contentio fuit, et haud parvum motum duo iudicia eorum, qui paulo ante consulari potestate fuerant, excivere. <span class="">section 4</span> <span class="corr">[omnium]</span> primum tribunis militum fuit dilectum habere, nec iuniores modo conscripti, sed seniores etiam coacti nomina dare, ut urbis custodiam agerent. quantum autem augebatur militum numerus, <span class="">section 5</span> <span class="corr">[tanto]</span> maiore pecunia in stipendium opus erat, eaque tributo conferebatur, invitis conferentibus qui domi remanebant, quia tuentibus urbem opera quoque militari laborandum serviendumque rei publicae erat. <span class="">section 6</span> haec, per se gravia, indigniora ut viderentur, tribuni plebis seditiosis contionibus faciebant ideo aera militibus constituta esse arguendo, ut plebis partem militia,, partem tributo conficerent. <span class="">section 7</span> unum bellum annum iam tertium trahi et consulto male geri, ut diutius gerant. in quattuor deinde bella uno dilectu exercitus scriptos et pueros quoque ac senes extractos. <span class="">section 8</span> iam non aestatis nec hiemis discrimen esse, <span class="">section 9</span> ne ulla quies umquam miserae plebi sit, quae nunc etiam vectigalis ad ultimum facta sit, ut, cum confecta labore, vulneribus, postremo aetate corpora rettulerint incultaque omnia diutino dominorum desiderio domi invenerint, tributum ex adfecta re familiari pendant aeraque militaria velut faenore accepta multiplicia rei publicae reddant. <span class="corr">[inter]</span> dilectum tributumque <span class="">section 10</span> et occupatos animos maiorum rerum curis comitiis <span class="corr">[tribunorum]</span> plebis numerus <span class="pagebreak" id="index.xml-pb-d30e605">[Page p.296]</span> expleri nequiit. pugnatum inde, in loca vacua ut patricii cooptarentur. <span class="">section 11</span> postquam obtineri non poterat, tamen labefactandae legis Treboniae causa effectum est, ut cooptarentur tribuni plebis C. Lacerius et M. Acutius haud dubie patriciorum opibus.</p><p><span class="">chapter 11</span> <span class="">section 1</span> fors ita tulit, ut eo anno tribunus plebis Cn. Trebonius esset, qui nomini ac familiae debitum praestare videretur Treboniae legis patrocinium. <span class="">section 2</span> is, quod petissent patres quondam primo incepto repulsi, iam tribunos militum expugnasse vociferans, legem Treboniam sublatam et cooptatos tribunos plebis non suffragiis populi, sed imperio patriciorum; eo revolvi rem, ut aut patricii aut patriciorum adseculae habendi tribuni plebis sint; <span class="">section 3</span> eripi sacratas leges, extorqueri tribuniciam potestatem; id fraude patriciorum, scelere ac proditione collegarum factum arguere.</p><p><span class="">section 4</span> cum arderent invidia non patres modo, sed etiam tribuni plebis, cooptati pariter et qui cooptaverant, tum ex collegio tres, P. Curatius, M. Metilius, M. Minucius, trepidi rerum suarum, in Sergium Verginiumque, prioris anni tribunos militares, incurrunt; in eos ab se iram plebis invidiamque die dicta avertunt. <span class="">section 5</span> quibus dilectus, quibus tributum, quibus diutina militia longinquitasque belli sit gravis, qui clade accepta ad Veios doleant, qui amissis liberis fratribus, propinquis adfinibus lugubres domos habeant, iis publici privatique doloris exsequendi ius potestatemque ex duobus noxiis capitibus datam ab se memorant:</p><p><span class="">section 6</span> omnium namque malorum in Sergio Verginioque causas esse; nec id accusatores magis arguere quam fateri reos, qui noxii ambo alter in alterum causam conferant, fugam Sergi Verginius, Sergius proditionem increpans Vergini. <span class="">section 7</span> quorum adeo incredibilem amentiam fuisse, ut multo veri similius sit conpecto <span class="corr">[eam]</span> rem et communi fraude patriciorum actam. <span class="">section 8</span> ab his et prius datum locum Veientibus ad incendenda opera belli trahendi causa et nunc proditum exercitum, tradita <span class="pagebreak" id="index.xml-pb-d30e639">[Page p.297]</span> Faliscis Romana castra. <span class="">section 9</span> omnia fieri, ut consenescat ad Veios iuventus nec de agris nec de aliis commodis plebis ferre ad populum tribuni frequentiaque urbana celebrare actiones et resistere conspirationi patriciorum possint. <span class="">section 10</span> praeiudicium iam de reis et ab senatu et ab populo Romano et ab ipsorum collegis factum esse; <span class="">section 11</span> nam et senatus consulto eos ab re publica remotos esse et recusantes abdicare se magistratu dictatoris metu ab collegis coercitos esse, et populum Romanum tribunos creasse, qui non idibus Decembribus, die sollemni, sed extemplo kal. Octobribus magistratum occiperent, quia stare diutius res publica his manentibus in magistratu non posset; <span class="">section 12</span> et tamen eos tot iudiciis confossos praedamnatosque venire ad populi iudicium et existimare defunctos se esse satisque poenarum dedisse, quod duobus mensibus citius privati facti sint, <span class="">section 13</span> neque intellegere nocendi sibi diutius tum potestatem ereptam esse, non poenam inrogatam; quippe et collegis abrogatum imperium, qui certe nihil deliquissent. <span class="">section 14</span> illos repeterent animos Quirites, quos recenti clade accepta habuissent cum fuga ac pavore trepidum, plenum volnerum incidentem portis exercitum viderint non fortunam aut quemquam deorum, sed hos duces accusantem. <span class="">section 15</span> pro certo se habere neminem in contione stare, qui illo die non caput, domum fortunasque L. Vergini ac M. Sergi sit <span class="corr">[exsecratus]</span> detestatusque. <span class="">section 16</span> minime convenire, quibus iratos quisque deos precatus sit, in iis sua potestate, cum liceat et oporteat, non uti. numquam deos ipsos admovere nocentibus manus; satis esse, si occasione ulciscendi laesos arment.</p><p><span class="">chapter 12</span> <span class="">section 1</span> his orationibus incitata plebs denis milibus aeris gravis reos condemnat nequiquam Sergio Martem communem belli fortunamque accusante, Verginio deprecante, ne infelicior domi quam militiae esset. <span class="">section 2</span> in hos versa ira populi cooptationis tribunorum fraudisque contra legem Treboniam factae memoriam obscuram fecit. <span class="pagebreak" id="index.xml-pb-d30e673">[Page p.298]</span> Victores tribuni, <span class="">section 3</span> ut praesentem mercedem iudicii plebes haberet, legem agrariam promulgant tributumque conferri prohibent, <span class="">section 4</span> cum tot exercitibus stipendio opus esset resque militiae ita prospere gererentur, ut nullo bello veniretur ad exitum spei. namque Veis castra, quae amissa erant, recuperata castellis praesidiisque firmabantur; praeerant tribuni militum M. Aemilius et K. Fabius. <span class="">section 5</span> a M. Furio in Faliscis et a Cn. Cornelio in Capenate agro hostes nulli extra moenia inventi; praedae actae incendiisque villarum ac frugum vastati fines; oppida wne oppugnata nec obsessa sunt. <span class="">section 6</span> at in Volscis depopulato agro Anxur nequiquam oppugnatum loco alto situm et, postquam vis inrita erat, vallo fossaque obsideri coeptum. Valerio Potito Volsci provincia evenerat.</p><p><span class="">section 7</span> hoc statu militarium rerum seditio intestina maiore mole coorta, quam bella tractabantur; et cum tributum conferri per tribunos non posset nec stipendium imperatoribus mitteretur aeraque militaria flagitaret miles, haud procul erat, quin castra quoque urbanae seditionis contagione turbarentur. <span class="">section 8</span> inter has iras plebis in patres cum tribuni plebi nunc illud tempus esse dicerent stabiliendae libertatis et ab Sergiis Verginiisque ad plebeios viros fortes ac strenuos transferendi summi honoris, <span class="">section 9</span> non tamen ultra processum est, quam ut unus ex plebe, usurpandi iuris causa, P. Licinius Calvus tribunus militum consulari potestate crearetur; ceteri patricii creati, <span class="">section 10</span> P. Manlius, L. Titinius, P. Maelius, L. Furius Medullinus, L. Publilius Volscus. <span class="">section 11</span> ipsa plebes mirabatur se tantam rem obtinuisse, non is modo, qui creatus erat, vir nullis ante honoribus usus, vetus tantum senator et aetate iam gravis. <span class="">section 12</span> nec satis constat, cur primus ac potissimus ad novum delibandum honorem sit habitus. alii Cn. Corneli fratris, qui tribunus militum priore anno fuerat triplexque stipendium equitibus dederat, gratia extractum ad tantum honorem credunt, alii orationem ipsum tempestivam <span class="pagebreak" id="index.xml-pb-d30e699">[Page p.299]</span> de concordia ordinum patribus plebique gratam habuisse. <span class="">section 13</span> hac victoria comitiorum <span class="corr">[exsultantes]</span> tribuni plebis, quod maxime rem publicam inpediebat, de tributo remiserunt. collatum oboedienter missumque ad exercitum est.</p><p><span class="">chapter 13</span> <span class="">section 1</span> Anxur in Volscis brevi receptum est neglectis die festo custodiis urbis.— <span class="corr">[insignis]</span> annus hieme gelida ac nivosa fuit, adeo ut viae clausae, Tiberis innavigabilis fuerit. annona ex ante convecta copia nihil mutavit. <span class="">section 2</span> et quia P. Licinius, ut ceperat haud tumultuose magistratum maiore gaudio plebis quam indignatione patrum, ita etiam gessit, dulcedo invasit proximis comitiis tribunorum militum plebeios creandi. unus M. Veturius ex patriciis candidatis locum tenuit; <span class="">section 3</span> plebeios alios tribunos militum consulari potestate omnes fere centuriae dixere: M. Pomponium, Cn. Duillium, Voleronem Publilium, Cn. Genucium, L. Atilium. <span class="">section 4</span> <span class="corr">[tristem]</span> hiemem sive ex intemperie caeli raptim mutatione in contrarium facta sive alia qua de causa gravis pestilensque omnibus animalibus aestas excepit. cuius insanabili perniciei quando <span class="">section 5</span> nec causa nec finis inveniebatur, libri Sibyllini ex senatus consulto aditi sunt. <span class="">section 6</span> duumviri sacris faciundis lectisternio <span class="corr">[tunc]</span> primum in urbe Romana facto per dies octo Apollinem Latonamque, Herculem et Dianam, Mercurium atque Neptunum tribus, quam amplissume tum apparari poterant, stratis lectis placavere. <span class="">section 7</span> privatim quoque id sacrum celebratum est. tota urbe patentibus ianuis promiscuoque usu rerum omnium in propatulo posito notos ignotosque passim advenas in hospitium ductos ferunt et cum inimicis quoque benigne ac comiter sermones habitos, iurgiis ac litibus temperatum; <span class="">section 8</span> vinctis quoque dempta in eos dies vincula; religioni deinde fnisse, quibus eam opem dei tulissent, vinciri. <span class="">section 9</span> <span class="corr">[interim]</span> ad Veios terror multiplex fuit tribus in unum bellis conlatis. namque eodem, quo antea, modo <span class="pagebreak" id="index.xml-pb-d30e757">[Page p.300]</span> circa munimenta, cum repente Capenates Faliscique subsidio venissent, adversus tres exercitus ancipiti proelio pugnatum est. <span class="">section 10</span> ante omnia adiuvit memoria damnationis Sergi ac Vergini. itaque <span class="italics">e</span> maioribus castris, unde antea cessatum fuerat, brevi spatio circumductae copiae Capenates in vallum Romanum versos ab tergo adgrediuntur; <span class="">section 11</span> inde pugna coepta et Faliscis intulit terrorem, trepidantesque eruptio ex castris opportune facta avertit. repulsos deinde insecuti victores ingentem ediderunt caedem. <span class="">section 12</span> nec ita multo post iam palantibus, velut <span class="italics">tuti forent,</span> forte oblati populatores Capenatis agri reliquias pugnae absumpsere. <span class="">section 13</span> et Veientium refugientes in urbem multi ante portas caesi, dum prae metu, ne simul Romanus inrumperet, obiectis foribus extremos suorum exclusere.</p><p><span class="">chapter 14</span> <span class="">section 1</span> haec eo anno acta. et iam comitia tribunorum militum aderant, quorum prope maior patribus quam belli cura erat quippe non communicatum modo cum plebe, sed prope amissum cernentibus summum imperium. <span class="">section 2</span> itaque clarissimis viris ex composito praeparatis ad petendum, quos praetereundi verecundiam crederent fore, nihilo minus ipsi, perinde ac si omnes candidati essent, cuncta experientes non homines modo, sed deos etiam exciebant in religionem vertentes comitia biennio habita: <span class="">section 3</span> priore anno intolerandam hiemem prodigiisque divinis similem coortam, proxumo non prodigia, sed iam eventus: <span class="">section 4</span> pestilentiam agris urbique inlatam <span class="corr">[haud]</span> dubia ira deum, quos pestis eius arcendae causa placandos esse in libris fatalibus inventum sit; comitiis, auspicato quae fierent, indignum dis visum honores volgari discriminaque gentium confundi. <span class="">section 5</span> praeterquam maiestate petentium, religione etiam attoniti homines patricios omnis, partem magnam honoratissimum quemque, tribunos militum consulari potestate creavere, <span class="corr">[L.]</span> . Valerium Potitum quintum, M. Valerium Maximum, M. Furium Camillum iterum, <span class="corr">[L.]</span> <span class="pagebreak" id="index.xml-pb-d30e807">[Page p.301]</span> Furium Medullinum tertium, Q. Servilium Fidenatem iterum, Q. Sulpicium Camerinum iterum. <span class="">section 6</span> <span class="corr">[his]</span> tribunis ad Veios nihil admodum memorabile actum est; <span class="">section 7</span> tota vis in populationibus fuit. duo summi imperatores Potitus a Faleriis, Camillus a Capena praedas ingentes egere nulla incolumi relicta re, cui ferro aut igni noceri posset.</p><p><span class="">chapter 15</span> <span class="">section 1</span> prodigia interim multa nuntiari, quorum pleraque, et quia singuli auctores erant, parum credita spretaque, et quia hostibus Etruscis, per quos ea procurarent, haruspices non erant; <span class="">section 2</span> in unum omnium curae versae sunt, quod lacus in Albano nemore sine ullis caelestibus aquis causave qua alia, quae rem miraculo eximeret, in altitudinem insolitam crevit. <span class="">section 3</span> quidnam eo di portenderent prodigio, missi sciscitatum oratores ad Delphicum oraculum. <span class="">section 4</span> sed propior interpres fatis oblatus senior quidam Veiens, qui inter cavillantes in stationibus ac custodiis milites Romanos Etruscosque <span class="corr">[uaticinantis]</span> in modum cecinit, priusquam ex lacu Albano aqua emissa foret, numquam potiturum Veis Romanum. <span class="">section 5</span> quod primo velut temere iactum sperni; agitari deinde sermonibus coeptum est, donec unus ex statione Romana percunctatus proximum oppidanorum, iam per longinquitatem belli commercio sermonum facto, <span class="">section 6</span> quisnam is esset, qui per ambages de lacu Albano iaceret, postquam audivit haruspicem esse, vir haud intacti religione animi, causatus de privati portenti procuratione, si operae illi esset, consulere velle, ad conloquium vatem elicuit. <span class="">section 7</span> cumque progressi ambo a suis longius essent inermes sine ullo metu, praevalens iuvenis Romanus senem infirmum in conspectu omnium raptum nequiquam tumultuantibus Etruscis ad suos transtulit. <span class="">section 8</span> qui cum perductus ad imperatorem, inde Romam ad senatum missus esset, sciscitantibus, quidnam id esset, <span class="">section 9</span> quod de lacu Albano docuisset, respondit profecto iratos deos Veienti populo illo fuisse die, quo sibi eam mentem obiecissent, ut excidium <span class="pagebreak" id="index.xml-pb-d30e851">[Page p.302]</span> patriae fatale proderet. <span class="">section 10</span> itaque, quae <span class="corr">[tum]</span> cecinerit divino spiritu instinctus, ea se nec, ut indicta sint, revocare posse et tacendo forsitan, quae di inmortales vulgari velint, haud minus quam celanda effando nefas contrahi. <span class="">section 11</span> sic igitur libris fatalibus, sic disciplina Etrusca traditum esse, quanto aqua Albana abundasset, <span class="corr">[tum]</span> , si <span class="corr">[eam]</span> Romanus rite emisisset, victoriam de Veientibus dari; antequam id fiat, deos moenia Veientium deserturos non esse. exsequebatur inde, quae sollemnis derivatio esset. <span class="">section 12</span> sed auctorem levem nec satis fidum super tanta re patres rati decrevere legatos sortesque oraculi Pythici expectandas.</p><p><span class="">chapter 16</span> <span class="">section 1</span> priusquam a Delphis oratores redirent Albanive prodigii piacula invenirentur, novi tribuni militum consulari potestate L. Iulius Iulus, L. Furius Medullinus quartum, L. Sergius Fidenas, A. Postumius Regillensis, P. Cornelius Maluginensis, A. Manlius magistratum inierunt. <span class="">section 2</span> eo anno Tarquinienses novi hostes exorti. quia multis simul bellis, Volscorum ad Anxur, ubi praesidium obsidebatur, Aequorum ad Labicos, qui Romanam ibi coloniam oppugnabant, ad hoc Veienti quoque et Falisco et Capenati bello occupatos videbant Romanos nec intra muros quietiora negotia esse certaminibus patrum ac plebis, <span class="">section 3</span> inter haec locum iniuriae rati esse praedatum in agrum Romanum cohortes expedites mittunt: aut enim passuros inultam <span class="corr">[eam]</span> iniuriam Romanos, ne novo bello se onerarent, aut exiguo eoque parum valido exercitu persecuturos. <span class="">section 4</span> Romanis indignitas maior quam cura populationis Tarquiniensium fuit; eo nec magno conatu suscepta nec in longum dilata res est. <span class="">section 5</span> A. Postumius et L. Iulius non iusto dilectu—etenim ab tribunis plebis inpediebantur—, sed prope <span class="italics">omnium </span> voluntariorum, quos adhortando incitaverant, coacta manu per agrum Caeretem obliquis tramitibus egressi redeuntes a populationibus gravesque praeda Tarquinienses oppressere. <span class="">section 6</span> multos mortales obtruncant, omnes exuunt inpedimentis <span class="pagebreak" id="index.xml-pb-d30e904">[Page p.303]</span> et receptis agrorum suorum spoliis Romam revertuntur. <span class="">section 7</span> biduum ad recognoscendas res datum dominis; tertio incognita—erant autem ea pleraque hostium ipsorum—sub hasta veniere, quodque inde redactum, militibus est divisum.</p><p><span class="corr">[cetera]</span> bella maximeque Veiens incerti exitus erant. iamque ' <span class="">section 8</span> Romani desperata ope humana fata et deos spectabant, cum legati ab Delphis venerunt sortem oraculi adferentes congruentem responso captivi vatis: 'Romane, aquam Albanam cave lacu contineri, cave in mare manare suo flumine sinas; emissam per agros rigabis dissipatamque rivis extingues; <span class="">section 9</span> <span class="corr">[tum]</span> tu insiste audax hostium muris memor, quam per tot annos obsides urbem, ex ea tibi his, quae nunc panduntur, fatis victoriam datam. <span class="">section 10</span> bello perfecto donum amplum victor ad mea templa portato sacraque patria, quorum omissa cura est, instaurata, ut adsolet, facito'.</p><p><span class="">chapter 17</span> <span class="">section 1</span> ingens inde haberi captivus vates coeptus, eumque adhibere tribuni militum Cornelius Postumiusque ad prodigii Albani procurationem ac deos rite placandos coepere; <span class="">section 2</span> inventumque tandem est, ubi neglectas caerimonias intermissumve sollemne dii arguerent: nihil profecto aliud esse quam magistratus vitio creatos Latinas sacrumque in Albano monte non rite concepisse. <span class="">section 3</span> unam expiationem eorum esse, ut tribuni militum abdicarent se magistratu, auspicia de integro repeterentur et interregnum iniretur. <span class="">section 4</span> ea ita facta sunt ex senatus consulto. interreges tres deinceps fuere: L. Valerius, Q. Servilius Fidenas, M. Furius Camillus. <span class="">section 5</span> numquam desitum interim turbari comitia interpellantibus tribunis plebis, donec convenisset prius, ut maior pars tribunorum militum ex plebe crearetur. <span class="corr">[quae]</span> dum aguntur, <span class="">section 6</span> concilia Etruriae ad fanum Voltumnae habita, postulantibusque Capenatibus ac Faliscis, ut Veios communi animo consilioque omnes Etruriae populi ex obsidione eriperent, <span class="">section 7</span> responsum est antea se id Veientibus negasse, quia, unde consilium <span class="pagebreak" id="index.xml-pb-d30e953">[Page p.304]</span> non petissent super tanta re, auxilium petere non deberent; nunc iam pro se fortunam suam illis negare. <span class="">section 8</span> maxime in ea parte Etruriae <span class="italics">consedisse</span> gentem invisitatam; novos accolas Gallos esse, cum quibus nec pax satis fida nec bellum pro certo sit. <span class="">section 9</span> sanguini tamen nominique et praesentibus periculis consanguineorum id dari, ut, si qui iuventutis suae voluntate ad id bellum eant, non inpediant. <span class="">section 10</span> eum magnum advenisse hostium numerum fama Romae erat; eoque mitescere discordiae intestinae metu communi, ut fit, coepere.</p><p><span class="">chapter 18</span> <span class="">section 1</span> haud invitis patribus P. Licinium Calvum praerogativae tribunum militum non petentem creant, moderationis expertae in priore magistratu virum, ceterum iam tum exactae aetatis; <span class="">section 2</span> omnesque deinceps ex collegio eiusdem anni refici apparebat, L. Titinium, <span class="italics">Q. Manlium,</span> P. Maenium, Cn. Genucium, L. Atilium. qui priusquam renuntiarentur iure vocatis tribubus, permissu interregis P. Licinius Calvus ita verba fecit: omen concordiae, <span class="">section 3</span> Quirites, rei maxime in hoc tempus utili, memoria nostri magistratus vos his comitiis petere in insequentem annum video; <span class="">section 4</span> sed collegas eosdem reficitis, etiam usu meliores factos, me iam non eundem, sed umbram nomenque P. Licini relictum videtis. vires corporis adfectae, sensus oculorum atque aurium hebetes, memoria labat, vigor animi obtunsus. <span class="">section 5</span> en vobis' inquit 'iuvenem', filium tenens, 'effigiem atque imaginem eius, quem vos antea tribunum militum ex plebe primum fecistis. hunc ego institutum disciplina mea vicarium pro me rei publicae do dicoque vosque quaeso, Quirites, delatum mihi ultro honorem huic petenti meisque pro eo adiectis precibus mandetis'. datum id petenti patri, <span class="">section 6</span> filiusque eius P. Licinius tribunus militum consulari potestate cum iis, quos supra scripsimus, declaratus.</p><p><span class="">section 7</span> Titinius Genuciusque tribuni militum profecti adversus Faliscos Capenatesque, dum bellum maiore <span class="pagebreak" id="index.xml-pb-d30e989">[Page p.305]</span> animo gerunt quam consilio, praecipitavere in insidias. <span class="">section 8</span> Genucius morte honesta temeritatem luens ante signa inter primores cecidit; Titinius in editum tumulum ex multa trepidatione militibus collectis aciem restituit nec se tamen <span class="corr">[aequo]</span> loco hosti commisit. <span class="">section 9</span> plus ignominiae erat quam cladis acceptum, quae prope in cladem ingentem vertit; tantum inde terroris non Romae modo, quo multiplex, fama pervenerat, sed in castris quoque fuit ad Veios. <span class="">section 10</span> aegre ibi miles retentus a fuga est, cum pervasisset castra rumor ducibus exercituque caeso victorem Capenatem ac Faliscum Etruriaeque omnem iuventutem <span class="corr">[haud]</span> procul inde abesse. <span class="">section 11</span> his tumultuosiora Romae, iam castra ad Veios oppugnari, iam partem hostium tendere ad urbem agmine infesto, crediderant; concursumque in muros est et matronarum, quas ex domo conciverat publicus pavor, obsecrationes in templis factae precibusque ab dis petitum, <span class="">section 12</span> ut exitium ab urbis tectis templisque ac moenibus Romanis arcerent Veiosque eum averterent terrorem, si sacra renovata rite, si procurata prodigia essent.</p><p><span class="">chapter 19</span> <span class="">section 1</span> iam ludi Latinaeque instauratae erant, iam ex lacu Albano aqua emissa in agros, Veiosque fata adpetebant. <span class="">section 2</span> igitur fatalis dux ad excidium illius urbis servandaeque patriae M. Furius Camillus dictator dictus magistrum equitum P. Cornelium Scipionem dixit. <span class="corr">[omnia]</span> repente mutaverat imperator mutatus: <span class="">section 3</span> alia spes, alius animus hominum, fortuna quoque alia urbis videri. <span class="">section 4</span> omnium primum in eos, qui a Veis in illo pavore fugerant, more militari animadvertit effecitque, ne hostis maxime timendus militi esset. <span class="">section 5</span> deinde indicto dilectu in diem certam ipse interim Veios ad confirmandos militum animos intercurrit; inde Romam ad scribendum novum exercitum redit nullo detractante militiam. peregrina etiam iuventus, Latini Hernicique, operam suam pollicentes ad id bellum venere; <span class="">section 6</span> quibus cum gratias in senatu egisset dictator, satis iam omnibus ad id bellum paratis ludos magnos ex senatus <span class="pagebreak" id="index.xml-pb-d30e1037">[Page p.306]</span> consulto vovit Veis captis se facturum aedemque Matutae matris refectam dedicaturum iam ante ab rege Ser. Tullio dedicatam.</p><p><span class="">section 7</span> profectus cum exercitu ab urbe expectatione hominum maiore quam spe in agro primum Nepesino cum Faliscis et Capenatibus signa confert. <span class="">section 8</span> omnia ibi summa ratione consilioque acta fortuna etiam, ut fit, secuta est. non proelio tantum fudit hostes, sed castris quoque exuit ingentique praeda est potitus; cuius pars maxima ad quaestorem redacta est, <span class="corr">[haud]</span> ita multum militi datum. <span class="">section 9</span> inde ad Veios exercitus ductus, densioraque castella facta et a procursationibus, quae multae temere inter murum ac vallum fiebant, edicto, ne quis iniussu pugnaret, ad opus milites traducti. <span class="">section 10</span> operum fuit omnium longe maximum ac laboriosissimum cuniculus in arcem hostium agi coeptus. <span class="">section 11</span> quod ne intermitteretur opus neu sub terra continuus labor eosdem conficeret, in partes sex munitorum numerum divisit; senae horae in orbem operi attributae sunt; nocte ac die numquam ante omissum, quam in arcem viam facerent.</p><p><span class="">chapter 20</span> <span class="">section 1</span> dictator cum iam in manibus videret victoriam esse, urbem opulentissimam capi tantumque praedae fore, quantum non omnibus in unum conlatis ante bellis fuisset, <span class="">section 2</span> ne quam inde aut militum iram ex malignitate praedae partitae aut invidiam apud patres ex prodiga largitione caperet, litteras ad senatum misit: deum inmortalium benignitate, <span class="">section 3</span> suis consiliis, patientia militum Veios iam fore in potestate populi Romani; quid de praeda faciendum censerent?</p><p><span class="">section 4</span> duae senatum distinebant sententiae, senis P. Licini, quem primum dixisse a filio interrogatum ferunt, edici palam placere populo, ut, qui particeps esse praedae vellet, <span class="">section 5</span> in castra Veios iret, altera Ap. Claudi, qui largitionem novam, prodigam, inaequalem, inconsultam arguens, si semel nefas ducerent captam ex hostibus in aerario exhausto bellis pecuniam esse, auctor erat stipendii <span class="pagebreak" id="index.xml-pb-d30e1074">[Page p.307]</span> ex ea pecunia militi numerandi, ut eo minus tributi plebes conferret; <span class="">section 6</span> eius enim doni societatem sensuras aequaliter omnium domos, non avidas in direptiones manus otiosorum urbanorum praerepturas fortium bellatorum praemia esse, cum ita ferme eveniat, ut segnior sit praedator, ut quisque laboris periculique praecipuam petere partem soleat. Licinius contra suspectam <span class="">section 7</span> et invisam semper <span class="corr">[eam]</span> pecuniam fore aiebat causasque criminum ad plebem, seditionum inde ac legum novarum praebituram; <span class="">section 8</span> satius igitur esse reconciliari eo dono plebis animos, exhaustis atque exinanitis tributo tot annorum succurri et sentire praedae fructum ex eo bello, in quo prope consenuerint. gratius id fore laetiusque, quod quisque sua manu ex hoste captum domum rettulerit, quam si multiplex alterius arbitrio accipiat. <span class="">section 9</span> ipsum dictatorem fugere invidiam ex eo criminaque; eo delegasse ad senatum; senatum quoque debere reiectam rem ad se permittere plebi ac pati habere, quod cuique fors belli dederit. <span class="corr">[haec]</span> tutior visa sententia est, <span class="">section 10</span> quae popularem senatum faceret. edictum itaque est, ad praedam Veientem, quibus videretur, in castra ad dictatorem proficiscerentur.</p><p><span class="">chapter 21</span> <span class="">section 1</span> ingens profecta multitudo replevit castra. tum dictator auspicato egressus, <span class="">section 2</span> cum edixisset, ut arma milites caperent, 'tuo ductu' inquit, 'Pythice Apollo, tuoque numine instinctus pergo ad delendam urbem Veios tibique hinc decimam partem praedae voveo. te simul, <span class="">section 3</span> Iuno regina, quae nunc Veios colis, precor, ut nos victores in nostram tuamque mox futuram urbem sequare, ubi te dignum amplitudine tua templum accipiat'. <span class="">section 4</span> haec precatus superante multitudine ab omnibus locis urbem adgreditur, quo minor ab cuniculo ingruentis periculi sensus esset. <span class="">section 5</span> Veientes, ignari se iam a suis vatibus, iam ab externis oraculis proditos, iam in partem praedae suae vocatos deos, alios votis <span class="pagebreak" id="index.xml-pb-d30e1114">[Page p.308]</span> ex urbe sua evocatos hostium templa novasque sedes spectare seque ultimum illum diem agere, <span class="">section 6</span> nihil minus timentes quam subrutis cuniculo moenibus arcem iam plenam hostium esse in muros pro se quisque armati discurrunt mirantes, <span class="">section 7</span> quidnam id esset, quod, cum tot per dies nemo se ab stationibus Romanus movisset, <span class="corr">[tum]</span> velut repentino icti furore inprovidi currerent ad muros.</p><p>Inseritur huic loco fabula: <span class="">section 8</span> immolante rege Veientium vocem haruspicis dicentis, qui eius hostiae exta prosecuisset, ei victoriam dari exauditam in cuniculo movisse Romanos milites, ut adaperto cuniculo exta raperent et ad dictatorem ferrent. <span class="">section 9</span> sed in rebus tam antiquis si, quae similia veris sint, pro veris accipiantur, satis habeam; haec ad ostentationem scaenae gaudentis miraculis aptiora quam ad fidem neque adfirmare neque refellere operae pretium est.</p><p><span class="">section 10</span> cuniculus delectis militibus eo tempore plenus in aedem Iunonis, quae in Veientana arce erat, armatos repente edidit, et pars aversos in muris invadunt hostes, pars claustra portarum revellunt, pars, cum ex tectis saxa tegulaeque a mulieribus ac servitiis iacerentur, inferunt ignes. <span class="">section 11</span> clamor omnia variis terrentium ac paventium vocibus mixto mulierum ac puerorum ploratu complet. <span class="">section 12</span> momento temporis deiectis ex muro undique armatis patefactisque portis cum alii agmine inruerent, alii desertos scanderent muros, urbs hostibus inpletur; omnibus locis pugnatur; <span class="">section 13</span> deinde multa iam edita caede senescit pugna, et dictator praecones edicere iubet, ut ab inermi abstineatur. is finis sanguinis fuit.</p><p><span class="">section 14</span> dedi inde inermes coepti, et ad praedam miles permissu dictatoris discurrit. quae cum ante oculos eius aliquantum spe atque opinione maior maiorisque pretii rerum ferretur, dicitur manus ad caelum tollens precatus esse, <span class="">section 15</span> ut, si cui deorum hominumque nimia sua fortuna populique Romani videretur, ut <span class="corr">[eam]</span> invidiam lenire quam minimo suo privato incommodo publicoque <span class="pagebreak" id="index.xml-pb-d30e1155">[Page p.309]</span> populi Romani liceret. <span class="">section 16</span> convertentem se inter hanc venerationem traditur memoriae prolapsum cecidisse, idque omen pertinuisse postea eventu rem coniectantibus visum ad damnationem ipsius Camilli, captae deinde urbis Romanae, quod post paucos accidit annos, cladem. <span class="">section 17</span> atque ille dies caede hostium ac direptione urbis opulentissimae est consumptus.</p><p><span class="">chapter 22</span> <span class="">section 1</span> postero die libera corpora dictator sub corona vendidit. ea sola pecunia in publicum redigitur, <span class="corr">[haud]</span> sine ira plebis; et quod rettulere secum praedae, nec duci, <span class="">section 2</span> qui ad senatum malignitatis auctores quaerendo, rem arbitrii sui reiecisset, nec senatui, sed Liciniae familiae, ex qua filius ad senatum rettulisset, pater tam popularis sententiae auctor fuisset, acceptum referebant.</p><p><span class="">section 3</span> cum iam humanae opes egestae a Veis essent, amoliri tum deum dona ipsosque deos, sed colentium magis quam rapientium modo, coepere. <span class="">section 4</span> namque delecti ex omni exercitu iuvenes pure lautis corporibus, candida veste, quibus deportanda Romam regina Iuno adsignata erat, venerabundi templum iniere primo religiose admoventes manus, quod id signum more Etrusco nisi certae gentis sacerdos adtrectare non esset solitus. <span class="">section 5</span> dein cum quidam seu spiritu divino tactus sen iuvenali ioco 'visne Romam ire, Iuno?' dixisset, adnuisse ceteri deam conclamaverunt. <span class="">section 6</span> inde fabulae adiectum est vocem quoque dicentis velle auditam; motam certe sede sua parvi molimenti adminiculis sequentis modo accepimus levem ac facilem tralatu fuisse integramque in Aventinum, <span class="">section 7</span> aeternam sedem suam, quo vota Romani dictatoris vocaverant, perlatam, ubi templum ei postea idem, qui voverat, Camillus dedicavit. <span class="corr">[hic]</span> Veiorum occasus fuit, <span class="">section 8</span> urbis opulentissimae Etrusci nominis, magnitudinem suam vel ultima clade indicantis, quod decem aestates hiemesque continuas circumsessa, cum plus aliquanto cladium intulisset quam accepisset, postremo iam fato quoque urgente operibus tamen, non vi expugnata est. <span class="pagebreak" id="index.xml-pb-d30e1197">[Page p.310]</span> <span class="">chapter 23</span> <span class="">section 1</span> Romam ut nuntiatum est Veios captos, quamquam et prodigia procurata fuerant et vatum responsa et Pythicae sortes notae et, quantum humanis adiuvari consiliis potuerat res, ducem M. Furium maximum imperatorum omnium legerant, <span class="">section 2</span> tamen, quia tot annis varie ibi bellatum erat multaeque clades acceptae, velut ex insperato inmensum gaudium fuit et, priusquam senatus decerneret, <span class="">section 3</span> plena omnia templa Romanarum matrum grates dis agentium erant. senatus in quadriduum, quot dierum nullo ante bello, supplicationes decernit. <span class="">section 4</span> adventus quoque dictatoris omnibus ordinibus obviam effusis celebratior quam ullius umquam antea fuit, triumphusque omnem consuetum honorandi diei illius modum aliquantum excessit. <span class="">section 5</span> maxime conspectus ipse est curru equis albis iuncto urbem invectus; parumque id non civile modo, sed humanum etiam visum. <span class="">section 6</span> Iovis Solisque equis aequiperatum dictatorem in religionem etiam trahebant, triumphusque ob eam unam maxime rem clarior quam gratior fuit. <span class="">section 7</span> tum Iunoni reginae templum in Aventino locavit dedicavitque Matutae matris; atque his divinis humanisque rebus gestis dictatura se abdicavit.</p><p>agi deinde de Apollinis dono coeptum. <span class="">section 8</span> cui se decumam vovisse praedae partem cum diceret Camillus, pontifices solvendum religione populum censerent, <span class="">section 9</span> <span class="corr">[haud]</span> facile inibatur ratio iubendi referre praedam populum, ut ex ea pars debita in sacrum secerneretur. <span class="">section 10</span> tandem eo, quod lenissimum videbatur, decursum est, ut, qui se domumque religione exsolvere vellet, cum sibimet ipse praedam aestumasset suam, decumae pretium partis in publicum deferret, <span class="">section 11</span> ut ex eo donum aureum, dignum amplitudine templi ac numine dei, ex dignitate populi Romani fieret. ea quoque conlatio plebis animos a Camillo alienavit.</p><p>inter haec pacificatum legati a Volscis <span class="">section 12</span> et Aequis venerunt, inpetrataque pax, magis ut fessa tam diutino bello adquiesceret civitas, quam quod digni peterent.</p><div class="pagebreak" id="index.xml-pb-d30e1236">[Page p.311]</div><p><span class="">chapter 24</span> <span class="">section 1</span> Veis captis sex tribunos militum consulari potestate insequens annus habuit, duos P. Cornelios, Cossum et Scipionem, M. Valerium Maximum iterum, K. Fabium Ambustum iterum, L. Furium Medullinum quintum, Q. Servilium tertium. <span class="">section 2</span> Corneliis Faliscum bellum, Valerio ac Servilio Capenas sorte evenit. ab iis non urbes vi aut operibus temptatae, sed ager est depopulatus praedaeque rerum agrestium actae; nulla felix arbor, nihil frugiferum in agro relictum. <span class="">section 3</span> ea clades Capenatem populum subegit; pax petentibus data; in Faliscis bellum restabat. Romae interim multiplex seditio erat, <span class="">section 4</span> cuius leniendae causa coloniam in Volscos, quo tria milia civium Romanorum scriberentur, deducendam censuerant, triumvirique ad id creati terna iugera et septunces viritim diviserant. <span class="">section 5</span> ea largitio sperni coepta, quia spe maioris avertendae solacium obiectum censebant: cur enim relegari plebem in Volscos, cum pulcherrima urbs Vei agerque Veientanus in conspectu sit, uberior ampliorque Romano agro? <span class="">section 6</span> urbem quoque urbi Romae vel situ vel magnificentia publicorum privatorumque tectorum ac locorum praeponebant. <span class="">section 7</span> quin illa quoque actio movebatur, quae post captam utique Romam a Gallis celebratior fuit, transmigrandi Veios. <span class="">section 8</span> ceterum partem plebis, partem senatus destinabant <span class="italics">ad</span> habitandos Veios, duasque urbes communis rei publicae incoli a populo Romano posse. <span class="corr">[aduersus]</span> quae cum optimates ita tenderent, <span class="">section 9</span> ut morituros se citius dicerent in conspectu populi Romani, quam quicquam earum rerum rogaretur; <span class="">section 10</span> quippe nunc in una urbe tantum dissensionum esse; quid in duabus urbibus fore? victamne ut quisquam victrici patriae praeferret sineretque maiorem fortunam captis esse Veis, quam incolumibus fuerit? <span class="">section 11</span> postremo se relinqui a civibus in patria posse; ut relinquant. patriam atque cives, nullam vim umquam subacturam, et T. Sicinium—is enim ex tribunis plebis rogationis eius <span class="pagebreak" id="index.xml-pb-d30e1274">[Page p.312]</span> lator erat—conditorem Veios sequantur relicto deo Romulo, dei filio, parente et auctore urbis Romae: <span class="">chapter 25</span> <span class="">section 1</span> haec cum foedis certaminibus agerentur—nam partem tribunorum plebi patres in suam sententiam traxerant— <span class="">section 2</span> , nulla res alia manibus temperare plebem cogebat, quam quod, ubi rixae committendae causa clamor ortus esset, principes senatus primi turbae offerentes se peti feririque atque occidi iubebant. <span class="">section 3</span> ab horum aetatibus dignitatibusque et honoribus violandis dum abstinebatur, et ad reliquos similes conatus verecundia irae obstabat.</p><p>Camillus identidem omnibus locis contionabundus: <span class="">section 4</span> <span class="corr">[haud]</span> mirum id quidem esse, furere civitatem, quae damnata voti omnium rerum potiorem curam quam religione se exsolvendi habeat. <span class="">section 5</span> nihil de conlatione dicere stipis verius quam decumae, quando ea se quisque privatim obligaverit, liberatus sit populus. <span class="">section 6</span> enimvero illud se tacere suam conscientiam non pati, quod ex ea tantum praeda, quae rerum moventium sit, decuma designetur; urbis atque agri capti, quae et ipsa voto contineantur, mentionem nullam fieri.</p><p><span class="">section 7</span> cum ea disceptatio, anceps senatui visa, delegata ad pontifices esset, adhibito Camillo visum collegio, quod eius ante conceptumn votum Veientium fuisset et post votum in potestatem populi Romani venisset, eius partem decumam Apollini sacram esse. ita in aestimationem urbs agerque venit. <span class="">section 8</span> pecunia ex aerario prompta et tribunis militum consularibus, ut aurum ex ea coemerent, negotium datum. cuius cum copia non esset, matronae coetibus ad <span class="corr">[eam]</span> rem consultandam habitis, communi decreto pollicitae tribunis militum aurum, <span class="strikethrough">et</span> omnia ornamenta sua in aerarium detulerunt. <span class="">section 9</span> grata ea res ut quae maxime senatui umquam fuit; honoremque ob <span class="corr">[eam]</span> munificentiam ferunt matronis habitum, ut pilento ad sacra ludosque, carpentis festo profestoque uterentur. <span class="">section 10</span> pondere ab singulis auri accepto aestimatoque, ut pecuniae solverentur, crateram <span class="pagebreak" id="index.xml-pb-d30e1325">[Page p.313]</span> auream fieri placuit, quae donum Apollini Delphos portaretur.</p><p><span class="">section 11</span> simul ab religione animos remiserunt, integrant seditionem tribuni plebis; incitatur multitudo in omnes principes, ante alios in Camillum: <span class="">section 12</span> eum praedam Veientanam publicando sacrandoque ad nihilum redegisse. absentes ferociter increpant; praesentium, cum se ultro iratis offerrent, <span class="">section 13</span> verecundiam habent. simul extrahi rem ex eo anno viderunt, tribunos plebis latores legis in annum eosdem reficiunt; et patres hoc idem de intercessoribus legis adnisi. ita tribuni plebis magna ex parte iidem refecti.</p><p><span class="">chapter 26</span> <span class="">section 1</span> comitiis tribunorum militum patres summa ope evicerunt, ut M. Furius Camillus crearetur. <span class="">section 2</span> propter bella simulabant parari ducem; sed largitioni tribuniciae adversarius quaerebatur. cum Camillo creati tribuni militum consulari potestate L. Furius Medullinus sextum, C. Aemilius, L. Valerius Publicola, Sp. Postumius, P. Cornelius iterum. <span class="corr">[principio]</span> anni tribuni plebis nihil moverunt, <span class="">section 3</span> donec M. Furius Camillus in Faliscos, cui id bellum mandatum erat, proficisceretur. differendo deinde elanguit res, et Camillo, quem adversarium maxime metuebant, gloria in Faliscis crevit. <span class="">section 4</span> nam cum primo moenibus se hostes tenerent tutissimum id rati, populatione agrorum atque incendiis villarum coegit eos egredi urbe. <span class="">section 5</span> sed timor longius progredi prohibuit; mille fere passuum ab oppido castra locant nulla re alia fidentes ea satis tuta esse quam difficultate aditus asperis confragosisque circa et partim artis partim arduis viis. <span class="">section 6</span> ceterum Camillus captivum indidem ex agris secutus ducem castris multa nocte motis prima luce aliquanto superioribus locis se ostendit. <span class="">section 7</span> triarii Romani muniebant, alius exercitus proelio intentus stabat. ibi inpedire opus conatos hostes fundit fugatque; tantumque inde pavoris Faliscis iniectum est, ut effusa fuga castra sua, quae propiora erant, praelati urbem peterent. <span class="pagebreak" id="index.xml-pb-d30e1361">[Page p.314]</span> multi caesi vulneratique, <span class="">section 8</span> priusquam paventes portis inciderent. castra capta; praeda ad quaestores redacta cum magna militum ira; sed severitate imperii victi eandem virtutem et oderant et mirabantur. <span class="">section 9</span> obsidio inde urbis et munitiones, et interdum per occasionem impetus oppidanorum in Romanas stationes proeliaque parva fieri, et teri tempus neutro inclinata spe, cum frumentum copiaeque aliae ex ante convecto largius obsessis quam obsidentibus suppeterent. <span class="">section 10</span> videbaturque aeque diuturnus futurus labor, ac Veis fuisset, ni fortuna imperatori Romano simul et incognitae rebus bellicis virtutis specimen et maturam victoriam dedisset.</p><p><span class="">chapter 27</span> <span class="">section 1</span> mos erat Faliscis eodem magistro liberorum et comite uti, simulque plures pueri, quod hodie quoque in Graecia manet, unius curae demandabantur. principum liberos, sicut fere fit, qui scientia videbatur praecellere, erudiebat. <span class="">section 2</span> is cum in pace instituisset pueros ante urbem lusus exercendique causa producere, nihil eo more per belli tempus intermisso <span class="strikethrough">dum</span> modo brevioribus modo longioribus spatiis trahendo eos a porta, lusu sermonibusque variatis longius solito, ubi res dedit, progressus inter stationes eos hostium castraque inde Romana in praetorium ad Camillum perduxit. ibi scelesto facinori scelestiorem sermonem addit, <span class="">section 3</span> Falerios se in manus Romanis tradidisse, <span class="">section 4</span> quando eos pueros, quorum parentes capita ibi rerum sint, in potestatem dediderit.</p><p><span class="">section 5</span> quae ubi Camillus audivit, 'non ad similem' inquit 'tui nec populum nec imperatorem scelestus ipse cum scelesto munere venisti. <span class="">section 6</span> nobis cum Faliscis, quae pacto fit humano, societas non est; quam ingeneravit natura utrisque, est eritque. sunt et belli sicut pacis iura, iusteque ea non minus quam fortiter didicimus gerere. arma habemus non adversus eam aetatem, <span class="">section 7</span> cui etiam captis urbibus parcitur, sed adversus armatos et ipsos, qui nec laesi nec lacessiti a nobis castra Romana ad Veios oppugnarunt. <span class="">section 8</span> eos tu, quantum in te fuit, novo <span class="pagebreak" id="index.xml-pb-d30e1396">[Page p.315]</span> scelere vicisti; ego Romanis artibus, virtute, opere, armis, <span class="">section 9</span> sicut Veios, vincam'. denudatum deinde eum manibus post tergum inligatis reducendum Falerios pueris tradidit virgasque eis, quibus proditorem agerent in urbem verberantes, dedit. <span class="corr">[ad]</span> quod spectaculum concursu populi primum facto, <span class="">section 10</span> deinde a magistratibus de re nova vocato senatu tanta mutatio animis est iniecta, ut qui modo efferati odio iraque Veientium exitum paene quam Capenatium pacem mallent, apud eos pacem universa posceret civitas. fides Romana, <span class="">section 11</span> iustitia imperatoris in foro, in curia celebratur, consensuque omnium legati ad Camillum in castra atque inde permissu Camilli Romam ad senatum, qui dederent Falerios, proficiscuntur. <span class="">section 12</span> introducti ad senatum ita locuti traduntur: 'patres conscripti, victoria, cui nec deus nec homo quisquam invideat, victi a vobis et imperatore vestro dedimus nos vobis rati, quo nihil victori pulchrius est, melius nos sub imperio vestro quam legibus nostris victuros. <span class="">section 13</span> eventu huius belli duo salutaria exempla prodita humano generi sunt: vos fidem in bello quam praesentem victoriam maluistis; nos fide provocati victoriam ultro detulimus. <span class="">section 14</span> sub dicione vestra sumus; mittite, qui arma, qui obsides, qui urbem patentibus portis accipiant. nec vos fidei nostrae nec nos imperii vestri paenitebit'. <span class="">section 15</span> Camillo et ab hostibus et a civibus gratiae actae. Faliscis in stipendium militum eius anni, ut populus Romanus tributo vacaret, pecunia imperata. pace data exercitus Romam reductus.</p><p><span class="">chapter 28</span> <span class="">section 1</span> Camillus, meliore multo laude, quam cum triumphantem albi per urbem vexerant equi, insignis, iustitia fideque hostibus victis cum in urbem redisset, taciti eius verecundiam non tulit senatus, quin sine mora voti liberaretur; <span class="">section 2</span> crateramque auream donum Apollini Delphos legati qui ferrent, L. Valerius, L. Sergius, A. Manlius missi longa una nave <span class="corr">[haud]</span> procul freto Siculo a piratis Liparensium excepti devehuntur Liparas. <span class="pagebreak" id="index.xml-pb-d30e1434">[Page p.316]</span> <span class="">section 3</span> mos erat civitatis velut publico latrocinio partam praedam dividere. forte eo anno in summo magistratu erat Timasitheus quidam, Romanis vir similior quam suis, <span class="">section 4</span> qui legatorum nomen donumque et deum, cui mitteretur, et doni causam veritus ipse multitudinem quoque, quae semper ferme regenti est similis, religionis iustae inplevit adductosque in publicum hospitium legatos cum praesidio etiam navium Delphos prosecutus Romam inde sospites restituit. <span class="">section 5</span> hospitium cum eo senatus consulto est factum donaque publice data.</p><p>eodem anno in Aequis varie bellatum, adeo ut in incerto fuerit et apud ipsos exercitus et Romae, vicissent victine essent. imperatores Romani fuere ex tribunis militum C. Aemilius, Sp. Postumius. <span class="">section 6</span> primo rem communiter gesserunt; fusis inde acie hostibus Aemilium praesidio Verruginem obtinere placuit, Postumium fines vastare. <span class="">section 7</span> ibi eum incomposito agmine neglegentius ab re bene gesta euntem adorti Aequi terrore iniecto in proximos conpulere tumulos; pavorque inde Verruginem etiam ad praesidium alterum est perlatus. <span class="">section 8</span> Postumius suis in tutum receptis cum contione advocata terrorem increparet ac fugam, fusos esse ab ignavissimo ac fugacissimo hoste, conclamat universus exercitus merito se ea audire et fateri admissum flagitium, sed eosdem correcturos esse neque diuturnum id <span class="corr">[gaudium]</span> hostibus fore. <span class="">section 9</span> poscentes, ut confestim inde ad castra hostium duceret—et in conspectu erant posita in piano—, nihil poenae recusabant, ni ea ante noctem expugnassent. <span class="">section 10</span> conlaudatos corpora curare paratosque esse quarta vigilia iubet. et hostes, nocturnam fugam ex tumulo Romanorum ut ab ea via, quae ferebat Verruginem, excluderent, fuere obvii proeliumque ante lucem—sed luna pernox erat — commissum est. <span class="strikethrough">et</span> haud incertius diurno proelium fuit; <span class="">section 11</span> sed clamor Verruginem perlatus, cum castra Romana crederent oppugnari, tantum iniecit pavoris, ut nequiquam retinente atque obsecrante Aemilio Tusculum <span class="pagebreak" id="index.xml-pb-d30e1467">[Page p.317]</span> palati fugerent. <span class="">section 12</span> inde fama Romam perlata est Postumium exercitumque occisum. qui, ubi prima lux metum insidiarum effuse sequentibus sustulit, cum perequitasset aciem promissa repetens, tantum iniecit ardoris, ut non ultra sustinuerint impetum Aequi. caedis inde fugientium, <span class="">section 13</span> qualis ubi ira magis quam virtute res geritur, ad perniciem hostium facta est, tristemque ab Tusculo nuntium nequiquam exterrita civitate litterae a Postumio laureatae secuntur, victoriam populi Romani esse, Aequorum exercitum deletum.</p><p><span class="">chapter 29</span> <span class="">section 1</span> tribunorum plebis actiones quia nondum invenerant finem, et plebs continuare latoribus legis tribunatum et patres reficere intercessores legis adnisi sunt; <span class="">section 2</span> sed plus suis comitiis plebs valuit. quem dolorem ulti patres sunt senatus consulto facto, ut consules, invisus plebi magistratus, crearentur. annum post quintum decimum creati consules L. Lucretius Flavus, Ser. Sulpicius Camerinus. <span class="corr">[principio]</span> huius anni ferociter, <span class="">section 3</span> quia nemo ex collegio intercessurus erat, coortis ad perferendam legem tribunis plebis nec segnius ob id ipsum consulibus resistentibus omnique civitate in unam eam curam conversa Vitelliam coloniam Romanam in suo agro Aequi expugnant. <span class="">section 4</span> colonorum pars maxima incolumes, quia nocte proditione oppidum captum liberam per aversa urbis fugam dederat, Romam perfugere. <span class="">section 5</span> L. Lucretio consuli ea provincia evenit. is cum exercitu profectus acie hostes vicit victorque Romam ad maius aliquanto certamen rediit. <span class="">section 6</span> <span class="corr">[dies]</span> dicta erat tribunis plebi bienni superioris A. Verginio et Q. Pomponio, quos defendi patrum consensu ad fidem senatus pertinebat; neque enim eos aut vitae ullo crimine alio aut gesti magistratus quisquam arguebat, praeterquam quod gratificantes patribus rogationi tribuniciae intercessissent. <span class="">section 7</span> vicit tamen gratiam senatus plebis ira, et pessimo exemplo innoxii denis milibus gravis aeris condemnati sunt. id aegre passi patres.</p><div class="pagebreak" id="index.xml-pb-d30e1504">[Page p.318]</div><p><span class="">section 8</span> Camillus palam sceleris plebem arguere, quae iam in suos versa non intellegeret se pravo iudicio de tribunis intercessionem sustulisse, intercessione sublata tribuniciam potestatem evertisse. <span class="">section 9</span> nam quod illi sperarent effrenatam licentiam eius magistratus patres laturos, falli eos. si tribunicia vis tribunicio auxilio repelli nequeat, aliud telum patres inventuros esse. consulesque increpabat, <span class="">section 10</span> quod fide publica decipi tribunos eos taciti tulissent, qui senatus auctoritatem secuti essent. haec propalam contionabundus in dies magis augebat iras hominum.</p><p><span class="">chapter 30</span> <span class="">section 1</span> senatum vero incitare adversus legem haud desistebat: ne aliter descenderent in forum, cum dies ferendae legis venisset, quam ut qui meminissent sibi pro aris focisque et deum templis ac solo, in quo nati essent, dimicandum fore. <span class="">section 2</span> nam quod ad se privatim attineat, si suae gloriae sibi inter dimicationem patriae meminisse sit fas, sibi amplum quoque esse urbem ab se captam frequentari, cotidie se frui monumento gloriae suae et ante oculos habere urbem latam in triumpho suo, insistere omnes vestigiis laudum suarum; <span class="">section 3</span> sed nefas ducere desertam ac relictam ab dis inmortalibus incoli urbem et in captivo solo habitare populum <span class="corr">[Romanum]</span> et victrice patria victam mutari.</p><p><span class="">section 4</span> his adhortationibus principis concitati patres, senes iuvenesque, cum ferretur lex, agmine facto in forum venerunt dissipatique per tribus suos quisque tribules prensantes orare cum lacrimis coepere, <span class="">section 5</span> ne <span class="corr">[eam]</span> patriam, pro qua fortissime felicissimeque ipsi ac patres eorum dimicassent, desererent, Capitolium, aedem Vestae, cetera circa templa deorum ostentantes; <span class="">section 6</span> ne exulem, extorrem populum Romanum ab solo patrio ac diis penatibus in hostium urbem agerent eoque rem adducerent, ut melius fuerit non capi Veios, ne Roma desereretur. <span class="">section 7</span> quia non vi agebant, sed precibus et inter preces multa deorum mentio erat, religiosum parti maximae fuit, et legem una plures tribus antiquarunt <span class="pagebreak" id="index.xml-pb-d30e1546">[Page p.319]</span> quam iusserunt. <span class="">section 8</span> adeoque ea victoria laeta patribus fuit, ut postero die referentibus consulibus senatus consultum fieret, ut agri Veientani septena iugera plebi dividerentur nec patribus familiae tantum, sed ut omnium in domo liberorum capitum ratio haberetur, vellentque in <span class="corr">[eam]</span> spem liberos tollere.</p><p><span class="">chapter 31</span> <span class="">section 1</span> eo munere delenita plebe nihil certatum est, quo minus consularia comitia haberentur. <span class="">section 2</span> creati consules L. Valerius Potitus, M. Manlius, cui Capitolino postea fuit cognomen. hi consules magnos ludos fecere, quos M. Furius dictator voverat Veienti bello. <span class="">section 3</span> eodem anno aedes Iunonis reginae ab eodem dictatore eodemque bello vota dedicatur, celebratamque dedicationem ingenti matronarum studio tradunt. <span class="">section 4</span> Bellum haud memorabile in Algido cum Aequis gestum est fusis hostibus prius paene, quam manus consererent. <span class="">section 5</span> Valerio, quod perseverantior <span class="italics">in</span> iis caedendis in fuga fuit, triumphus, Manlio, ut ovans ingrederetur urbem, decretum est. eodem anno novum bellum cum Volsiniensibus exortum; quo propter famem pestilentiamque in agro Romano ex siccitate caloribusque nimiis ortam exercitus duci nequivit. ob quae Volsinienses Sappinatibus adiunctis superbia inflati ultro agros Romanos incursavere; <span class="">section 6</span> bellum inde duobus populis indictum.</p><p>C. Iulius censor decessit; in eius locum M. Cornelius suffectus, quae res postea religioni fruit, quia eo lustro Roma est capta; <span class="">section 7</span> nec deinde umquam in demortui locum censor sufficitur. consulibusque morbo inplicitis placuit per interregnum renovari auspicia. <span class="">section 8</span> itaque cum ex senatus consulto consules magistratu se abdicassent, interrex creatur M. Furius Camillus, qui P. Cornelium Scipionem, is deinde L. Valerium Potitum interregem prodidit. <span class="">section 9</span> ab eo creati sex tribuni militum consulari potestate, ut, etiam si cui eorum incommoda valetudo fuisset, copia magistratuum rei publicae esset. <span class="pagebreak" id="index.xml-pb-d30e1585">[Page p.320]</span> <span class="">chapter 32</span> <span class="">section 1</span> kalendis Quinctilibus magistratum occepere L. Lucretius, Ser. Sulpicius, M. Aemilius, L. Furius Medullinus septimum, Agrippa Furius, C. Aemilius iterum. ex his L. Lucretio <span class="">section 2</span> et C. Aemilio Volsinienses provincia evenit, Sappinates Agrippae Furio et Ser. Sulpicio. prius cum Volsiniensibus pugnatum est. <span class="">section 3</span> bellum numero hostium ingens, certamine haud sane asperum fuit. fusa primo concursu acies, in fugam versa milia octo armatorum ab equitibus interclusa positis armis in deditionem venerunt. <span class="">section 4</span> eius belli fama effecit, ne se pugnae committerent Sappinates; moenibus armati se tutabantur. Romani praedas passim et ex Sappinati agro et ex Volsiniensi nullo <span class="corr">[eam]</span> vim arcente egerunt, <span class="">section 5</span> donec Volsiniensibus fessis bello ea condicione, ut res populo Romano redderent stipendiumque eius anni exercitui praestarent, in viginti annos indutiae datae.</p><p><span class="">section 6</span> eodem anno M. Caedicius de plebe nuntiavit tribunis se in Nova via, ubi nunc sacellum est supra aedem Vestae, vocem noctis silentio audisse clariorem humana, quae magistratibus dici iuberet Gallos adventare. <span class="">section 7</span> id, ut fit, propter auctoris humilitatem spretum et quod longinqua eoque ignotior gens erat. neque deorum modo monita ingruente fato spreta, sed humanam quoque opem, quae una erat, M. Furium ab urbe amovere. <span class="">section 8</span> qui, die dicta ab L. Apuleio tribuno plebis propter praedam Veientanam, filio quoque adulescente per idem tempus orbatus cum accitis domum tribulibus et clientibus, quae magna pars plebis erat, percunctatus animos eorum responsum tulisset, se conlaturos quanti damnatus esset, <span class="">section 9</span> absolvere eum non posse, in exilium abiit, precatus ab diis inmortalibus, si innoxio sibi ea iniuria fieret, primo quoque tempore desiderium sui civitati ingratae facerent. absens quindecim milibus gravis aeris damnatur. <span class="">chapter 33</span> <span class="">section 1</span> expulso cive, quo manente, si quicquam humanorum certi est, capi Roma non potuerat, adventante <span class="corr">[fatali]</span> urbi clade legati ab Clusinis veniunt <span class="pagebreak" id="index.xml-pb-d30e1627">[Page p.321]</span> auxilium adversus Gallos petentes. <span class="">section 2</span> eam gentem traditur fama dulcedine frugum maximeque vini, nova tum voluptate, captam Alpes transisse agrosque ab Etruscis ante cultos possedisse; <span class="">section 3</span> et invexisse in Galliam vinum inliciendae gentis causa Arruntem Clusinum ira corruptae uxoris ab Lucumone, cui tutor ipse fuerat, praepotente iuvene et a quo expeti poenae, nisi externa vis quaesita esset, nequirent; <span class="">section 4</span> hunc transeuntibus Alpes ducem auctoremque Clusium oppugnandi fuisse.</p><p>equidem haud abnuerim Clusium Gallos ab Arrunte seu quo alio Clusino adductos; <span class="">section 5</span> sed eos, qui oppugnaverint Clusium, non fuisse, qui primi Alpes transierint, satis constat. ducentis quippe annis ante, quam Clusium oppugnarent urbemque Romam caperent, in Italiam Galli transcenderunt; <span class="">section 6</span> nec cum his primum Etruscorum, sed multo ante cum iis, qui inter Appenninum Alpesque incolebant, saepe exercitus Gallici pugnavere. <span class="">section 7</span> Tuscorum ante Romanum imperium late terra <span class="corr">[marique]</span> opes patuere. mari supero inferoque, quibus Italia insulae modo cingitur, quantum potuerint, nomina sunt argumento, quod alterum Tuscum communi vocabulo gentis, alterum Hadriaticum mare ab Hadria, Tuscorum colonia, vocavere Italicae gentes; <span class="">section 8</span> Graeci eadem Tyrrhenum atque Hadriaticum vocant. <span class="">section 9</span> et in utrumque mare vergentes incoluere urbibus duodenis terras, prius cis Appenninum ad inferum mare, postea trans Appenninum totidem, quot capita originis erant, coloniis missis, <span class="">section 10</span> quae trans Padum omnia loca excepto Venetorum angulo, qui sinum circumcolunt maris, usque ad Alpes tenuere. <span class="">section 11</span> Alpinis quoque ea gentibus haud dubie origo est, maxime Raetis, quos loca ipsa efferarunt, ne quid ex antiquo praeter sonum linguae, nec eum incorruptum, retinerent.</p><p><span class="">chapter 34</span> <span class="">section 1</span> de transitu in Italiam Gallorum haec accepimus: Prisco Tarquinio Romae regnante Celtarum, quae pars Galliae tertia est, penes Bituriges summa imperii fuit; ii regem Celtico dabant. Ambigatus is <span class="pagebreak" id="index.xml-pb-d30e1664">[Page p.322]</span> fuit, <span class="">section 2</span> virtute fortunaque cum sua <span class="corr">[tum]</span> publica praepollens, quod in imperio eius Gallia adeo frugum hominumque fertilis fuit, ut abundans multitudo vix regi videretur posse. <span class="">section 3</span> hic magno natu ipse iam exonerare praegravante turba regnum cupiens Bellovesum ac Segovesum, sororis filios, inpigros iuvenes, missurum se esse in quas dii dedissent auguriis sedes ostendit: <span class="">section 4</span> quantum ipsi vellent numerum hominum excirent, ne qua gens arcere advenientes posset. <span class="corr">[tum]</span> Segoveso sortibus dati Hercynii saltus; Belloveso haud paulo laetiorem in Italiam viam di dabant. <span class="">section 5</span> is, quod eius ex populis abundabat, Bitariges, Arvernos, Senones, Haeduos, Ambarros, Carnutes, Aulercos excivit. profectus ingentibus peditum equitumque copiis in Tricastinos venit. Alpes inde oppositae erant; <span class="">section 6</span> quas inexsuperabiles visas haud equidem miror nulladum via, quod quidem continens memoria sit, nisi de Hercule fabulis credere libet, superatas. <span class="">section 7</span> ibi cum velut saeptos montium altitudo teneret Gallos circumspectarentque, quanam per iuncta caelo iuga in alium orbem terrarum transirent, religio etiam tenuit, quod adlatum est advenas quaerentes agrum ab Salluvium gente oppugnari. <span class="">section 8</span> Massilienses erant ii navibus a Phocaea profecti. id Galli fortunae suae omen rati adiuvere, ut, quem primum in terram egressi occupaverant locum, patientibus Salluviis communirent. <span class="">section 9</span> ipsi per Taurinos saltus <span class="italics">vallem</span> que Duriae Alpis transcenderunt fusisque acie Tuscis haud procul Ticino flumine, cum, in quo consederant, agrum Insubrium appellari audissent, cognominem Insubribus, pago Haeduorum, ibi omen sequentes loci condidere urbem; Mediolanium appellarunt.</p><p><span class="">chapter 35</span> <span class="">section 1</span> alia subinde manus Cenomanorum Etitovio duce vestigia priorum secuta eodem saltu favente Belloveso cum transcendisset Alpes, ubi nunc Brixia ac Verona urbes sunt, locos tenuere. <span class="">section 2</span> Libui considunt post hos Salluviique prope antiquam gentem Laevos Ligures incolentes circa Ticinum amnem. Poenino deinde <span class="pagebreak" id="index.xml-pb-d30e1707">[Page p.323]</span> Boi Lingonesque transgressi, cum iam inter Padum atque Alpes omnia tenerentur, Pado ratibus traiecto non Etruscos modo, sed etiam Umbros agro pellunt; intra Appenninum tamen sese tenuere. <span class="">section 3</span> <span class="corr">[tum]</span> Senones, recentissimi advenarum, ab Utente flumine usque ad Aesim fines habuere. hanc gentem Clusium Romamque inde venisse comperio; id parum certum est, solamne an ab omnibus Cisalpinorum Gallorum populis adiutam.</p><p><span class="">section 4</span> Clusini novo bello exterriti cum multitudinem, cum formas hominum invisitatas cernerent et genus armorum audirentque saepe ab iis cis Padum ultraque legiones Etruscorum fusas, quamquam adversus Romanos nullum eis ius societatis amicitiaeve erat, nisi quod Veientes consanguineos adversus populum Romanum non defendissent, legatos Romam, qui auxilium ab senatu peterent, misere. <span class="">section 5</span> de auxilio nihil impetratum; legati <span class="italics">tres</span> M. Fabi Ambusti filii missi, qui senatus populique Romani nomine agerent cum Gallis, ne, a quibus nullam iniuriam accepissent, socios populi Romani atque amicos oppugnarent. <span class="">section 6</span> Romanis eos bello quoque, si res cogat, tuendos esse; sed melius visum bellum ipsum amoveri, si posset, et Gallos, novam gentem, pace potius cognosci quam armis.</p><p><span class="">chapter 36</span> <span class="">section 1</span> mitis legatio, ni praeferoces legatos Gallisque magis quam Romanis similes habuisset. quibus, postquam mandata ediderunt in concilio Gallorum, datur responsum: <span class="">section 2</span> etsi novum nomen audiant Romanorum, tamen credere viros fortes esse, quorum auxilium a Clusinis in re trepida sit inploratum; <span class="">section 3</span> et quoniam legatione adversus se maluerint quam armis tueri socios, ne se quidem pacem, quam illi adferant, aspernari, si Gallis egentibus agro, quem latius possideant quam colant Clusini, partem finium concedant; aliter pacem impetrari non posse. <span class="">section 4</span> et responsum coram Romanis accipere velle et, si negetur ager, coram iisdem Romanis dimicaturos, ut nuntiare domum possent, quantum Galli virtute ceteros mortales praestarent. L.</p><div class="pagebreak" id="index.xml-pb-d30e1741">[Page p.324]</div><p><span class="">section 5</span> quodnam id ius esset, agrum a possessoribus petere aut minari arma, Romanis quaerentibus, et quid in Etruria rei Gallis esset, cum illi se in armis ius ferre et omnia fortium virorum esse ferociter dicerent, accensis utrimque animis ad arma discurritur et <span class="corr">[proelium]</span> conseritur. <span class="">section 6</span> ibi iam urgentibus Romanam urbem fatis legati contra ius gentium arma capiunt. nec id clam esse potuit, cum ante signa Etruscorum tres nobilissimi fortissimique Romanae iuventutis pugnarent; tantum eminebat peregrina virtus. <span class="">section 7</span> quin etiam Q. Fabius evectus extra aciem equo ducem Gallorum ferociter in ipsa signa Etruscorum incursantem per latus transfixum hasta occidit; spoliaque eius legentem Galli agnovere, perque totam aciem Romanum legatum esse signum datum est.</p><p><span class="">section 8</span> omissa inde in Clusinos ira receptui canunt minantes Romanis. erant, qui extemplo Romam eundum censerent; vicere seniores, ut legati prius mitterentur questum iniurias postulatumque, ut pro iure gentium violato Fabii dederentur. <span class="">section 9</span> legati Gallorum cum ea, sicut erant mandata, exposuissent, senatui nec factum placebat Fabiorum, et ius postulare barbari videbantur; sed ne id, quod placebat, decerneret in tantae nobilitatis viris, ambitio obstabat. <span class="">section 10</span> itaque ne penes ipsos culpa esset, <span class="italics">si</span> clades forent Gallico bello acceptae, cognitionem de postulatis Gallorum ad populum reiciunt; ubi tanto plus gratia atque opes valuere, ut, quorum de poena agebatur, tribuni militum consulari potestate in insequentem annum crearentur. <span class="">section 11</span> quo facto <span class="corr">[haud]</span> secus, quam dignum erat, infensi Galli bellum propalam minantes ad suos redeunt. <span class="">section 12</span> tribuni militum cum tribus Fabiis creati Q. Sulpicius Longus, Q. Servilius quartum, P. Cornelius Maluginensis. <span class="">chapter 37</span> <span class="">section 1</span> cum tanta moles mali instaret—adeo obcaecat animos fortuna, ubi vim suam ingruentem refringi non vult—, civitas, quae adversus Fidenatem ac Veientem hostem aliosque finitimos populos ultima <span class="pagebreak" id="index.xml-pb-d30e1782">[Page p.325]</span> experiens auxilia dictatorem multis tempestatibus dixisset, <span class="">section 2</span> ea <span class="corr">[tunc]</span> invisitato atque inaudito hoste ab Oceano terrarumque ultimis oris bellum ciente nihil extraordinarii imperii aut auxilii quaesivit. <span class="">section 3</span> tribuni, quorum temeritate bellum contractum erat, summae rerum praeerant dilectumque nihilo accuratiorem, quam ad media bella haberi solitus erat, extenuantes etiam famam belli habebant.</p><p><span class="">section 4</span> interim Galli, postquam accepere ultro honorem habitum violatoribus iuris <span class="corr">[humani]</span> elusamque legationem suam esse, flagrantes ira, cuius inpotens est gens, confestim signis convulsis citato agmine iter ingrediuntur. <span class="">section 5</span> ad quorum praetereuntium raptim tumultum cum exterritae urbes ad arma concurrerent fugaque agrestium fieret, Romam se ire magno clamore significabant, quacumque ibant, equis virisque longe ac late fuso agmine inmensum obtinentes loci. <span class="">section 6</span> sed antecedente fama nuntiisque Clusinorum, deinceps inde aliorum populorum, plurimum terroris Romam celeritas hostium tulit, <span class="">section 7</span> quippe quibus velut tumultuario exercitu raptim ducto aegre ad undecimum lapidem occursum est, qua flumen Alia Crustuminis montibus praealto defluens alveo haud multum infra viam Tiberino amni miscetur. <span class="">section 8</span> iam omnia contra circaque hostium plena erant, et nata in vanos tumultus gens truci cantu clamoribusque variis horrendo cuncta conpleverant sono.</p><p><span class="">chapter 38</span> <span class="">section 1</span> ibi tribuni militum non loco castris ante capto, non praemunito vallo, quo receptus esset, non deorum saltem, si non hominum, memores nec auspicato nec litato instruunt aciem diductam in cornua, ne circumveniri multitudine hostium possent; <span class="">section 2</span> nec tamen aequari frontes poterant, cum extenuando infirmam et vix cohaerentem mediam aciem haberent. paulum erat ab dextera editi loci, quem subsidiariis repleri placuit; eaque res ut initium pavoris ac fugae, sic una salus fugientibus fuit. <span class="">section 3</span> nam Brennus, regulus Gallorum, in paucitate hostium artem maxime timens, ratus ad id <span class="pagebreak" id="index.xml-pb-d30e1825">[Page p.326]</span> captum superiorem locum, ut, ubi Galli cum acie legionum recta fronte concurrissent, subsidia in aversos transversosque impetum darent, ad subsidiarios signa convertit, <span class="">section 4</span> si eos loco depulisset, haud dubius facilem in aequo campi tantum superanti multitudine victoriam fore; adeo non fortuna modo, sed ratio etiam cum barbaris stabat. <span class="">section 5</span> in altera acie nihil simile Romanis, non apud duces, non apud milites erat. pavor fugaque occupaverat animos et tanta omnium oblivio, ut multo maior pars Veios, in hostium urbem, cum Tiberis arceret, quam recto itinere Romam ad coniuges ac liberos fugerent. <span class="">section 6</span> parumper subsidiarios tutatus est locus; in reliqua acie simul est clamor proximis ab latere, ultimis ab tergo auditus, ignotum hostem prius paene quam viderent, non modo non temptato certamine, sed ne clamore quidem reddito integri intactique fugerunt; <span class="">section 7</span> nec ulla caedes pugnantium fuit; terga caesa suomet ipsorum certamine in turba inpedientium fugam. <span class="">section 8</span> circa ripam Tiberis, quo armis abiectis totum sinistrum cornu refugit, magna strages facta est, multosque inperitos nandi aut invalidos, graves loricis aliisque tegminibus, hausere gurgites. <span class="">section 9</span> maxima tamen pars incolumis Veios perfugit, unde non modo praesidii quicquam, sed ne nuntius quidem cladis Romam est missus. <span class="corr">[ab]</span> dextro cornu, <span class="">section 10</span> quod procul a flumine et magis sub monte steterat, Romam omnes petiere et ne clausis quidem portis urbis in arcem confugerunt.</p><p><span class="">chapter 39</span> <span class="">section 1</span> Gallos quoque velut obstupefactos miraculum victoriae tam repentinae tenuit, et ipsi pavore defixi primum steterunt velut ignari, quid accidisset; deinde insidias vereri; postremo caesorum spolia legere armorumque cumulos, ut mos eis est, coacervare; <span class="">section 2</span> tum demum, postquam nihil usquam hostile cernebatur, viam ingressi haud multo ante solis occasum ad urbem Romam perveniunt. ubi cum praegressi equites non portas clausas, non stationem pro portis excubare, non armatos esse in muris rettulissent, aliud priori <span class="pagebreak" id="index.xml-pb-d30e1857">[Page p.327]</span> simile miraculum eos sustinuit; <span class="">section 3</span> noctemque veriti et ignotae situm urbis inter Romam atque Anienem consedere exploratoribus missis circa moenia aliasque portas, quaenam hostibus in perdita re consilia essent. Romani, <span class="">section 4</span> cum pars maior ex acie Veios petisset quam Romam, nemo superesse quemquam praeter eos, qui Romam refugerant, crederet, conplorati omnes pariter vivi mortuique totam prope urbem lamentis inpleverunt. <span class="">section 5</span> privatos deinde luctus stupefecit publicus pavor, postquam hostes adesse nuntiatum est; mox ululatus cantusque dissonos vagantibus circa moenia turmatim barbaris audiebant. <span class="">section 6</span> omne inde tempus suspensos ita tenuit animos usque ad lucem alteram, ut identidem iam in urbem futurus videretur impetus; primo adventus, quia accesserant ad urbem—mansuros enim ad Aliam fuisse, nisi hoc consilii foret—; <span class="">section 7</span> deinde sub occasum solis, quia <span class="corr">[haud]</span> multum diei supererat, ante noctem ratis invasuros; tum in noctem dilatum consilium esse, quo plus pavoris inferrent, postremo lux adpropinquans exanimare; <span class="">section 8</span> timorique perpetuo ipsum malum continens fuit, cum signa infesta portis sunt inlata. nequaquam tamen ea nocte neque insequenti die similis illi, quae ad Aliam tam pavide fugerat, civitas fuit. <span class="">section 9</span> nam cum defendi urbem posse tam parva relicta manu spes nulla esset, placuit cum coniugibus ac liberis iuventutem militarem senatusque robur in arcem Capitoliumque concedere armisque <span class="">section 10</span> et frumento conlato ex loco inde munito deos hominesque et Romanum nomen defendere; <span class="">section 11</span> flaminem sacerdotesque Vestales sacra publica a caede, ab incendiis procul auferre nec ante deseri cultum deorum, quam non superessent, qui colerent. <span class="">section 12</span> si arx Capitoliumque, sedes deorum, si senatus, caput publici consilii, si militaris iuventus superfuerit inminenti ruinae urbis, facilem iacturam esse seniorum relictae in urbe utique peritura turbae. <span class="">section 13</span> et quo id aequiore animo de plebe <span class="corr">[multitudo]</span> ferret, senes triumphales consularesque simul <span class="pagebreak" id="index.xml-pb-d30e1896">[Page p.328]</span> se cum illis palam dicere obituros nec his corporibus, quibus non anna ferre, non tueri patriam possent, oneraturos inopiam armatorum.</p><p><span class="">chapter 40</span> <span class="">section 1</span> haec inter seniores morti destinatos iactata solacia. versae inde adhortationes ad agmen iuvenum, quos in Capitolium atque in arcem prosequebantur, commendantes virtuti eorum iuventaeque urbis per trecentos sexaginta annos omnibus bellis victricis, quaecumque reliqua esset fortuna. <span class="">section 2</span> digredientibus, qui spem omnem atque opem secum ferebant, ab iis, qui captae urbis non superesse statuerant exitio, <span class="">section 3</span> cum ipsa res speciesque miserabilis erat, <span class="corr">[tum]</span> muliebris fletus et concursatio incerta nunc hos nunc illos sequentium rogitantiumque viros natosque, cui se fato darent, nihil, quod humani superesset mali, relinquebant. <span class="">section 4</span> magna pars tamen earum in arcem suos persecutae sunt nec prohibente ullo nec vocante, quia, quod utile obsessis ad minuendam inbellem multitudinem, id parum humanum erat. <span class="">section 5</span> alia maxime plebis turba, quam nec capere tam exiguus collis nec alere in tanta inopia frumenti poterat, ex urbe effusa velut agmine iam uno petiit <span class="corr">[Ianiculum.]</span> <span class="">section 6</span> inde pars per agros dilapsi, pars urbes petunt finitimas sine ullo duce aut consensu suam quisque spem, sua consilia communibus deploratis sequentes.</p><p><span class="">section 7</span> flamen interim Quirinalis virginesque Vestales omissa rerum suarum cura, quae sacrorum secum ferenda, quae, quia vires ad omnia ferenda deerant, relinquenda essent, consultantes, quisve ea locus fideli adservaturus custodia esset, <span class="">section 8</span> optimum ducunt condita in doliolis sacello proximo aedibus flaminis Quirinalis, ubi nunc despui religio est, defodere; cetera inter se onere partito ferunt via, quae sublicio ponte ducit ad Ianiculum. in eo clivo eas cum L. Albinius, <span class="">section 9</span> de plebe <span class="strikethrough">Romana</span> homo, conspexisset plaustro coniugem ac liberos avehens inter ceteram turbam, quae inutilis bello urbe excedebat, <span class="">section 10</span> salvo etiam <span class="corr">[tum]</span> discrimine divinarum humanarumque <span class="pagebreak" id="index.xml-pb-d30e1947">[Page p.329]</span> rerum, religiosum ratus sacerdotes publicas sacraque populi Romani pedibus ire ferrique ac suos in vehiculo conspici, descendere uxorem ac pueros iussit, virgines sacraque in plaustrum inposuit et Caere, quo iter sacerdotibus erat, pervexit.</p><p><span class="">chapter 41</span> <span class="">section 1</span> Romae interim satis iam omnibus ut in tali re ad tuendam arcem compositis turba seniorum domos regressi adventum hostium obstinato ad mortem animo expectabant. <span class="">section 2</span> qui eorum curules gesserant magistratus, ut in fortunae pristinae honorumque ac virtutis insignibus morerentur, quae augustissima vestis est tensas ducentibus triumphantibusve, ea vestiti medio aedium eburneis sellis sedere. <span class="">section 3</span> sunt qui M. Folio pontifice maximo praefante carmen devovisse eos se pro patria Quiritibusque Romanis tradant. Galli <span class="">section 4</span> et quia interposita nocte a contentione pugnae remiserant animos et quod nec in acie ancipiti usquam certaverant proelio nec tum impetu aut vi capiebant urbem, sine ira, sine ardore animorum ingressi postero die urbem patente Collina porta in forum perveniunt circumferentes oculos ad templa deum arcemque solam belli speciem tenentem. <span class="">section 5</span> inde modico relicto praesidio, ne quis in <span class="corr">[dissipatos]</span> ex arce aut Capitolio impetus fieret, dilapsi ad praedam vacuis occursu hominum viis pars in proxima quaeque tectorum agmine ruunt, pars ultima, velut ea demum intacta et referta praeda, <span class="corr">[petunt;]</span> <span class="">section 6</span> inde rursus ipsa solitudine absterriti, ne qua fraus hostilis vagos exciperet, in forum ac propinqua foro loca conglobati redibant; <span class="">section 7</span> ubi eos plebis aedificiis obseratis, patentibus atriis principum maior prope cunctatio tenebat aperta quam clausa invadendi; <span class="">section 8</span> adeo <span class="corr">[haud]</span> secus quam venerabundi intuebantur in aedium vestibulis sedentes viros praeter ornatum habitumque humano augustiorem maiestate etiam, quam vultus gravitasque oris prae se ferebat, simillimos dis. <span class="">section 9</span> ad eos velut ad simulacra versi cum starent, M. Papirius, unus ex iis, dicitur Gallo barbam suam, ut tum omnibus <span class="pagebreak" id="index.xml-pb-d30e1991">[Page p.330]</span> promissa erat, permulcenti scipione eburneo in caput incusso iram movisse atque ab eo initium caedis ortum, ceteros in sedibus suis trucidatos; <span class="">section 10</span> post principum caedem nulli deinde mortalium parci, diripi tecta, exhaustis inici ignes.</p><p><span class="">chapter 42</span> <span class="">section 1</span> ceterum, — seu non omnibus delendi urbem libido erat, seu ita placuerat principibus Gallorum, et ostentari quaedam incendia terroris causa, si compelli ad deditionem caritate sedum suarum obsessi possent, et non omnia concremari tecta, <span class="">section 2</span> ut, quodcumque superesset urbis, id pignus ad flectendos hostium animos haberent, — nequaquam perinde atque in capta urbe prima die aut passim aut late vagatus est ignis. <span class="">section 3</span> Romani ex arce plenam hostium urbem cernentes vagosque per vias omnes cursus, cum alia atque alia parte nova aliqua clades oreretur, non mentibus solum concipere <span class="italics">rem,</span> sed ne auribus quidem atque oculis satis constare poterant. <span class="">section 4</span> quocumque clamor hostium, mulierum puerorumque ploratus, sonitus flammae et fragor ruentium tectorum avertisset, paventes ad omnia animos oraque et oculos flectebant velut ad spectaculum a fortuna positi occidentis patriae nec ullius rerum suarum relicti praeterquam corporum vindices, <span class="">section 5</span> tanto ante alios miserandi magis, qui umquam obsessi sunt, quod interclusi a patria obsidebantur omnia sua cernentes in hostium potestate. <span class="">section 6</span> nec tranquillior nox diem tam foede actum excepit; lux deinde noctem inquietam insecuta est, nec ullum erat tempus, quod a novae semper cladis alicuius spectaculo cessaret. <span class="">section 7</span> nihil tamen tot onerati atque obruti malis flexerunt animos, quin, etsi omnia flammis ac ruinis aequata vidissent, quamvis inopem parvumque, quem tenebant, collem libertati relictum virtute defenderent; <span class="">section 8</span> et iam, cum eadem cotidie acciderent, velut adsueti malis abalienaverant ab sensu rerum suarum animos, arma tantum ferrumque in dextris velut solas reliquias spei suae intuentes. <span class="">chapter 43</span> <span class="">section 1</span> Galli quoque per aliquot dies in tecta modo <span class="pagebreak" id="index.xml-pb-d30e2024">[Page p.331]</span> urbis nequiquam bello gesto cum inter incendia ac ruinas captae urbis nihil superesse praeter armatos hostes viderent nequaquam tot cladibus territos nec flexuros ad deditionem animos ni vis adhiberetur, experiri ultima et impetum facere in arcem statuunt. <span class="">section 2</span> prima luce signo dato multitudo omnis in foro instruitur; inde clamore sublato ac testudine facta subeunt. adversus quos Romani nihil temere nec trepide; ad omnis aditus stationibus firmatis, qua signa ferri videbant, ea robore virorum opposito scandere hostem sinunt, quo successerit magis in arduum, eo pelli posse per proclive facilius rati. <span class="">section 3</span> medio fere clivo restitere atque inde ex loco superiore, qui prope sua sponte in hostem inferebat, impetu facto strage ac ruina fudere Gallos, ut numquam postea nec pars nec universi temptaverint tale pugnae genus. <span class="">section 4</span> omissa itaque spe per vim atque arma subeundi obsidionem parant, cuius ad id tempus inmemores et quod in urbe fuerat frumentum incendiis urbis absumpserant, et ex agris per eos ipsos dies raptum omne Veios erat. <span class="">section 5</span> igitur exercitu diviso partim per finitimos populos praedari placuit, partim obsidere arcem, ut obsidentibus frumentum populatores agrorum praeberent. <span class="">section 6</span> <span class="corr">[proficiscentes]</span> Gallos ab urbe ad Romanam experiendam virtutem fortuna ipsa Ardeam, ubi Camillus exulabat, duxit; <span class="">section 7</span> qui maestior ibi fortuna publica quam sua cum dis hominibusque accusandis senesceret, indignando mirandoque, ubi illi viri essent, qui secum Veios Faleriosque cepissent, qui alia bella fortius semper quam felicius gessissent, <span class="">section 8</span> repente audit Gallorum exercitum adventare atque ideo pavidos Ardeates consultare. nec secus quam divino spiritu tactus cum se in mediam contionem intulisset abstinere suetus ante talibus conciliis, <span class="">chapter 44</span> <span class="">section 1</span> 'Ardeates' inquit, 'veteres smici, novi etiam cives mei, quando et vestrum beneficium ita tulit et fortuna hoc eguit mea, nemo vestrum condicionis meae oblitum me huc processisse putet; <span class="pagebreak" id="index.xml-pb-d30e2052">[Page p.332]</span> sed res ac commune periculum cogit quod quisque possit in re trepida praesidii in medium conferre. <span class="">section 2</span> et quando ego vobis pro tantis vestris in me meritis gratiam referam, si nunc cessavero? aut ubi usus erit mei vobis, si in bello non fuerit? hac arte in patria steti et invictus bello in pace ab ingratis civibus pulsus sum. <span class="">section 3</span> vobis autem, Ardeates, fortuna oblata est et pro tantis populi Romani beneficiis, quanta ipsi meministis—nec enim exprobranda apud memores sunt—gratiae referendae et huic urbi decus ingens belli ex hoste communi pariendi, qui effuso agmine adventat. <span class="">section 4</span> gens est, cui natura corpora animosque magna magis quam firma dederit; eo in certamen omne plus terroris quam virium ferunt. <span class="">section 5</span> argumento sit clades Romana: patentem cepere urbem; ex arce Capitolioque iis exigua resistitur manu; iam obsidionis taedio victi abscedunt vagique per agros palantur. <span class="">section 6</span> cibo vinoque raptim hausto repleti, ubi nox adpetit, prope rivos aquarum sine munimento, sine stationibus ac custodiis passim ferarum ritu sternuntur nunc ab secundis rebus magis etiam solito incauti. <span class="">section 7</span> si vobis in animo est tueri moenia vestra nec pati haec omnia Gallorum fieri, prima vigilia capite arma frequentesque me sequimini ad caedem, non ad pugnam. nisi vinctos somno velut pecudes trucidandos tradidero, non recuso eundem Ardeae rerum mearum exitum, quem Romae habui'.</p><p><span class="">chapter 45</span> <span class="">section 1</span> aequis iniquisque persuasum erat tantum bello virum neminem usquam ea tempestate esse. contione dimissa corpora curant intenti, quam mox signum daretur. quo dato primo silentio noctis ad portas Camillo praesto fuere. <span class="">section 2</span> egressi haud procul urbe, sicut praedictum erat, castra Gallorum intuta neglectaque ab omni parte nacti cum ingenti clamore invadunt. <span class="">section 3</span> nusquam proelium, omnibus locis caedes est; nuda corpora et soluta somno trucidantur. extremos tamen pavor cubilibus suis excitos, quae aut unde vis esset, <span class="pagebreak" id="index.xml-pb-d30e2077">[Page p.333]</span> ignaros in fugam et quosdam in hostem ipsum inprovidos tulit. magna pars in agrum Antiatem delati excursione ab oppidanis in palatos facta circumveniuntur similis in agro Veienti Tuscorum facta strages est, <span class="">section 4</span> qui urbis iam prope quadringentesimum annum vicinae, oppressae ab hoste invisitato, inaudito, adeo nihil miseriti sunt, ut in agrum Romanum eo tempore incursiones facerent plenique praedae Veios etiam praesidiumque, spem ultimam Romani nominis, in animo habuerint oppugnare. <span class="">section 5</span> viderant eos milites Romani vagantes per agros et congregato agmine praedam prae se agentis et castra cernebant <span class="corr">[haud]</span> procul Veis posita. inde primum miseratio sui, <span class="">section 6</span> deinde indignitas atque ex ea ira animos cepit: Etruscisne etiam, a quibus bellum Gallicum in se avertissent, ludibrio esse clades suas? vix temperavere animis, <span class="">section 7</span> quin extemplo impetum facerent; conpressi a Q. Caedicio centurione, quem sibimet ipsi praefecerant, rem in noctem sustinuere. <span class="">section 8</span> tantum par Camillo defuit actor; cetera eodem ordine eodemque fortunae eventu gesta. quin etiam ducibus captivis, qui caedi nocturnae superfuerant, ad aliam manum Tuscorum ad salinas profecti nocte insequenti ex inproviso maiorem caedem edidere duplicique victoria orantes Veios redeunt.</p><p><span class="">chapter 46</span> <span class="">section 1</span> Romae interim plerumque obsidio segnis et utrimque silentium esse ad id tantum intentis Gallis, ne quis hostium evadere inter stationes posset, cum repente iuvenis Romanus admiratione in se civis hostesque convertit. <span class="">section 2</span> sacrificium erat statum in Quirinali colle genti Fabiae. ad id faciendum C. Fabius Dorsuo Gabino cinctu, sacra manibus gerens, cum de Capitolio descendisset, per medias hostium stationes egressus, nihil ad vocem cuiusquam terroremve motus, <span class="">section 3</span> in Quirinalem collem pervenit ibique omnibus sollemniter peractis eadem revertens similiter constanti vultu graduque, satis sperans propitios esse deos, quorum cultum <span class="pagebreak" id="index.xml-pb-d30e2106">[Page p.334]</span> ne mortis quidem metu prohibitus deseruisset, in Capitolium ad suos rediit seu attonitis Gallis miraculo audaciae seu religione etiam motis, cuius haudquaquam neglegens gens est.</p><p><span class="">section 4</span> Veis interim non animi tantum in dies, sed etiam vires crescebant. nec Romanis solum eo convenientibus ex agris, qui aut proelio adverso aut clade captae urbis palati fuerant, sed etiam ex Latio voluntariis confluentibus, <span class="">section 5</span> ut in parte praedae essent, maturum iam videbatur repeti patriam eripique ex hostium manibus; <span class="">section 6</span> sed corpori valido caput deerat. locus ipse admonebat Camilli, et magna pars militum erat, qui ductu auspicioque eius res prospere gesserant; et Caedicius negare se commissurum, cur sibi aut deorum aut hominum quisquam imperium finiret potius, quam ipse memor ordinis sui posceret imperatorem. <span class="">section 7</span> consensu omnium placuit ab Ardea Camillum acciri, sed antea consulto senatu, qui Romae esset; adeo regebat omnia pudor, discriminaque rerum prope perditis rebus servabant. <span class="">section 8</span> ingenti periculo transeundum per hostium custodias erat. ad <span class="corr">[eam]</span> rem Pontius Cominius, inpiger iuvenis, operam pollicitus incubans cortici secundo Tiberi ad urbem defertur. <span class="">section 9</span> inde, qua proximum fuit a ripa, per praeruptum eoque neglectum hostium custodia saxum in Capitolium evadit et ad magistratus ductus mandata exercitus edit. <span class="">section 10</span> accepto inde senatus consulto, uti comitiis curiatis revocatus de exilio iussu populi Camillus dictator extemplo diceretur militesque haberent imperatorem, quem vellent, eadem degressus nuntius Veios contendit; <span class="">section 11</span> missique Ardeam legati ad Camillum Veios eum perduxere, seu <span class="strikethrough">quod</span> magis credere libet non prius profectum ab Ardea, quam conpererit legem latam, quod nec iniussu populi mutari finibus posset nec nisi dictator dictus auspicia in exercitu habere. lex curiata lata est dictatorque absens dictus.</p><p><span class="">chapter 47</span> <span class="">section 1</span> dum haec Veis agebantur, interim arx <span class="pagebreak" id="index.xml-pb-d30e2142">[Page p.335]</span> Romae Capitoliumque in ingenti periculo fuit. <span class="">section 2</span> namque Galli seu vestigio notato humano, qua nuntius a Veis pervenerat, seu sua sponte animadverso ad Carmentis saxo ascensu aequo, nocte sublustri, cum primo inermem, qui temptaret viam, praemisissent, tradentes inde arma, <span class="">section 3</span> ubi quid iniqui esset, alterni innixi sublevantesque in vicem et trahentes alii alios, prout postularet locus, tanto silentio in summum evasere, ut non custodes solum fallerent, sed ne canes quidem, sollicitum animal ad nocturnos strepitus, excitarent. anseres non fefellere, <span class="">section 4</span> quibus sacris Iunonis in summa inopia cibi tamen abstinebatur. quae res saluti fuit; namque clangore eorum alarumque crepitu excitus M. Manlius, qui triennio ante consul fuerat, vir belle egregius, armis arreptis simul ad arma ceteros ciens vadit et, dum ceteri trepidant, Gallum, qui iam in summo constiterat, umbone ictum deturbat. <span class="">section 5</span> cuius casus prolapsi cum proximos sterneret, trepidantes alios armisque omissis saxa, quibus adhaerebant, manibus amplexos trucidat. iamque et alii congregati telis missilibusque saxis proturbare hostes, ruinaque tota prolapsa acies in praeceps deferri. <span class="">section 6</span> sedato deinde tumultu reliquum noctis, quantum in turbatis mentibus poterat, cum praeteritum quoque <span class="corr">[periculum]</span> sollicitaret, quieti datum est. <span class="">section 7</span> luce orta vocatis classico ad concilium militibus ad tribunos, cum et recte et perperam facto pretium deberetur, Manlius primum ob virtutem laudatus donatusque non ab tribunis solum militum, sed consensu etiam militari; <span class="">section 8</span> cui universi selibras farris et quartarios vini ad aedes eius, quae in arce erant, contulerunt, rem dictu parvam, ceterum inopia fecerat eam argumentum ingens caritatis, cum se quisque victu suo fraudans detractum corpori atque usibus necessariis ad honorem unius viri conferret. <span class="">section 9</span> tum vigiles eius loci, qua fefellerat ascendens hostis, citati; et cum in omnes more militari se animadversurum Q. Sulpicius tribunus militum pronuntiasset, <span class="pagebreak" id="index.xml-pb-d30e2168">[Page p.336]</span> <span class="">section 10</span> consentiente clamore militum in unum vigilem conicientium culpam deterritus a ceteris abstinuit, reum haud dubium eius noxae adprobantibus cunctis de saxo deiecit. <span class="">section 11</span> inde intentiores utrimque custodiae esse, et apud Gallos, quia vulgatum erat inter Veios Romamque nuntios commeare, et apud Romanos ab nocturne periculi memoria.</p><p><span class="">chapter 48</span> <span class="">section 1</span> sed ante omnia obsidionis bellique mala fames utrumque exercitum urgebat, <span class="">section 2</span> Gallos pestilentia etiam, cum loco iacente inter tumulos castra habentes tum ab incendiis torrido et vaporis pleno cineremque, non pulverem modo ferente, cum quid venti motum esset. <span class="">section 3</span> quorum intolerantissima gens umorique ac frigori adsueta, cum aestu et angore vexata vulgatis velut in pecua morbis morerentur, iam pigritia singulos sepeliendi promiscue acervatos cumulos hominum urebant; bustorumque inde Gallicorum nomine insignem locum fecere.</p><p>indutiae deinde cum Romanis factae <span class="">section 4</span> et conloquia permissu imperatorum habita; in quibus cum identidem Galli famem obicerent eaque necessitate ad deditionem vocarent, dicitur avertendae eius opinionis causa multis locis panis de Capitolio iactatus esse in hostium stationes. <span class="">section 5</span> sed iam neque dissimulari neque ferri ultra fames poterat. itaque dum dictator dilectum per se Ardeae habet, magistrum equitum L. Valerium a Veis adducere exercitum iubet, parat instruitque, quibus haud inpar adoriatur hostes, <span class="">section 6</span> interim Capitolinus exercitus stationibus vigiliisque fessus superatis tamen humanis omnibus malis, cum famem unam natura vinci non sineret, <span class="">section 7</span> diem de die prospectans, ecquod auxilium ab dictatore appareret, postremo spe quoque iam, non solum cibo deficiente et, cum stationes procederent, prope obruentibus infirmum corpus armis vel dedi vel redimi se, quacumque pactione possent, iussit iactantibus non obscure Gallis <span class="corr">[haud]</span> magna mercede se ad duci posse, ut obsidionem relinquant. <span class="">section 8</span> <span class="corr">[tum]</span> senatus <span class="pagebreak" id="index.xml-pb-d30e2210">[Page p.337]</span> habitus tribunisque militum negotium datum, ut paciscerentur, inde inter Q. Sulpicium tribunum militum et Brennum, regulum Gallorum, conloquio transacta res, et mille pondo auri pretium populi gentibus mox imperaturi factum. <span class="">section 9</span> rei foedissimae per se adiecta indignitas est: pondera ab Gallis adlata iniqua, et tribuno recusante additus ab insolente Gallo ponderi gladius auditaque intoleranda Romanis vox: vae victis.</p><p><span class="">chapter 49</span> <span class="">section 1</span> sed diique et homines prohibuere redemptos vivere Romanos. nam forte quadam, priusquam infanda merces perficeretur, per altercationem nondum omni auro appenso dictator intervenit auferrique aurum de medio et Gallos summoveri iubet. <span class="">section 2</span> cum illi renitentes pactos dicerent sese, negat <span class="corr">[eam]</span> pactionem ratam esse, quae, postquam ipse dictator creatus esset, iniussu suo ab inferioris iuris magistrate facta esset, denuntiatque Gallis, ut se ad proelium expediant. <span class="">section 3</span> suos in acervum conicere sarcinas et arma aptare ferroque, non auro recuperare patriam iubet in conspectu habentis fana deum et coniuges et liberos et solum patriae deforme belli malis et omnia, quae defendi repetique et ulcisci fas sit. <span class="">section 4</span> instruit deinde aciem, ut loci natura patiebatur, in semirutae solo urbis et natura inaequali et omnia, quae arte belli secunda suis eligi praepararive poterant, providit. <span class="">section 5</span> Galli nova re trepidi arma capiunt iraque magis quam consilio in Romanos incurrunt. iam verterat fortuna, iam deorum opes humanaque consilia rem Romanam adiuvabant. igitur primo concursu <span class="corr">[haud]</span> maiore momento fusi Galli sunt, quam ad Aliam vicerant. <span class="">section 6</span> <span class="corr">[iustiore]</span> altero <span class="corr">[deinde]</span> proelio ad octavum lapidem Gabina via, quo se ex fuga contulerant, eiusdem ductu auspicioque Camilli vincuntur. ibi caedes omnia obtinuit; castra capiuntur, et ne nuntius quidem cladis relictus. <span class="">section 7</span> dictator recuperata ex hostibus patria triumphans in urbem redit interque iocos militaris, quos <span class="pagebreak" id="index.xml-pb-d30e2258">[Page p.338]</span> inconditos iaciunt, Romulus ac parens patriae conditorque alter urbis <span class="corr">[haud]</span> vanis laudibus appellabatur.</p><p><span class="">section 8</span> Servatam deinde bello patriam iterum in pace haud dubie servavit, cum prohibuit migrari Veios et tribunis rem intentius agentibus post incensam urbem et per se inclinata magis plebe ad id consilium; <span class="">section 9</span> eaque causa <span class="corr">[fuit]</span> non abdicandae post triumphum dictaturae senatu obsecrante, ne rem publicam in incerto relinqueret statu.</p><p><span class="">chapter 50</span> <span class="">section 1</span> omnium primum, ut erat diligentissimus religionum cultor, <span class="">section 2</span> quae ad deos inmortalis pertinebant, rettulit et senatus consultum facit, fana omnia, quoad ea hostis possedisset, restituerentur expiarenturque expiatioque eorum in libris per duumviros quaereretur; cum Caeritibus hospitium publice fieret, <span class="">section 3</span> quod sacra populi Romani ac sacerdotes recepissent beneficioque eius populi non intermissus honos deum inmortalium esset; <span class="">section 4</span> ludi Capitolini fierent, quod Iuppiter optimus maximus suam sedem atque arcem populi Romani in re trepida tutatus esset, collegiumque ad eam rem M. Furius dictator constitueret ex eis, qui in Capitolio atque arce habitarent. <span class="">section 5</span> expiandae etiam vocis nocturnae, quae nuntia cladis ante bellum Gallicum audita neglectaque esset, mentio inlata iussumque templum in Nova via Aio Locutio fieri. <span class="">section 6</span> aurum, quod Gallis ereptum erat quodque ex aliis templis inter trepidationem in Iovis cellam conlatum, cum, quo referri oporteret, confusa memoria esset, sacrum omne iudicatum et sub Iovis sella poni iussum. <span class="">section 7</span> iam ante in eo religio civitatis apparuerat, quod, cum in publico deesset aurum, ex quo summa pactae mercedis Gallis confieret, a matronis conlatum acceperant, ut sacro auro abstineretur. matronis gratiae actae honosque additus, ut earum sicut virorum post mortem sollemnis laudatio esset.</p><p><span class="">section 8</span> his peractis, quae ad deos pertinebant quaeque per senatum agi poterant, tum demum agitantibus tribunis plebem adsiduis contionibus, ut relictis ruinis in urbem <span class="pagebreak" id="index.xml-pb-d30e2301">[Page p.339]</span> paratam Veios transmigrarent, in contionem universe senatu prosequente escendit atque ita verba fecit:</p><p><span class="">chapter 51</span> <span class="">section 1</span> ' <span class="corr">[adeo]</span> mihi acerbae sunt, Quirites, contentiones cum tribunis plebis, ut nec tristissimi exilii solacium aliud habuerim, quoad Ardeae vixi, quam quod procul ab his certaminibus eram, et ob eadem haec non, si milies senatus consulto populique iussu revocaretis, rediturus umquam fuerim. <span class="">section 2</span> nec nunc me, ut redirem, mea voluntas mutata, sed vestra fortuna perpulit; quippe, ut in sua sede maneret patria, id agebatur, non ut ego utique in patria essem. et nunc quiescerem ac tacerem libenter, nisi haec quoque pro patria dimicatio esset, cui deesse, quoad vita suppetat, aliis turpe, <span class="corr">[Camillo]</span> etiam nefas est. <span class="">section 3</span> quid enim repetiimus, quid obsessam ex hostium manibus eripuimus, si reciperatam ipsi deserimus? et cum victoribus Gallis, capta tota urbe Capitolium tamen atque arcem diique et homines Romani tenuerint et <span class="italics">ibi</span> habitaverint, victoribus Romanis, recuperata urbe arx quoque et Capitolium deseretur, et plus vastitatis huic urbi secunda nostra fortuna faciet, quam adversa fecit? <span class="">section 4</span> equidem, si nobis cum urbe simul positae traditaeque per manus religiones nullae essent, tamen tam evidens numen hac tempestate rebus adfuit Romanis, ut omnem neglegentiam divini cultus exemptam hominibus putem. <span class="">section 5</span> intuemini enim horum deinceps annorum vel secundas res vel adversas; invenietis omnia prospera evenisse sequentibus deos, adversa spernentibus. <span class="">section 6</span> iam omnium primum Veiens bellum—per quot annos quanto labore gestum — non ante cepit finem, quam monitu deorum aqua ex lacu Albano emissa est. <span class="">section 7</span> quid haec tandem urbis nostrae clades nova? num ante exorta est, quam spreta vox caelo emissa de adventu Gallorum, quam gentium ius ab legatis nostris violatum, quam a nobis, cum vindicari deberet, eadem neglegentia deorum praetermissum? <span class="">section 8</span> igitur victi captique ac redempti tantum poenarum dis hominibusque dedimus, ut terrarum orbi documento <span class="pagebreak" id="index.xml-pb-d30e2340">[Page p.340]</span> essemus. <span class="">section 9</span> adversae deinde res admonuerunt religionum, confugimus in Capitolium ad deos, ad sedem Iovis optimi maximi; sacra in ruina rerum nostrarum alia terra celavimus, alia avecta in finitimas urbes amovimus ab hostium oculis; deorum cultum deserti ab dis hominibusque tamen non intermisimus. <span class="">section 10</span> reddidere igitur patriam et victoriam et antiquum belli decus amissum et in hostes, qui caeci avaritia in pondere auri foedus ac fidem fefellerunt, verterunt terrorem fugamque et caedem.</p><p><span class="">chapter 52</span> <span class="">section 1</span> haec culti neglectique numinis tanta momenta in rebus humanis cernentes ecquid sentitis, Quirites, quantum vixdum e naufragiis prioris culpae cladisque emergentes paremus nefas? <span class="">section 2</span> urbem auspicato inauguratoque conditam habemus; nullus locus in ea non religionum deorumque est plenus; sacrificiis sollemnibus non dies magis stati quam loca sunt, in quibus fiant. <span class="">section 3</span> hos omnes deos publicos privatosque, Quirites, deserturi estis? quam par vestrum factum <span class="italics">ei</span> est, quod in obsidione nuper in egregio adulescente C. Fabio non minore hostium admiratione quam vestra conspectum est, cum inter Gallica tela degressus ex arce sollemne Fabiae gentis in colle Quirinali obiit? <span class="">section 4</span> an gentilicia sacra ne in bello quidem intermitti, publica sacra et Romanos deos etiam in pace deseri placet et pontifices flaminesque neglegentiores publicarum religionum esse, quam privatus in sollemni gentis fuerit?</p><p><span class="">section 5</span> forsitan aliquis dicat aut Veis ea nos facturos aut huc inde missuros sacerdotes nostros, qui faciant; quorum neutrum fieri salvis caerimoniis potest. <span class="">section 6</span> et ne omnia generatim sacra omnesque percenseam deos, in Iovis epulo num alibi quam in Capitolio pulvinar suscipi potest? <span class="">section 7</span> quid de aeternis Vestae ignibus signoque, quod imperii pignus custodia eius templi tenetur, loquar? quid de ancilibus vestris, Mars Gradive tuque, Quirine pater? haec omnia in profano deseri placet sacra aequalia urbi, quaedam vetustiora origine urbis? <span class="pagebreak" id="index.xml-pb-d30e2370">[Page p.341]</span> et videte, quid inter nos ac maiores intersit. <span class="">section 8</span> illi sacra quaedam in monte Albano Laviniique nobis facienda tradiderunt. an ex hostium urbibus Romam ad nos transferri sacra religiosum fuit, hinc sine piaculo in hostium urbem Veios transferemus? Recordamini, <span class="">section 9</span> agite dum, quotiens sacra instaurentur, quia aliquid ex patrio ritu neglegentia casuve praetermissum est. modo quae res post prodigium <span class="corr">[Albani]</span> lacus nisi instauratio sacrorum auspiciorumque renovatio adfectae Veienti bello rei publicae remedio fuit? <span class="">section 10</span> at etiam, tamquam veterum religionum memores, et peregrinos deos transtulimus Romam et instituimus novos. Iuno regina transvecta a Veis nuper in Aventino quam insigni ob excellens matronarum studium celebrique dedicata est die! <span class="">section 11</span> Aio Locutio templum propter caelestem vocem exauditam in Nova via iussimus fieri; <span class="">section 12</span> Capitolinos ludos sollemnibus aliis addidimus collegiumque ad id novum auctore senatu condidimus; quid horum opus fuit suscipi, si una cum Gallis urbem Romanam relicturi fuimus, si non voluntate mansimus in Capitolio per tot menses obsidionis, sed ab hostibus metu retenti sumus? <span class="corr">[de]</span> sacris loquimur et de templis; <span class="">section 13</span> quid tandem de sacerdotibus? nonne in mentem venit, quantum piaculi comittatur? Vestalibus nempe una illa sedes est, ex qua eas nihil umquam praeterquam urbs capta movit; flamini Diali noctem unam manere extra urbem nefas est; <span class="">section 14</span> hos Veientis pro Romanis facturi estis sacerdotes, et Vestales tuae te deserent, Vesta, et flamen peregre habitando in singulas noctes tantum sibi reique publicae piaculi contrahet? <span class="corr">[quid]</span> ? <span class="">section 15</span> alia, quae auspicato agimus omnia fere intra pomerium, cui oblivioni aut cui neglegentiae damus? comitia curiata, <span class="">section 16</span> quae rem militarem continent, comitia centuriata, quibus consules tribunosque militaris creatis, ubi auspicato, nisi ubi adsolent, fieri possunt? Veiosne haec transferemus? <span class="">section 17</span> an comitiorum causa populus <span class="pagebreak" id="index.xml-pb-d30e2413">[Page p.342]</span> tanto incommodo in desertam hanc ab dis hominibusque urbem conveniet? <span class="">chapter 53</span> <span class="">section 1</span> at enim apparet quidem <span class="italics">pollui</span> <span class="corr">[omnia]</span> <span class="corr">[nec]</span> ullis piaculis expiari posse, sed res ipsa cogit vastam incendiis ruinisque relinquere urbem et ad integra omnia Veios migrare nec hic aedificando inopem plebem vexare. <span class="">section 2</span> hanc autem iactari magis causam quam veram esse, ut ego non dicam, apparere vobis, Quirites, puto, qui meministis ante Gallorum adventum salvis tectis publicis privatisque, stante incolumi urbe hanc eandem rem actam esse, ut Veios transmigraremus. <span class="">section 3</span> et videte, quantum inter meam sententiam vestramque intersit, tribuni. vos, etiamsi <span class="corr">[tunc]</span> faciendum non fuerit, nunc utique faciendum putatis; ego contra—nec id mirati sitis, priusquam, quale sit, audieritis—, etiamsi <span class="corr">[tum]</span> migrandum fuisset incolumi tota urbe, nunc has ruinas relinquendas non censerem. <span class="">section 4</span> quippe <span class="corr">[tum]</span> causa nobis in urbem captam migrandi victoria esset, gloriosa nobis ac posteris nostris; nunc haec migratio nobis misera ac turpis, Gallis gloriosa est. <span class="">section 5</span> non enim reliquisse victores, sed amisisse victi patriam videbimur: hoc ad Aliam fuga, hoc capta urbs, hoc circumsessum Capitolium necessitatis inposuisse, ut desereremus penatis nostros exiliumque ac fugam nobis ex eo loco conscisceremus, quem tueri non possemus. et Galli evertere potuerunt Romam, Romani restituere non <span class="corr">[uidebuntur]</span> potuisse? <span class="">section 6</span> quid restat, nisi ut, si iam novis copiis veniant—constat enim vix credibilem multitudinem esse—et habitare in capta ab se, deserta a vobis hac urbe velint, sinatis? <span class="">section 7</span> quid? si non Galli hoc, sed veteres hostes vestri, Aequi Volscive, faciant, ut commigrent Romam, velitisne illos Romanos, vos Veientes esse? an malitis hanc solitudinem vestram quam urbem hostium esse? non equidem video, quid magis nefas sit. haec scelera, quia piget aedificare, haec dedecora pati parati estis? si tota urbe nullum melius ampliusve tectum fieri possit, <span class="">section 8</span> quam casa illa <span class="pagebreak" id="index.xml-pb-d30e2474">[Page p.343]</span> conditoris est nostri, non in casis ritu pastorum agrestiumque habitare est satius inter sacra penatesque nostros quam exulatum publice ire? <span class="">section 9</span> maiores nostri, convenae pastoresque, cum in his locis nihil praeter silvas paludesque esset, novam urbem tam brevi aedificarunt; nos Capitolio <span class="italics">atque</span> arce incolumi, stantibus templis deorum aedificare incensa piget? et quod singuli facturi fuimus, si aedes nostrae deflagrassent, hoc in publico incendio universi recusamus facere?</p><p><span class="">chapter 54</span> <span class="">section 1</span> quid tandem? si fraude, si casu Veis incendium ortum sit ventoque, ut fieri potest, diffusa flamma magnam partem urbis absumat, Fidenas inde aut Gabios aliamve quam urbem quaesituri sumus, quo transmigremus? <span class="">section 2</span> adeo nihil tenet solum patriae nec haec terra, quam matrem appellamus, sed in superficie tignisque caritas nobis patriae pendet? <span class="">section 3</span> equidem fatebor vobis, etsi minus iniuriae vestrae meaeque calamitatis meminisse iuvat: cum abessem, quotienscumque patria in mentem veniret, haec omnia occurrebant, colles campique et Tiberis et adsueta oculis regio et hoc caelum, sub quo natus educatusque essem; quae vos, Quirites, nunc moveant potius caritate sua, ut maneatis in sede vestra, quam postea, cum reliqueritis eam, macerent desiderio. <span class="">section 4</span> non sine causa dii hominesque hunc urbi condendae locum clegerunt, saluberrimos colles, flumen opportunum, quo ex mediterraneis locis fruges devehantur, quo maritimi commeatus accipiantur, mare vicinum ad commoditates nec expositum nimia propinquitate ad pericula classium externarum, regionem Italiae mediam, ad incrementum urbis natum unice locum. <span class="">section 5</span> argumento est ipsa magnitudo tam novae urbis. trecentesimus sexagesimus quintus annus urbis, Quirites, agitur; inter tot veterrimos populos tam diu bella geritis, cum interea, ne singulas loquar urbes, non coniuncti cum Aequis Volsci, tot tam valida oppida, non universa Etruria tantum terra marique pollens atque inter duo maria latitudinem obtinens Italiae bello vobis par est.</p><div class="pagebreak" id="index.xml-pb-d30e2497">[Page p.344]</div><p><span class="">section 6</span> quod cum ita sit, quae, malum, ratio est expertis ea alia experiri, cum, iam ut virtus vestra transire alio possit, fortuna certe loci huius transferri non possit? hic Capitolium est, <span class="">section 7</span> ubi quondam capite humano invento responsum est eo loco caput rerum summamque imperii fore; hic cum augurato liberaretur Capitolium, <span class="corr">[Iuuentas]</span> Terminusque maxime gaudio patrum vestrorum moveri se non passi; hic Vestae ignes, hic ancilia caelo demissa, hic omnes propitii manentibus vobis dei'.</p><p><span class="">chapter 55</span> <span class="">section 1</span> Movisse Camillus cum alia oratione tum ea, quae ad religiones pertinebat, maxime dicitur; <span class="corr">[sed]</span> rem dubiam decrevit vox opportune emissa, quod, cum senatus post paulo de his rebus in curia Hostilia haberetur cohortesque ex praesidiis revertentes forte agmine forum transirent, centurio in comitio exclamavit: signifer, statue signum; <span class="">section 2</span> hic manebimus optime'. qua voce audita et senatus accipere se omen ex curia egressus conclamavit et plebs circumfusa adprobavit. antiquata deinde lege promiscue urbs aedificari coepta. tegula publice praebita est; <span class="">section 3</span> saxi materiaeque caedendae, unde quisque vellet, ius factum praedibus acceptis eo anno aedificia perfecturos. <span class="">section 4</span> festinatio curam exemit vicos derigendi, dum omisso sui alienique discrimine in vacuo aedificant. <span class="">section 5</span> ea est causa, <span class="corr">[ut]</span> veteres cloacae primo per publicum ductae nunc privata passim subeant tecta formaque urbis sit occupatae magis quam divisae similis.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Titus Livius (Livy).
	    Date: 2014-10-09<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:25:34Z.
	       SAXON HE 9.8.0.5.
		 --></address></div></body></html>