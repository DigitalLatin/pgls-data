<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">SANCTI FAUSTINI HOMILIA DE PASSIONE DOMINI.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">SANCTI FAUSTINI HOMILIA DE PASSIONE DOMINI.</span></span></h2><div><span class="titlem">(Edidit Martene Ei ms. S. Illidii Claromontensis.)</span></div><p><span class="">PLSection C</span>Beneficia Dei nostri cum magna ac mirifica sint, <br /> tamen nec nova probantur esse nec subita; sed ab <br /> initio sæculi, et prædicta oraculis, et præfiguirata my­ <br /> sternis. Sacram Domini passionem ab ipsius mundi <br /> coalescentis exordiis Veteris Testamenti responsa <br /> cecinerunt, et ideo Christum Dominum prædicatum <br /> atque nuntiatum Judxis aperte ex ipsorum libris et <br /> voluminibus asserimus, validis absque dubio nititur <br /> privilegiis, qui causam de a adversariis asseril instru­ <br /> mentis. Speciosa victoria est contrariam partem cbar­ <br /> lulis suis velut propriis laqueis irrelire et testimonio­ <br /> rum suorum vocibus confutare et æmulum b telis suis <br /> evincere,ut pugnatoris tui argumenta tuis probentur <br /> c utilitatibus militare. Itaque in Domini nostri per- <span class="">PLSection C</span><br /> sona dum ex Adae primi hominis costa mater cunt. <br /> ctorum viventium Eva producitur, ex hujus sacro <br /> latere ac salutari vulnere Ecclesia omnium fidelium <br /> parens reparanda monstratur. In ejus typo Abel ju­ <br /> stus occiditur, et innocens fraterna tanquam Judaica <br /> impietale mactatur. Hic idem Dominus in novissima <br /> mundi senescentis ætate per figuram beati Abrahæ <br /> longaevi patris offertur. Quo tempore dum novo sa­ <br /> crificio in unici sui jugulum pius parricida consurgit, <br /> ex improviso aries oculis ejus apparuit, sicut loquitur <br /> sermo divinus : Et vidit Abraham arietem inter ve­ <br /> pres hærentem cornibus (Gen. XXII, 13). Inter vepres, <br /> inquil ; requiramus quæ sit ista novilas, id est in <br /> multiludine circumstantium peccatorum, hærentem <span class="">PLSection D</span><span class="note" id="Note1"><span class="noteLabel">Note: </span>• Sic praeclare Augustinus in psal. XL : Proferimus <br /> codices J "dreorum. nempe Judceiinimici nostri sunt. De <br /> chartis inimici convinctuM. adversarius.</span><span class="note" id="Note2"><span class="noteLabel">Note: </span>  b Sic iterum S. Augustinus tract. adversus J utlæos : <br />  De sanctis Scripturis, quarum et apud ipsos magna <br />  habetur auctoritas, sumenda sunt testimonia, quorum <br />  etsi nolint oblalaulilitale sanari, aperta POIS:',., veritate <br />  convinci.</span> <span class="">PLSection D</span><span class="note" id="Note3"><span class="noteLabel">Note: </span>c Hinc est quod idem S. doctor in psalm. LVI : <br /> Judæi, inquit, librarii nostri facti sunt. Et in psal. <br /> XL : .N obis serviunt Judæi, tanquam rapaaru nostri <br /> facti sunt, studentibus nobis codices portant. Et lib. \\\ <br /> contra Faust., c. 23 : Quid est aliud Ilodieque gen. <br /> ip ia, nisi qllædana scriniaria Christianorum, bajuloll' <br /> tegem et prophetat ad testimonium assertionis Ec. <br /> cleeicc.</span> <span class="pagebreak" id="index.xml-pb-d30e345">[Page 409]</span> <span class="">PLSection A</span><br /> eornibus id est ad crucis cornua clavorum confi­ <br /> xione pendentem, sicut in alio loco legimus : Cornua <br /> in manibus ejus sunt (Habac. III, 4). Hoc ideo quia <br /> venerandas manus ejus patibuli brachia susceperunt. <br /> Inter spinas autcm deputatus est, quando spineo <br /> serto innocentiæ et justitiae actor illusus est. Sed <br /> altius introspicere debemus quidnam sit quod Isaac a <br /> Patre altaribus admovetur, ac subito aries pro eo <br /> non mutata sed duplicata oblatione supponitur. Ge­ <br /> mina hic adoranda substantia Redemptoris ostendi­ <br /> tur, Dei enim unigenitus offertur, et Virginis primo­ <br /> genitus immolatur. Hoc quoque dominicae passio­ <br /> nis præfigurabat insignia, quod Icgimus beatum <br /> Elisæum sepulchro conditum ingesto-a latruncu­ <br /> lis cadavere intra tumulum suum corpus exstincti <span class="">PLSection B</span><br /> tactu sacri corporis suscilasse: Quis hic alius prae­ <br /> figurabatur, nisi Dominus noster Jesus Christus, <br /> qui resurrectionem de morte largitur, et vitam se­ <br /> pultus operatur? In latrone reum mundum, in pro­ <br /> phetæ virtutibus Chrislum Dominum recognosce. <br /> Adhuc celeberrime per Scripturas sanctas etiam in <br /> Jonæ prophetæ laboribus et ærumnis Christi passio <br /> et rcsurrectio præsignantur. Hic Jonas, quod fidei <br /> nostras non arbitramur incognitum, typum Domini <br /> gessisse præscribitur. Ipse enim Dominus dicit: Si­ <br /> cut fuit Jonas in ventre ceti tribus diebus et tribus no­ <br /> ctibus, ita erit Filius hominis in corde terræ (Matth. <br /> XII, 40). IIic, inquam, Jonas ad prædicandum <br /> Ninivitis irx coelestis offensam, Domnino jubente, di- <span class="">PLSection C</span><br /> rigilur; sed præscius tristem prophetiam populi con­ <br /> versione vacuandam, profugusque Tharsum petebat, <br /> ingreditur navim, sed nautis exorta tempestate lur­ <br /> balis, sorle fluctibus datur, et faucibus ceti piscis di. <br /> mersus excipitur ; sed pisce illæsum eructante depo­ <br /> situm, tertia die terris refunditur. Videte Dominum <br /> etiam in Veteri Testamento in servi forma mirabiliter <br /> apparere. Videte quomodo se ante actis sæculis ju­ <br /> dicavit secundum servilis formæ humilitatem ventu­ <br /> rum. Jonas iram Domini praedicaturus ad magnam <br /> Nimvitarum urbem, dicturus : Adhuc quadraginta <br /> dies et Ninive subvertetur (Jon. III, 4); et Christus <br /> ad mundi mittitur civitatem, ut diern salutis ct præ­ <br /> finitum juJicii tempus annuutiet. Jonas navim expe­ <br /> tit, Christus Ecclesiam. Jonas fluctibus agitatur, <br /> Christus mundi turbinibus exercetur. Nisi Jonas per- <span class="">PLSection D</span><br /> ditum detur, naufragæ navis periculum non sedatur; <br /> Sic non liberatur Ecclesia, nisi Christi morte salvetur, <br /> Nautæ dimissuri Jonam tamen verentur et dicunt: <br /> Domine, ne des supernos sanguinem innocentem (Jon. i, <br /> 14). Nonne vobis videtur nautarum imprecatio Pilati <br /> esse confessio, qui tradidit Christum, et tamen lavat <br /> manus suas,et dicit: Mundus ego sum a sanguine justi <br /> hujus (Matth. XXVII, 24) ? Quam congrue per perso­ <br /> nam * gentilem fides gentium praedicatur! Dicit itaque <br /> Jonas in oratione sua : Tolle igitur, Domine, animam <br /> meam, quia melior est mihi mors quam vita (Jon. IV, 3). <span class="">PLSection A</span><br /> Id est vivens unam Judæorum gentem salvare non <br /> potui; moriar, et universus mundus mea more sal­ <br /> vetur. Jonam cetuspiscis excepit immersum. sed non <br /> contigit devoratum; et quem malitio hominum per­ <br /> didit, bestia esuriens custodivit. Plenis viscerihus <br /> famem patitur, et in prædam quam absorbuit, nihil <br /> sibi licere miratur. Quis est iste qui intra avidos ri­ <br /> ctus assumi potest, consumi non potest? Cihus est, <br /> corruptio non est, traditur perdilionis profundo, et <br /> servatur ipsius mortis obsequio. Quis est iste qui va­ <br /> stissimos sinus periculorum totus ingreditur, et sub <br /> altitudine conclusus immensa atque mortifera, vitali <br /> aere pascitur, et dimissus in alienam rerum natu­ <br /> ram, in vitae exsilium, cum vita peregrinatur, et <br /> mortis superstes annuntiat venturam mundi salutem? <span class="">PLSection B</span><br /> Puto quod hic est Dominus noster Jesus Christus, <br /> quem sxva mors, inexplebilis bellua, in escam suam <br /> rapuit, et praedam suam capliva contremuit. Contre. <br /> muit, inquam, nam si noverat crucifixum, tamen <br /> quem non meminerat reum, non poterat tenere dam­ <br /> natum : quia culpam non facit poena, sed causa. <br /> Quasi solitum cibum perditum in mundi origine ho­ <br /> minem devoravit; sed magnam esse cibi ipsius di­ <br /> gnitatem præfocata cognovit, atque ideo divinus <br /> sermo commemorat : Et præcepit Dominus pisci, et <br /> evomuit Jonam in aridam (Jon. II, 11). Hoc debemus <br /> accipere quod ex imis visceribus mortis victrix vita <br /> remeavit, atque eam ex imis præcordiis inferni per­ <br /> ditio exulcerata reddidit. Videmus itaque in pro­ <br /> phetæ afflictionibus apertissime præfiguratam mor- <span class="">PLSection C</span><br /> tem pariter et resurrectionem. Quapropter quod <br /> impletum cernis in servo, credere non cuncteris in <br /> domino. Quae cum ita sint, perspice, o homo, quan­ <br /> tum valeas et perpende quid debeas. Perspice quan­ <br /> tum valeas, ut tandem vilis esse tibi desinas, ut vel <br /> per hoc erubescendis subjacere vitiis dedigneris, <br /> dum generositatem tuam de Creatoris et Reparatoris <br /> nostri dignitate metiris. Habet causas quibus ipse <br /> confundatur cur indignis dominis victo cordc sub­ <br /> datur, cui gloria aeterna promittitur, ac sic gemino <br /> privilegio, qui dudum divinae imaginis participatione <br /> efficeris etiam commercii nobilitate pretiosus. Vide <br /> quam fortis esse possis contra hostem tuum, inter­ <br /> roga statum tuum, quod tibi Dominus ad debellan­ <br /> dum in membris tuis mundi principem ac spirituales <span class="">PLSection D</span><br /> nequitias superandas liberam contulit facultatem; ac <br /> sic impossibile non putes, ut transferri obtineas in <br /> angelicas beatitudines, cum hoc saeculo angelicas de­ <br /> viceris potestates. Non ergo te degenerem ac despe­ <br /> ctum faciat vita, quem vel factura probatur illustrem <br /> protulisse vel gratia, sed cursum fideles Christi ad <br /> superna fiducialiter extollant. Nam qui se coolesti <br /> pretio vident redemptos ad cœlestia non dubitant <br /> præparatos.</p><div><span class="titlem">Explicit homilia sancti Faustini.</span></div><p><span class="note" id="Note4"><span class="noteLabel">Note: </span>Per Kentilem personam inlelligit Pilalum. </span></p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:55:58Z.
	       SAXON HE 9.8.0.5.
		 --></address></div></body></html>