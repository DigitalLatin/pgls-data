<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Patrologiae Cursus Completus. Series Latina (PL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Patrologiae Cursus Completus. Series Latina (PL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Patrologiae Cursus Completus. Series Latina (PL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">QUÆESTIONUM SEPTEMDECIM IN EVANGELIUM SECUNDUM MATTH.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">QUÆESTIONUM SEPTEMDECIM IN EVANGELIUM SECUNDUM MATTH.</span></span></h2><div><span class="titlem">Tiber unus.</span></div><p>QUÆST. I. [MATTH. <span style="font-style:italic">cap.</span> n, J 16.] Quod dictum est, <br /> occisos infantes a bimatu et infra, significatum es! hu­ <br /> niiles habentes geminam charitatem , tanquam par­ <br /> vulos bimos posse mori pro Christo.</p><p>II. [Ib. x , 27.] <span style="font-style:italic">Qnod dico vobis in</span> tenebris , id est, <br /> cum adhuc in timore carnali estis, quia in tenebris est <br /> timor; <span style="font-style:italic">dicite in lumine,</span> hoc est, in fiducia veritatis, <br /> accepto Spiritu sancto : <span style="font-style:italic">Et quod in aure auditis, præ­<br /> dicate super tecla,</span> id est, quod in secreto auditis, cal­ <br /> cato carnis domicilio prædicate.</p><p>III [Ib. x, 34-36.] <span style="font-style:italic">Nolite arbitrari quia venerim <br /> pacem mittere</span> in <span style="font-style:italic">terram; non veni pacem mittere, sed</span> <br /> gladium <span style="font-style:italic">: veni enim separare hominem adversus patrem <br /> suum.</span> Quia renuntiat quis diaholo, qui fuit filius cjus. <br /> <span style="font-style:italic">El filiam adversus matrem suam</span> : plebem Dei ad ver.. <br /> sus mundanam civitatem, hoc est perniciosam generis <br /> humani societatem, quam nunc Babylonia, nunc <br /> Ægypto, nunc Sodoma, nunc aliis atque aliis nomini­ <br /> bus Scriptura significat. <span style="font-style:italic">Nurum adversus socrum :</span> <br /> Ecclesiam adversus Synagogam, quæ sccundum car­ <br /> nem Christum peperit sponsum Ecclesiæ. Dividuntur <br /> autem gladio spiritus, quod est verbum Dei <span style="font-style:italic">(Ephes.</span> <br /> vi, 17). <span style="font-style:italic">Et inimici hominis domestici ejus</span> : cum quibus, <br /> antea consuetudine implicatus erat.</p><p>IV. [Ib. VIII, 1-3.] Quod autem descendens demonte, <br /> posteaquam præcepta illic discipulis et multitudini de­ <br /> dit, <span style="font-style:italic">leprosum statim, extendens manum suam, curat;</span> <br /> significat eos qui de illis implendis dubitabant, suo <br /> auxilio ab hujusmodi varietate mundari.</p><p>V. [Ib. VIII, 20.] Quod Dominus dixit scribæ qui <br /> eum sequi voluit, <span style="font-style:italic">Vulpes foveas habent, ei volucres <br /> caeli</span> tabernacula ; <span style="font-style:italic">Filius autem</span> hominis <span style="font-style:italic">non habet ubi <br /> caput suum</span> reclinet, intelligitur miraculis Domini coin­ <br /> motus propter inanem jactantiam euin sequi voluisse, <br /> quam significant aves : finxisse autem discipuli ob­ <br /> sequium, quæ fictio vulpium nomine significata est. <br /> Reclinatione vero capitis humilitatem suam signifi­ <br /> cavit, quoe in illo simulatore ac superbo non habebat <br /> locum.</p><p>VI. lib. vm , 22.] <span style="font-style:italic">Dimitte mortuos sepelire mortuos <br /> suos. Mortuos</span> hic non credentes dixit: <span style="font-style:italic">mortuos</span> autem <br /> <span style="font-style:italic">suos,</span> qui nihilominus sine fide de corpore exirent.</p><p>VII. [Ib. x, 14.] <span style="font-style:italic">Excutite pulverem de pedibus vestris :</span> <br /> ut ad contestationem laboris terreni , quem pro illis <br /> inaniter suscepissent; aut ut ostenderent usque <br /> adeo se ab ipsis nihil terrenum quaerere, ut etiam <br /> pulverem de terra eorum sibi non paterentur adhæ­ <br /> rere.</p><p>VIII. [Ib. x, 16.] <span style="font-style:italic">Estote ergo prudentes sicut serpen­<br /> tes</span> : ad cavendum malum, in capite custodiendo, <br /> qnod est Christus. Nam serpens totum corpus pro <br /> capite objicit persequenti : vel quod per angustias sa <br /> coarctans vetcri tunica exutus innovatur. Quod imi­ <br /> tanlur quibus dictum est, <span style="font-style:italic">Intrate per angustam por­ <br /> tam (Matth.</span> VII, 13); cum vetere homine exuuntur. <br /> Nam si cavendum malum ita moneret, ut violenter re­ <br /> sistendum csset malis, non supra dixisset , <span style="font-style:italic">Mitto vos <br /> sicut oves in medio luporum.</span> Simplices autem sicut co • <br /> lumbas esse voluit, ad nulli nocendum. Nam hoc ge­ <br /> nus avis nullum omnino animalium necat; non solum <br /> grandium, contra quæ vires non habet , sed etiam <br /> minutissimorum, quibus ctiam perparvi passeres <br /> aluntur. Est autem omnibus irrationalibus animanti­ <br /> <br /> bus una qua'dam inter se societas, sicut etiam ratio­ <br /> nalibus sua, id est hominibus, non solum secum , sed <br /> etiam cum Angelis. Discunt ergo ex similitudine co­ <br /> lumbarum nulli prorsus nocere ad societatem suani <br /> pertinenti participatione rationis.</p><p>IX. [Ib. XI. 25.] <span style="font-style:italic">Confiteor tibi, Pater, Domine cæli<br /> et terras.</span> Notandum confessionem poni in laude Dei. <br /> Non enim peccata Dominus confitebatur, quae nulla <br /> habcbat, præsertim quia- eum exsultantem hoc dixisse <br /> alius evangelista commemorat <span style="font-style:italic">(Luc.</span> x, 21) : quan-<br /> quam et verba ipsa quae dicit non habeant dubi­ <br /> tationem , quod in laude Dei dicantur. Ergo confes­ <br /> sionem vocat Scriptura generaliter quidquid mani­ <br /> feste, sicut cernitur, enuntiatur. Nam et illud quod <br /> ait, Si <span style="font-style:italic">quis</span> me <span style="font-style:italic">confessus fuerit coram hominibus, cou. <br /> fitebor et ego eum coram Patre meo (Matth.</span> x, 32); <br /> vel sicut alibi est, <span style="font-style:italic">coram Angelis Dei (Lnc.</span> XII , 8) : <br /> non utique peccata confitetur qui Christum confite­ <br /> tur. Quod si propterea putant aliqui confessionem <br /> vocari, quia pro crimine objiciatur Christi nomen <br /> tempore persecutionis ; numquid ita etiam Chri­ <br /> stus coram Patre vel coram Angelis hominem qui se <br /> confessus fuerit confitetur? Est etiam in Ecclesiastico <br /> ita positum, <span style="font-style:italic">Et hæc dicetis in confessione, Opera Do­ <br /> mini universa, quoniam bona</span> valde <span style="font-style:italic">(Eccli.</span> XXXIX, 20, <span class="note" id="Note1"><span class="noteLabel">Note: </span>ADMOMTIO PP. BENEDICTINORUM. </span><span class="note" id="Note2"><span class="noteLabel">Note: </span>  Quxstionum septemdecim in Matth. liber ad ecsdem codices collatus est ac praecedens opus Quaest. Evang., ex. <br />  ceptis Michaeliuo ct Arnulfensi, in quibus hic liber non reperitur.</span><span class="note" id="Note3"><span class="noteLabel">Note: </span><span style="font-style:italic">Comparavimus præterea cas omnes editiones initio</span>  Retractationum, <span style="font-style:italic">t.</span>  i, <span style="font-style:italic">memoratas.</span>  M.</span> <br /> <span class="pagebreak" id="index.xml-pb-d30e418">[Page 1367]</span> 21). Quo in loco indubitanter Dei laudes exaggeran­ <br /> tur. Hæc dicta sunt propter imperitiam fratrum; qui <br /> cum legente lectore audiunt hoc verbum, pectora sta­ <br /> tim tundunt, non attendentes quo loco dicatur, quasi <br /> non possit nisi peccatorum esse confessio.</p><p>X. [lb. XII, 1-8.] Notandum de co quod illicite fa­ <br /> cium videretur Judæis , quod discipuli sabbato spicas <br /> evulsissent, unum exemplum datum regiæ potestatis <br /> de David , alterum sacerdotalis de iis qui per mini­ <br /> sterium templi sabbatum violant : ut multo minus ad <br /> ipsum evulsarum sabbato spicarum crimen pertineat, <br /> qni verus rex et verus sacerdos est, et ideo Dominus <br /> sabba'i.</p><p>XI. [lb. xit, 25-30, 36-43.] 1. <span style="font-style:italic">Cum autem dormirent <br /> homines, venit</span> inimicus <span style="font-style:italic">ejus et superseminavit zizania</span> <br /> in <span style="font-style:italic">medio tritici, et abiit.</span> Cum negligentius agerent <br /> præpositi Ecclesiæ, aut cum dormitionem mortis ac­ <br /> Ciperent Apostoli, venit diabolus et superseminavit <br /> eos quos malos filios Dominus interpretatur. Sed recte <br /> quaeritur utrum haeretici siut, an male viventes ca­ <br /> tholici. Possunt enim dici filii mali etiam hæretici, <br /> quia ex eodem Evangelil semine et Christi nomine <br /> procreati, pravis opinionibus ad falsa dogmata con­ <br /> vertuntur. Sed quod dicit eos in medio tritici semina­ <br /> tos, quasi videntur illi significari qui unius communio­ <br /> nis sunt : verumtamen quoniam Dominus agrum <br /> ipsum, non Ecclesiam, sed hunc mundum interpreta­ <br /> tus est, bene intelliguntur hæretici, quia non socie­ <br /> tate unius Ecclesiæ vel unius fidei, sed societate so­ <br /> lius nominis christiani in hoc mundo permiscentur <br /> bonis : ut illi qui in eadem fide mali sunt, palea po­ <br /> tius quam zizania deputentur; quia palea etiam funda­ <br /> mentum ipsum habet cum frumento, radicemque <br /> communem. In illa plane sagena , qua concluduntur <br /> et mali et boni pisces <span style="font-style:italic">(Matth.</span> XIII, 47 50), non ab­ <br /> surde mali catholici intelliguntur. Aliud est enim <br /> mare, quod magis mundum istum significat; aliud <br /> sagena, qUae unius fidei vel unius Ecclesiæ commu­ <br /> nionem videtur ostendere. Inter haercticos et malos <br /> catholicos hoc interest ; quod hæretici falsa cre­ <br /> dunt, illi autem vera credentes non vivunt ita ut <br /> credunt.</p><p>2. Solet autem eliam quaeri, schismatici quid ab hæc­ <br /> reticis distent; et boc inveniri quod schismaticos non <br /> fides diversa faciat, sed communionis disrupta so­ <br /> cietas. Sed utrum inter zizania numerandi sint, du­ <br /> bitari potesta Magis autem videntur spicis corruptis <br /> esse similiores, sicut scriptum est, Vento <span style="font-style:italic">autem cor­ <br /> rumpetur filius</span> iniquus <span style="font-style:italic">(Sap.</span> IV, 4) : Vel paleis arista­ <br /> rum fractis, vel scissis et de segete abruptis. Quo <br /> enim altiores, id est, superbiores, eo fragiliores le­ <br /> vioresque sunt. Nec tamen consequens est ut omnis <br /> hæreticus vel schismaticus corporaliter ab Ecclesia <br /> separetur. Si enim falsa de Deo credit, vel de aliqua <br /> parte doctrinæ quae ad fidei pertinet aedificationem, <br /> ita ut non quaerentis cunctatione temperatus sit, sed <br /> inconcusse credentis, nec omnino scientis opinione <br /> atque errore discordans, hæreticus est, et foris est <br /> animo, quamvis corporalitcr intus videatur. Multos <br /> enim tales portat Ecelesia, quia non ita defendunt fal- , <br /> sitatem sententiæ suæ, ut intentam multitudinem fa­ <br /> ciant : quod si fecerint, tunc pelluntur. Itcm , qui­ <br /> cumque invident bonis, ita ut quaerant occasioncs <br /> excludendi cos, aut degradandi; vcl crimina sua sic <br /> defendere parati sunt, si objecit vel prodita fuerint, <br /> ut etiam conventiculorum segregationcs vel Ecclesiæ <br /> perturbationes cogitent excitare ; jam schismatici <br /> sunt, et ab unitate corde discissi, etiamsi non inven­ <br /> tis occasionibus aut occultatis factis suis Sacramento <br /> Ecclesiæ corporali conversatione socientur.</p><p>5. Quapropter illi soli catholici mali recte deputantur, <br /> qui quamvis vera credant quae ad fidei doctrinam per­ <br /> tinent, et si quid forte nesciunt quærendum existi­ <br /> ment, et salva pietate discutiant sine aliquo praejudi­ <br /> cio ipsius veritatis, et bonos vel quos bonos putant <br /> ament atque honorent quantum possunt; tamen na­ <br /> gitiose atque facinorose vivunt, contra quam viven­ <br /> duin esse credunt. Tales enim etiamsi prodantur aut <br /> accusentur, pro disciplina Ecclesiæ salutisque suæ <br /> causa correpti, vel a communione suspensi, nullo <br /> modo sibi recedendum esse a communione catholica <br /> existimant, quocumque 1 permissi fuerint satisfa­ <br /> ctionis quærentes locum : et aliquando per pœniten- <br /> (iam in frumenta mutantur, sive correpti, sive re­ <br /> moti, sive etiam verbo Dei nullo nominatim accusante <br /> aut increpante perterriti. Aliquando autem etiam sub <br /> nomine pænitentium ita vivunt ut solent, aut non <br /> multo minus, quidam etiam amplius; nullo modo <br /> tamen a catholica unitate discedunt. Quibus ita vi­ <br /> ventibus si mors obrepserit, paleæ deputantur usque <br /> in finem. Hoc etiam ipsi credunt: nam si aliter cre­ <br /> dunt, et inconcusse teuent, jam inter hæreticos nu­ <br /> mevandi sunt, putantes omnibus Deum, ctiam in <br /> magna iniquitate usque in finem vitae perseverantubus, <br /> tantum quia Ecclesiae unitatem, non sincera dile­ <br /> ctione (nam bene viverent2 ), sed magis poenarum ti­ <br /> more tenuerunt, veniam daturum. Isti ergo non hoc <br /> credunt, vel non firmiter opinantur, etsi adhuc for­ <br /> sitan quaerunt: sed magis eos decipit spes dilationis, <br /> dum se diutius victuros putant, et perditos mores ali­ <br /> quando in melius mutaturos. Contra quos dicitur : <span style="font-style:italic">Ne <br /> tardes converti ad Deum, neque</span> differas <span style="font-style:italic">de die</span> in <span style="font-style:italic">diem :<br /> subito enim veniet</span> ira <span style="font-style:italic">ejus, et in tempore vindictæ dis­<br /> perdet te (Eccli.</span> v, 8, 9). Illi enim convertuntur, qui <br /> recte vivere incipiunt; hoc est enim ad Deum redire : <br /> qui autem concupiscentias suas perseveranter se­ <br /> quuntur, dorsum quodammodo habent ad Deum, <br /> quamvis in unitate constituti sæpe illum retorto collo <br /> conentur aspicere. Ergo et isti, ut ait Propheta, <span style="font-style:italic">caro<br /> sunt, et</span> spiritus <span style="font-style:italic">ambulans et ..on revertens (Psal. LXXVII,</span> <br /> 39). Sed tamen, ut dictum est, propter eamdem fi­ <br /> dem atque unitatem Ecclesie, neque inter zizania, <br /> quoniam illa extra radicata sunt, neque inter arista­ <br /> rum paleam, quae se eliam frumentis audet aspera <span class="note" id="Note4"><span class="noteLabel">Note: </span>1 sic Mss. At editi, <span style="font-style:italic">a communrone calholicce fidei exUli­ <br /> waanl, quomodocumque,</span> etc.</span><span class="note" id="Note5"><span class="noteLabel">Note: </span>  I Ral. omiltit, nam <span style="font-style:italic">bene viverent :</span>  quod in plerisque Mss. <br />  reperitur. Al Am. £r. et Lov. babeat ejus luco, ntsi ut <span style="font-style:italic">bene <br /> vivcrenl,</span>  vaticanus codex, ut <span style="font-style:italic">bene viverera.</span></span> <br /> <span class="pagebreak" id="index.xml-pb-d30e727">[Page 1369]</span> dissensione et fragili elatione superimponere, sed <br /> quamvis subjectam frumentis, lamen inter paleam <br /> quæ ultima ventilatione separanda est, nwneran­ <br /> tur.</p><p>4. Boni autem catbolici sunt, qui et fidem integram <br /> sequuntur et mores bonos: quod autem ad fidei do­ <br /> ctrinam pertinet, ita quærunt, si quid quærendum ha­ <br /> bent, ut absit concertatio periculosa, vel quærenti, <br /> vel ei cum quo quæritur, vel eis qui disserentes au­ <br /> diunt. Ita autem docent, si quid docendum habent, <br /> ut usitata et confirmata secnrissime, et fidentissime, <br /> et lenissime, ut possunt, insinuent : inusitata vero, <br /> etiamsi veritatis manifestatione liquidissima percepe­ <br /> runt, quærendi potius quam præcipiendi aut affir­ <br /> mandi modo, propter audientis infirmitatem. Si enim <br /> tantum habet pondus aliquod verum, ut vires discen­ <br /> tia excedat; suspendendum est ut extendat crescen­ <br /> lem, non imponendum ut obterat parvulum. Inde est <br /> illud Domini: <span style="font-style:italic">Sed</span> Filius <span style="font-style:italic">hominis</span> cum <span style="font-style:italic">venerit, putas, <br /> inveniet</span> fidem in terra <span style="font-style:italic">(Luc.</span> XVIII, 8)? Aliquando autem <br /> et occultandum est, sed cum spe hortatoria , ut non <br /> faciat desperatio frigidiores, sed desiderium capa­ <br /> ciores. Inde est illud ejusdem Domini: <span style="font-style:italic">Multa habeo <br /> vobis dicere; sed non potestis por'are modo (Joan.</span> XVI, <br /> 12). Quod vcr6 ad mores pertinet, hoc bene et bre­ <br /> viter dicitur: aut confligendum est cum amore tem­ <br /> poralium bonorum, ut non vincat; aut etiam edomitas <br /> subditusque esse debet, ut cum surgere coeperit, facile <br /> reprimatur; aut ita exstinctus, ut se omnino nulla ex <br /> parte commoveat. Ex quo fit ut etiam ipsam mortem <br /> propter veritatem alii fortiter obeant, alii æquanimi- <br /> ter, alii libenter. Quae tria genera fructus sunt fertilis <br /> terrae, triceni, et sexageni, et centeni <span style="font-style:italic">(Matth.</span> XIII, 8, <br /> 23). In horum aliquo genere inveniendus est tempore <br /> mortis suæ, si quis de bac vita recte cogitat emigrare.</p><p>5. Toleranda sunt autem non solum zizania usque ad <br /> messem, quae cum diabolus aspersis pravis erroribus <br /> falsisque opinionibus superseminasset, hoc est, præ. <br /> cedente nomine Christi haereses superjecisset, magis <br /> ipse latuit atque occultissimus factus est; hoc est <br /> enim, <span style="font-style:italic">El abiit:</span> sed etiam palea usque ad ventila­ <br /> tionem. Nec probatur fortius gravitas frumentorum, <br /> nisi paleæ perturbationibus, quas qui comprimere <br /> non potuerit veritate defensa, cesserit unitate ser­ <br /> vata. Quanquam in bac parabola Dominus, sicut in <br /> ejus expositione conclusit, non quædam, sed omnia <br /> scandala, et eos qui faciunt iniquitatem , zizaniorum <br /> nomine significasse intelligitur.</p><p>XII. [Ib. XIII, 26-50.] i. <span style="font-style:italic">Cum autem crevisset herba ,et <br /> fructum</span> fecisset, tunc <span style="font-style:italic">apparuerunt ei zizania.</span> Cum <br /> enin spiritualis homo esse coeperit dijudicans omnia <br /> (I <span style="font-style:italic">Cor.</span> II, 15), tunc ei errores incipiunt apparere. <br /> Servi autem dixerunt ei : <span style="font-style:italic">Vis,</span> imus, et <span style="font-style:italic">colligimus</span> ea? <br /> Utrum ipsi sunt servi, quos paulo post messores ap­ <br /> pellat? an quia in expositione parabolae messores dixit <br /> esse Angelos, nec quisquam facile dicere ausus fuerit <br /> Angelos nescisse quis zizania superseminaverit, et ea <br /> tunc apparuisse Angelis cum herba fructum fecisset; <br /> magis oportet intelligi homines ipsos fideles servorum <br /> nomine hoc loco significatos, quos etiam bonum se­ <br /> men dicit? Nec mirum si et bonum semen ipsi dicum­ <br /> tur, et servi patrisfamilias : sicut et de se ait, quod <br /> et ipse sit janua, ipse sit pastor <span style="font-style:italic">(Joan.</span> x, 7, 11). Ex <br /> diversis enim significationibus una res etiam plores et <br /> diversas similitudines recipit. Praesertim quia cum ad <br /> servos loqueretur, non alt, In <span style="font-style:italic">tempore</span> messis dicam <br /> vobis, <span style="font-style:italic">ColligiU primum</span> zizania; sed <span style="font-style:italic">Dicam,</span> inquit, <br /> messoribus. Undo intelligitur colligendorum zizanio­ <br /> ram ad comburendum alia esse ministeria, nec quem­ <br /> quam Ecclesiæ filium debere arbitrari ad se hoc offi­ <br /> cium pertinere,</p><p>i, Cum igitur esse quisque spiritualis cœperit, cogno­ <br /> scit errores haereticorum, et omnino dijudicat atque <br /> discernit quidquid audierit aut legcrit abhorrere a <br /> regula vcritatis : sed douec in cisdem spiritualibus <br /> perficiatur, et quodammodo maturescat in fructum <br /> quem herba dedit, potest eum movere, quare sub <br /> nomine christiano tam multæ hæreticorum exstiterint <br /> falsitates. Inde est quod servi dicunt, <span style="font-style:italic">Nonne bonum<br /> semen seminasti</span> in <span style="font-style:italic">agro tuo? unde ergo habet zizania?</span> <br /> Deinde cum cognoverit hanc excogitasse fraudem <br /> diabolum, cum contra tanti nominis auctoritatem <br /> nihil se valere sentiret, ut fallacias suas eodem no­ <br /> inine obtegeret; potest ei suboriri voluntas, ut tales <br /> homines de rebus humanis auferat, si aliquam tem­ <br /> poris habeat facultatem; sed utrum facere debeat , <br /> justitiam Dei consulit utrum hoc ei præcipiat, vel <br /> permittat, et hoc officium esse hominum velit : hine <br /> est quod servi dicunt, <span style="font-style:italic">Vis,</span> imus, <span style="font-style:italic">et colligimus ca?</span> <br /> Quibus quia Veritas ipsa respondet, non ita hominem <br /> constitutum esse in hac vita, ut certus csse possit <br /> qualis quisque futurus sit postea, cujus in praesentia <br /> eernit errorem, vei quid etiam error ejus conferat <br /> ad provectum bonorum; non esse tales auferendos de <br /> bac vita, ne cum. malos conatur interficere, bonos <br /> interficiat, quod forte futuri sunt; aut bonis obsit, <br /> quibus et inviti forte utiles sunt: sed tunc opportune <br /> fieri, cum jam in fine non restat vel tempus commu­ <br /> tandae vitæ, vel proficiendi ad veritatem ex occasione <br /> atque comparatione alieni erroris; tunc autem hoc <br /> non ab hominibus, sed ab Angelis fieri: inde est <br /> quod respondet paterfamilias, <span style="font-style:italic">Non; ne forte colli­<br /> gentes zizania, eradicetis, simul et triticum : sed</span> in <span style="font-style:italic">lem­ <br /> pore</span> messis <span style="font-style:italic">dicam messoribus,</span> et ca tera. Atque hoc <br /> modo eos patientissimos et tranquillissimos reddit..</p><p>3. Quaeri autem potest, quod ait, <span style="font-style:italic">Alligate fasciculos<br /> ad comburendum,</span> cur non unum fascem , aut unum <br /> acervum zizaniorum fieri dixit? Nisi forte propter <br /> varietatem hærelioorum, et non solum a tritico, verum <br /> etiam a seipsis discrepantium, ipsa uniuscujusque <br /> hæreseos propria conventicula, in quibus singillatim <br /> sua communione devincti sunt, nomine fasciculorum <br /> designavit: ut jam tunc incipiant aliigari ad combu­ <br /> rendum, cum a catholica communione segregati suas <br /> proprias quasi ecclesias habere cœperint; ut com­ <br /> bustio earum sit in fine sæculi, modo alligaLie fasci­ <br /> culorum. Sed si ita esset, non jam multæ resipi­ <br /> scendo, at in Catholicam remeando ab errore desci­ <br /> <span class="pagebreak" id="index.xml-pb-d30e1057">[Page 1371]</span> scerent. Qoapropter et alligatio fasciculorum in <br /> fine tutura est, ut non confuse, sed pro modo per­ <br /> versitatis suæ uniuscujusque erroris pertinacia punia­ <br /> tur.</p><p>4. <span style="font-style:italic">Ne forte colligentes zizania, eradicetis, simul et triti­<br /> cum.</span> Utrum quia ctiam boni cum adhuc infirmi sunt, <br /> opus habent in qulbusdam malorum commixtione, <br /> sive ut per eos exerceantur, sive ut eorum compara­ <br /> tione magna illis exhortatio fiat, ut nitantur ad me­ <br /> lius, quibus sublatis altitudo charitatis quasi evulsa <br /> marcescat, quod est eradicari? Nam sic ait Aposto­ <br /> lus : <span style="font-style:italic">Ut in charitate radicati et fundati,</span> possitis <span style="font-style:italic">com­ <br /> prehendere (Ephes.</span> III , i7, 18). An forte ideo simul <br /> eradicatur triticum, cum auferuntur zizania, quia <br /> multi primo zizania sunt, et postea triticum fiunt? <br /> qui nisi patienter, cum mali sunt, tolerentur, ad lau­ <br /> dabilem mutationem non perveniunt: itaque si evulsi <br /> fucrint, simul eradicatur et triticum, quod futuri <br /> essent, si eis parceretur.</p><p>XIII. LIb. XIII, 45, 46.] <span style="font-style:italic">Simile est regnum cœlorum<br /> homini</span> negotiatori <span style="font-style:italic">quœrenti bonas margarilas.</span> Inventa <br /> <span style="font-style:italic">aultem una pretiosa margarita, abiit et vendidit omnia<br /> quœ habuit, et emit eam.</span> Quæstio est cur a numero <br /> plurali ad singularem transierit, ut cum quærat homo <br /> bonas margaritas , unam inveniat pretiosam, quam <br /> venditis omnibus quæ habet, cmat. Aut ergo iste bo­ <br /> nos homines quærens, cum quibus utiliter vivat, in­ <br /> venit unum proc omnibus sine peccato, mediatorem <br /> Dei et hominum , hominem Christum Jesum ( I <span style="font-style:italic">Tim.</span> <br /> II, 5) : aut præcepta quaerens, quibus servatis cum <br /> hominibus recte conversetur, invenit dilectionem <br /> proximi, in quo uno dicit Apostolus omnia contineri; <br /> ut, <span style="font-style:italic">Non occides, non mœchaberis, non furaberis, non <br /> falsum testimonium dices, et</span> si <span style="font-style:italic">quod est aliud mandatum,</span> <br /> singulæ margaritae sint, quæ in <span style="font-style:italic">hoc sermone</span> recapitu­ <br /> lantur, <span style="font-style:italic">Diliges proximum tuum tanquam teipsum (Rom.</span> <br /> XIII, 8, 9). Aut bonos intellectus homo quærit, et in­ <br /> venit unum iilud quo cuncti continentur, in principio <br /> Verbum, -et Verbum apud Deum, et Verbum Deum <br /> <span style="font-style:italic">(Joan.</span> i, 1), lucidum candore veritatis, et solidum <br /> firmitate æternitatis, et undique sui simile pulchritu­ <br /> dine divinitatis, qui Deus, penetrata carnis testudine, <br /> intelligendus est. Ille enim ad margaritam ipsam jam <br /> pervenerat, quae in tegumentis mortalitatis, quasi <br /> concharuM obstaculo, in profundo hujus saeculi, at­ <br /> que inter duritias saxeas Judæorum aliquando latue­ <br /> rat : ille ergo ad ipsam margaritam jam pervenerat, <br /> qui ait, <span style="font-style:italic">Et</span> si <span style="font-style:italic">noveramus Christum secundum carnem,<br /> sed nunc jam non</span> novimus <span style="font-style:italic">(II Cor.</span> v, 16). Nec ullus <br /> omnino intellectus margaritæ nomine dignus est, nisi <br /> ad quem discussis omnibus carnalibus tegminibus <br /> pervenitur, quibus sive per verba humana , sive per <br /> similitudines circumpositas operitur, ut purus et so­ <br /> lidus et nusquam a se dissonans, certa ratione cerna­ <br /> tur. Quos tamen omnes veros et firmos et perfectos <br /> intellectus unus ille continet, per quem facta sunt <br /> omnia, quod est Verbum Dei <span style="font-style:italic">(Joan.</span> I, 3). Quodlibet <br /> autem horum trium sit, vel si aliquid aliud occurrere <br /> potuerit, quod margaritæ unius et pretiosa nomine <br /> bene significetur, pretium ejus est nos ipsi : qui ad <br /> eam possidendam non sumus liberi, nisi omnibus <br /> pro nostra liberatione contemptis, quoe temporaliter <br /> possidentur. Venditis enim rebus nostris, nullum ea - <br /> rum majus accipimus pretium, quam nos ipsos; quia <br /> talibus implicati, nostri non eramus : ut rursus nos <br /> ipsos pro illa margarita demus, non quia tanti valea- <br /> DIUS I, sed quia plus dare non possumus.</p><p>XIV. [lb. XIII, 15.] 1 .Et oculos suos clauscrunt, nequan­ <br /> <span style="font-style:italic">do oculis videant:</span> id est, ipsi causa fuerunt ut Deus <br /> eis oculos clauderet. Alius enim evangelista dicit, <br /> <span style="font-style:italic">Excœcavit oculos eorum.</span> Sed utrum ut nunquam vi­ <br /> deant? an verone vel sic aliquando videant, caecitate <br /> sua sibi displicentes, et se dolentes, et ex hoc humi­ <br /> liati atque commoti ad confitenda peccata sua, et pie <br /> quaerendum Dominum i Sic enim Marcus hoc dicit, <br /> <span style="font-style:italic">Nequando convertantur, et dimittantur</span> eia <span style="font-style:italic">peccata (Marc.</span> <br /> IV, 12). Ubi intelliguntur peccatis suis meruisse ut <br /> non intelligerent, et tamen hoc ipsum misericorditer <br /> eis factum, ut peccata sua cognoscerent, et conversi <br /> veniam mererentur. Quod autem Joannes hunc locum <br /> ita dicit. c Propterea non poterant credere, quia ite­ <br /> rum dixit Isaias, Excæcavit oculos eorum, et indura­ <br /> vit cor eorum, ut non vidcant oculis, et intelligant <br /> corde, et convertantur, et sanem eos» <span style="font-style:italic">(Joan.</span> XII,39, <br /> 40); adversari videtur huic sententiæ, et omnino co. <br /> gere ut quod hic dictum est, <span style="font-style:italic">Nequando oculis videant,</span> <br /> non accipiatur, Ne vel sic aliquando oculis videant, <br /> sed prorsus, Ut non videant: quandoquidem aperte <br /> ila dicit, <span style="font-style:italic">Ut oculis non videant.</span> Et quod ait, <span style="font-style:italic">Propterea</span> <br /> non <span style="font-style:italic">poterant credere,</span> satis ostendit non ideo factam <br /> illam cxcæcationem, ut ea commoti et dolentes se <br /> non intelligere, converterentur aliquando per poeni­ <br /> tentiam ; non enim possent hoc facere, nisi prius cre­ <br /> derent, ut credendo converterentur, conversione sa­ <br /> narentur, sanitale intelligerent: sed ideo potius cx­ <br /> caecatos, ut non crederent. Dicit eniin apertissime, <br /> <span style="font-style:italic">Propterea non poterant credere.</span></p><p>2. Quod si ita est, quis non exsurgat in defensionem <br /> Judaeorum,ut eos extra culpam fuisse proclamet, <br /> quod non crediderunt? Propterea enim non poterant <br /> credere, quia excæcavit oculos eorum. Sed quoniam <br /> potius Deus extra culpam debet intelligi, cogimur fa­ <br /> teri aliis quibusdam peccatis ita eos excaecari meruis­ <br /> se : qua tamen excaecatione non potuerunt credere. <br /> Verba enim Joannis ista sunt: <span style="font-style:italic">Propterea</span> non <span style="font-style:italic">poterant <br /> credere, quia iterum dixit Isaias, Excœcavit oculos eo­</span> <br /> rum. Frustra itaque conamur intelligere, ideo fuisse <br /> cæcatos, ut converterentur I, cum ideo converti non <br /> poterant, quia non credebant, et idco credere non <br /> poterant, quia excæcati erant. An forte non absurde <br /> dicimus, quosdam Judæorum fuisse sanabiles; sed <br /> tanto tamen superbiæ tumore periclitatos, ut cis ex­ <br /> pedierit primo non credere, ct ad hoc fuisse caecatos, <br /> ut non intelligerent Dominum loquentem per parabo- <span class="note" id="Note6"><span class="noteLabel">Note: </span>I Mss. plerique, <span style="font-style:italic">non quia tanto valet.</span></span><span class="note" id="Note7"><span class="noteLabel">Note: </span>  I Am. Er. et Lov., <span style="font-style:italic">ut non converterentur.</span>  Expuiigenda hinc <br />  negatio, quae nec est in vss.,nec in an(i&lt;]ua cdilionc na­ <br />  tisponensi, nec apud Rabanum, qui hunc locum transtuiij In <br />  lib. 4 Comment. super Matthæum.</span> <br /> <span class="pagebreak" id="index.xml-pb-d30e1409">[Page 1373]</span> las, quibus non intellectis, non in eum crederent. <br /> non credentes autem, cum cæteris desperatis crucift- , <br /> gerent eum; atque ita post ejus resurrectionem con­ <br /> verterentur, quando jam de reatu mortis Domini am­ <br /> plius humiliati, vehementius diligerent a quo sibi <br /> tantum scelus dimissum esse gauderent : quoniam <br /> tanta erat eorum superbia, ut tali humiliatione esset <br /> dejicienda? Quod incongrue dictum esse quilibet ar­ <br /> bitretur, si non ita contigisse in Actibus Apostolorum <br /> manifestissime legerit <span style="font-style:italic">(Acl.</span> II, 57). Non ergo abhor­ <br /> retquod ait Joannes, <span style="font-style:italic">Propterea non poterant credere.<br /> quia excæcavit oculos eorum ut non videant,</span> ab ca <br /> sententiaquaintelligimusidco excaecatos utconver­ <br /> terentur; hoc est, ideo eis pcr obscuritates parabola­ <br /> rum occultatas sententias Domini, ut post ejus re­ <br /> surrectionem salubriore pœnitentia resipiscerent: <br /> quia per obscuritatem sermonis excaecati, ditia Do­ <br /> mini non intellexerunt, et ea non intelligendo, non <br /> in eum crediderunt, non credendo crucifixerunt <br /> cuni; atque ita post ejus resurrectionem miraculis, <br /> quae in ejus nomine fichant, exterriti, majore cri­ <br /> minis reatu compuncti sunt et prostrati ad pœni­ <br /> tentiam, deinde accepta indulgentia ad obedientiam, <br /> flagrantissima dilectione conversi.</p><p>5 Nam quibus non profuit illa cæcitas ad conversio­ <br /> nem, quæ per linguam parabolarum fiebat, ita de il­ <br /> lis propheta alio loco dicit, quod etiam Apostolus <br /> commemoravit cum de obscuritate linguarum ageret : <br /> <span style="font-style:italic">In aliis</span> linguis, <span style="font-style:italic">et in</span> aliis <span style="font-style:italic">labiis loquar populo huic, ei <br /> nec sic</span> me <span style="font-style:italic">exaudient, dicit Dominus</span> ( I Gor. xiv, 21 ; <br /> <span style="font-style:italic">Isai.</span> XXVIII, 14). Non enim diceretur, <span style="font-style:italic">Nec sic me ex­<br /> audient,</span> nisi ad hoc fieret, ut vcl sic exaudirent : id <br /> est, ut eis ad humilem confessionem, et sollicitam <br /> inqnisilionem, et obedientem conversionem, et fer­ <br /> ventem dilectionem valeret. Est vero etiam ista ratio <br /> medicinæ corporalis. Nam et pleraque medicamenta <br /> prius affligunt ut sanent, et ipsa collyria quæ ad ocu­ <br /> los pertinent, si ea opus cst intrinsecus infundi, nisi <br /> sensum videndi prius claudant et perturbent, prodesse <br /> non possunt.</p><p>4. Nec moveat quod idem propheta dicit, <span style="font-style:italic">Niti credi­</span> <br /> deritis, <span style="font-style:italic">non intelligetis (Isai.</span> VII, 9, <span style="font-style:italic">aec.</span> LXX); quasi <br /> contrarium sit quod Joannes ait, <span style="font-style:italic">Propterea non pote­<br /> rant credere, quia excœcavit oculos eorum;</span> id est, quia <br /> illac parabolæ ita dicebantur, ut ab eis non possent in­ <br /> telligi. Dicit enim aliquis : Si ut intelligerent credere <br /> debebant, quomodo propterea non poterant credere, <br /> quia non intelligebant, hoc est, <span style="font-style:italic">quia excæcavit oculos</span> <br /> . corum? Sed quod ait Isaias, Nisi credideritis , <span style="font-style:italic">non in­</span> <br /> telligeris, de illa intelligentia dictum est, in qua sem­ <br /> per manebitur, rerum ineffabilium : cum autem dici­ <br /> tur quod credatur, nisi quod dicitur intelligatur, credi <br /> non potest. Intelligenda sunt ergo dicta, ut credantur <br /> quae dici potuerunt: credenda autem quae dici potue­ <br /> runt, ut intelligantur quæ dici non possunt.</p><p>X V. [ Ib. XIII, 34.] <span style="font-style:italic">Et line parabolis non loquebatur <br /> eia.</span> Non quia nihil proprie locutus est, sed quia nul­ <br /> lum fero sermonem explicavit, ubi non aliquid per <br /> parabolam significavit, quamvis in co aliqua et pro­ <br /> prie dixerit: ita ut sæpe inveniatur totus sermo ejus <br /> , parabolis explicatus, totus autcm proprie dictus nul­ <br /> lus inveniatur. Explicatos autem sermones dico, <br /> quando ex aliqua occasione rerum incipit loqui quo­ <br /> usque terminet quidquid ad ipsam rem pertinet, ct <br /> transeat ad aliud. Nonnunquam sane alius evangelista <br /> contexit, quod alius diversis temporibus dictum indi­ <br /> cat. Non enim omuimedo secundum rerum gestarum <br /> ordinem, sed secundum suae quisque recordationis <br /> facultatem, narrationem quam exorsus est ordinavit.</p><p>XVI. [Ib. XIII, 51,52, 44.] <span style="font-style:italic">Intellexistis hœc omnia? <br /> Dicunt ei: Etiam. Air illis: Ideo</span> omnis <span style="font-style:italic">scriba doctus</span> <br /> in <span style="font-style:italic">regno cælorum, similis cst homini patrifamilias,</span> qui <br /> <span style="font-style:italic">profert de thesauro</span> suo <span style="font-style:italic">nova</span> et <span style="font-style:italic">vetera.</span> Utrum ista con­ <br /> clusione exponere voluit quem dixerit thesaurum in <br /> agro absconditum : quoniam sanctæ Scripturæ intelli­ <br /> gantur, quae nomine duorum Testamentorum , Novi <br /> etVeteris, concluduntur; quemadmodum apud alium <br /> evangelistam, gladium bis acutum tali conclusione <br /> videtur exponere <span style="font-style:italic">(Apoc.</span> i, i6)?An quia in parabolis x <br /> ista locutus est; et cum quaesisset ab cis utrum intel­ <br /> lexissent, responderunt se inlellexisse; fortasse ista <br /> similitudine ultima patrisfamilias proferentis de the­ <br /> sauro suo nova et vetera, ostendere voluit eum do­ <br /> ctum habendum esse in Ecelesia. qui etiam Scriptu­ <br /> ras vetercs parabolis explicatas intellexerit, ab istis <br /> novis accipiens regulas? Quia et ista Dominus per pa­ <br /> rabolas enuntiavit, quamvis ipse Christus esset finis <br /> illorum; id esi, ut in eo illa vetera complerentur : <br /> ut si ipse in quo illa complentur et manifestantur, <br /> per parabolas adhuc loquitur, donee ejus passio vc- .lum <br /> lum discindat, ut nihil sit occultum quod non rcvele­ <br /> tur; multo magis illa quae ad commendandam tantam <br /> salutem tam longe de illo scripta sunt, parabolis <br /> operta esse noverimus : quæ cum Judaei ad litteram <br /> acciperent, noluerunt esse docti in regno collorum, <br /> neque transire ad Christum, ut auferretur velamen <br /> quod sopra cor eorum positum est 1.</p><p>XVII. [Ib. XIII, 55 <span style="font-style:italic">et</span> 56.] i. <span style="font-style:italic">Fratres ejus, Jacobus, et <br /> Joseph, et</span> Simon, <span style="font-style:italic">et Judas, et sorores</span> ejus, <span style="font-style:italic">nonne omnes <br /> apud nos sunt? unde ergo huic omnia ista? Et scandali­ <br /> zabantur in eo.</span> Fratres apud Judæos dici solere cogna­ <br /> tos usque adeo probatur, ut non solum ex propinquo <br /> generationisgradu, sicut sunt filii fratrum et sorornm; <br /> qui etiam apud nos usitatissime fratres dicuntur; sed <br /> eliam avunculus et sororis filius, sicut sibi erant da­ <br /> cob et Laban, fratres appellati inveniantur (Gen.XXIX, <br /> 15 ). Non ergo mirum cst dictos esse fratres Domini <br /> ex materno genere quoscumque cognatos; cum etiam <br /> ex cognatione Joseph dici potuerint fratres ejus ab <br /> eis, qui illum patrern Domini csse arbitrabantur (a).</p><p>2. Generalem justitiam non violat quis, nisi libidine <br /> transgressus fuerit aut placitum societatis humanæ, <span class="note" id="Note8"><span class="noteLabel">Note: </span>I In editione Ratisponensi inseritur hic quaestio in illa <br /> .erba Matth. cap. 24, v. 56: <span style="font-style:italic">De die autem Ulo et hora nemo <br /> scit,</span> etc., sed quae nihil diJfert ab ea qua; inter ocioginu <br /> tres Quresiiones ordine est sexagesima.</span> <span class="note" id="Note9"><span class="noteLabel">Note: </span><span style="font-style:italic">(a)</span> Hic terminatur opusculum in editis Rat. ADI, Er. et in <br /> Mss. A aUcano, SOrbonioo, Cisterciensi : nec reliqua vidimus, <br /> nisi apud Lor. et in Mss. "ictorinis duobus acmio Corbcictisi <br /> vetustissimo.</span> <br /> <span class="pagebreak" id="index.xml-pb-d30e1756">[Page 1375]</span> sicut est ftirtum, rapina, adulterium, incestus, et hu­ <br /> jusmodi; aut naturam, sicut est contumelia, cædes, <br /> homicidium, concubitus masculorum vel pecorum; <br /> aut modum in concessis, sicut est superbum amplius <br /> verberare quam oportet, vel superfluum edere vel bi­ <br /> bere amplius quam oportet, cum ipsa conjuge eon­ <br /> cumbere amplius quam oportet, ct similia.</p><p>5. Bene intelligitur Spiritus sanctus ideo primum <br /> linguarum donum dedisse hominibus, qum pacto et <br /> placito hominum institutæ sunt, et forinsecus per <br /> sensus corporis consuetudine audiendi discuntur, ut <br /> cis ostenderet quam facile posset sapientes facere per <br /> sapientiam Dei, quæ in eis interna est.</p><p>4. Item voluntas Verbi sempiterni stabilis est sem­ <br /> per, quia simul babet omnia : nostra autem voluntas <br /> ideo non stat, quia non habet simul omnia; ideo modo <br /> hoc, modo illud volumus. Item sic fuerunt in illo <br /> Verbo omnia quae facta sunt, et ipsa susceptio homi­ <br /> nis sic ab eo præcognita est, quomodo si pictor velit <br /> pingere totam domum, et cogitet vel noverit locum <br /> ubi etiam se pingere debeat: totum in arte habet, et <br /> in præparatione, et in voluntate, quamvis certis et <br /> suis quæque temporibus explicet. Sic omnis creatura <br /> et ipse homo qui ejusdem Sapientiæ personam my­ <br /> stice et inenarrabili susceptione gestaturus erat, in <br /> ipsa sapientia tanquam Dei arte sempiterna semper <br /> erat, quamvis suis quæque temporibus efficiat, quae <br /> pertendit a fine usque ad finem fortiter, at disponit <br /> omnia suaviter atque in se manens innovat omnia <br /> (Sap. vin, i, <span style="font-style:italic">et</span> VII, 27). ,</p><p>5. Item quomodo quis velit velle mori, si sic velle <br /> mori pervenerat, qui jam habet sanam fidem et vi­ <br /> det quo sibi perveniendum sit, ad hoc jam proficit, <br /> ut libenter de hac vita discedat. Non enim hoc est vi­ <br /> dere quo sibi perveniendum sit, quod est etiam amare <br /> illud, et ibi jam esse desiderare : quod in cujus animo <br /> effectum fuerit, necesse est ut libenter moriatur. <br /> Frustra itaque dicunt quidam, qui jam sanam fidem <br /> tenent, ideo se nolle mori ut proficiant, cum ipse <br /> profectus eorum in eo profectu sit, ut mori velint. <br /> Si ergo verum loqui volunt, non dicant, Idco mori <br /> nolo, ut proficiam; sed, ideo mori nolo, quia parum <br /> profeci. Itaque mori nolle fidelibus non consilium Cit <br /> ut proficiant, sed indicium quod parum profecerint. <br /> Proinde quod nolunt, ut perfecti sint; velint, et per­ <br /> lecti sunt.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:04:07Z.
	       SAXON HE 9.8.0.5.
		 --></address></div></body></html>