<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">EPISTOLA EX EODEM CONCILIO DATA AD ATHELBERTUM, REGEM ANGLORUM.</a></li></ul><!--TEI body--><div class="edition" id="index.xml-body.1_div.1"><h2><span class="headingNumber">1. </span><span class="head"><span class="titlem">EPISTOLA EX EODEM CONCILIO <span class="smallcap">DATA AD ATHELBERTUM, REGEM ANGLORUM</span>.</span></span></h2><p>Domino excellentissimo atque praecellentissimo regi Anglorum Athelberto Bonifacius episcopus ser- vus servorum Dei.</p><span class="">PLSection B</span><p>Dum Christianitatis vestrae integritas ita circa conditoris sui cultum excreverit, ut longe lateque resplendeat, et in omni mundo annuntiata, vestrae Deo dignae operationis augmenta referat; enormes largitori omnium bonorum Deo grates exsolvimus, qui vos de excelso prospexit, et in tanto virtutum culmine erexit. Quapropter, gloriose fili, quod ab apostolica sede per coepiscopum nostrum Mellitum postulastis, libenti animo concedimus : id est, ut vestra benignitas in monasterio in Dorovernensi civi- tate constituto, quod sanctus doctor vester Augusti- nus, beatae memoriae Gregorii discipulus, sancti Sal- vatoris nomini consecravit, cui ad praesens praeesse dignoscitur dilectissimus frater noster Laurentius, licenter per omnia monachorum regulariter viven- <span class="">PLSection C</span> tium habitationem statuat : apostolica auctoritate decernentes, ut ipsi vestrae salutis praedicatores mo- nachi, monachorum gregem sibi associent, et eorum vitam sanctam tum moribus exornent. Quae omnia decreta si quis successorum vestrorum regum, sive episcoporum, clericorum, sive laicorum irrita facere tentaverit, a principe apostolorum Petro, et a cun- ctis successoribus suis anathematis vinculo subjaceat, quoadusque quod temerario ausu peregit, Deo pla- cita satisfactione poeniteat, et hujus inquietudinis veram emendationem faciat. In Christo valeas, do- mine fili.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a>Â </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:21:42Z.
	       SAXON HE 9.8.0.5.
		 --></address></div></body></html>