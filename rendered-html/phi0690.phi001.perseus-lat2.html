<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Eclogues — Machine readable text</title><meta name="author" content="P. Vergilius Maro" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Eclogues — Machine readable text" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Eclogues — Machine readable text</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head">ECLOGA I. MELIBOEUS, TITYRUS</span></h3><div class="speaker">Meliboeus</div><div class="l">Tityre, tu patulae recubans sub tegmine fagi</div><div class="l">silvestrem tenui Musam meditaris avena;</div><div class="l">nos patriae fines et dulcia linquimus arva:</div><div class="l">nos patriam fugimus; tu, Tityre, lentus in umbra</div><div class="l">formosam resonare doces Amaryllida silvas.</div><div class="speaker">Tityrus</div><div class="l">O Meliboee, deus nobis haec otia fecit:</div><div class="l">namque erit ille mihi semper deus; illius aram</div><div class="l">saepe tener nostris ab ovilibus imbuet agnus.</div><div class="l">Ille meas errare boves, ut cernis, et ipsum</div><div class="l">ludere, quae vellem, calamo permisit agresti</div><div class="speaker">Meliboeus</div><div class="l">Non equidem invideo; miror magis: undique totis</div><div class="l">usque adeo turbatur agris. En, ipse capellas</div><div class="l">protinus aeger ago; hanc etiam vix, Tityre, duco:</div><div class="l">hic inter densas corylos modo namque gemellos,</div><div class="l">spem gregis, ah, silice in nuda conixa reliquit.</div><div class="l">Saepe malum hoc nobis, si mens non laeva fuisset,</div><div class="l">de caelo tactas memini praedicere quercus:—</div><div class="l"><span class="strikethrough">saepe sinistra cava praedixit ab ilice cornix.</span></div><div class="l">Sed tamen, iste deus qui sit, da, Tityre, nobis.</div><div class="speaker">Tityrus</div><div class="l">Urbem, quam dicunt Romam, Meliboee, putavi</div><div class="l">stultus ego huic nostrae similem, quo saepe solemus</div><div class="l">pastores ovium teneros depellere fetus:</div><div class="l">sic canibus catulos similis, sic matribus haedos</div><div class="l">noram, sic parvis componere magna solebam:</div><div class="l">verum haec tantum alias inter caput extulit urbes,</div><div class="l">quantum lenta solent inter viburna cupressi.</div><div class="speaker">Meliboeus</div><div class="l">Et quae tanta fuit Romam tibi causa videndi?</div><div class="speaker">Tityrus</div><div class="l">Libertas; quae sera, tamen respexit inertem,</div><div class="l">candidior postquam tondenti barba cadebat;</div><div class="l">respexit tamen, et longo post tempore venit,</div><div class="l">postquam nos Amaryllis habet, Galatea reliquit:</div><div class="l">namque, fatebor enim, dum me Galatea tenebat,</div><div class="l">nec spes libertatis erat, nec cura peculi:</div><div class="l">quamvis multa meis exiret victima saeptis,</div><div class="l">pinguis et ingratae premeretur caseus urbi,</div><div class="l">non umquam gravis aere domum mihi dextra redibat.</div><div class="speaker">Meliboeus</div><div class="l">Mirabar, quid maesta deos, Amarylli, vocares,</div><div class="l">cui pendere sua patereris in arbore poma:</div><div class="l">Tityrus hinc aberat. Ipsae te, Tityre, pinus,</div><div class="l">ipsi te fontes, ipsa haec arbusta vocabant.</div><div class="speaker">Tityrus</div><div class="l">Quid facerem? Neque servitio me exire licebat,</div><div class="l">nec tam praesentis alibi cognoscere divos.</div><div class="l">hic illum vidi iuvenem, Meliboee, quot annis</div><div class="l">bis senos cui nostra dies altaria fumant;</div><div class="l">hic mihi responsum primus dedit ille petenti:</div><div class="l">“pascite, ut ante, boves, pueri, submittite tauros.”</div><div class="speaker">Meliboeus</div><div class="l">Fortunate senex, ergo tua rura manebunt,</div><div class="l">et tibi magna satis, quamvis lapis omnia nudus</div><div class="l">limosoque palus obducat pascua iunco!</div><div class="l">Non insueta gravis temptabunt pabula fetas,</div><div class="l">nec mala vicini pecoris contagia laedent.</div><div class="l">Fortunate senex, hic, inter flumina nota</div><div class="l">et fontis sacros, frigus captabis opacum!</div><div class="l">hinc tibi, quae semper, vicino ab limite, saepes</div><div class="l">Hyblaeis apibus florem depasta salicti</div><div class="l">saepe levi somnum suadebit inire susurro;</div><div class="l">hinc alta sub rupe canet frondator ad auras;</div><div class="l">nec tamen interea raucae, tua cura, palumbes,</div><div class="l">nec gemere aëria cessabit turtur ab ulmo.</div><div class="speaker">Tityrus</div><div class="l">Ante leves ergo pascentur in aequore cervi,</div><div class="l">et freta destituent nudos in litore pisces,</div><div class="l">ante pererratis amborum finibus exsul</div><div class="l">aut Ararim Parthus bibet, aut Germania Tigrim,</div><div class="l">quam nostro illius labatur pectore voltus.</div><div class="speaker">Meliboeus</div><div class="l">At nos hinc alii sitientis ibimus Afros,</div><div class="l">pars Scythiam et rapidum Cretae veniemus Oaxen,</div><div class="l">et penitus toto divisos orbe Britannos.</div><div class="l">En umquam patrios longo post tempore finis,</div><div class="l">pauperis et tuguri congestum caespite culmen,</div><div class="l">post aliquot mea regna videns mirabor aristas?</div><div class="l">Impius haec tam culta novalia miles habebit,</div><div class="l">barbarus has segetes? En, quo discordia civis</div><div class="l">produxit miseros! His nos consevimus agros!</div><div class="l">Insere nunc, Meliboee, piros, pone ordine vitis.</div><div class="l">Ite meae, felix quondam pecus, ite capellae.</div><div class="l">Non ego vos posthac, viridi proiectus in antro,</div><div class="l">dumosa pendere procul de rupe videbo;</div><div class="l">carmina nulla canam; non, me pascente, capellae,</div><div class="l">florentem cytisum et salices carpetis amaras.</div><div class="speaker">Tityrus</div><div class="l">Hic tamen hanc mecum poteras requiescere noctem</div><div class="l">fronde super viridi: sunt nobis mitia poma,</div><div class="l">castaneae molles, et pressi copia lactis;</div><div class="l">et iam summa procul villarum culmina fumant,</div><div class="l">maioresque cadunt altis de montibus umbrae.</div></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head">ECLOGA II.</span></h3><div class="l">Formosum pastor Corydon ardebat Alexim,</div><div class="l">delicias domini, nec quid speraret habebat;</div><div class="l">tantum inter densas, umbrosa cacumina, fagos</div><div class="l">adsidue veniebat. Ibi haec incondita solus</div><div class="l">montibus et silvis studio iactabat inani:</div><div class="l">O crudelis Alexi, nihil mea carmina curas?</div><div class="l">Nil nostri miserere? Mori me denique coges.</div><div class="l">nunc etiam pecudes umbras et frigora captant;</div><div class="l">nunc viridis etiam occultant spineta lacertos,</div><div class="l">Thestylis et rapido fessis messoribus aestu</div><div class="l">alia serpyllumque herbas contundit olentis.</div><div class="l">at mecum raucis, tua dum vestigia lustro,</div><div class="l">sole sub ardenti resonant arbusta cicadis.</div><div class="l">Nonne fuit satius tristis Amaryllidis iras</div><div class="l">atque superba pati fastidia, nonne Menalcan,</div><div class="l">quam vis ille niger, quamvis tu candidus esses ?</div><div class="l">o formose puer, nimium ne crede colori!</div><div class="l">alba ligustra cadunt, vaccinia nigra leguntur.</div><div class="l">Despectus tibi sum, nec qui sim quaeris, Alexi,</div><div class="l">quam dives pecoris, nivei quam lactis abundans.</div><div class="l">mille meae Siculis errant in montibus agnae;</div><div class="l">lac mihi non aestate novum, non frigore defit;</div><div class="l">canto quae solitus, si quando armenta vocabat,</div><div class="l">Amphion Dircaeus in Actaeo Aracimtho.</div><div class="l">Nec sum adeo informis: nuper me in litore vidi,</div><div class="l">cum placidum ventis staret mare; non ego Daphnim</div><div class="l">iudice te metuam, si numquam fallit imago.</div><div class="l">O tantum libeat mecum tibi sordida rura</div><div class="l">atque humilis habitare casas, et figere cervos,</div><div class="l">haedorumque gregem viridi compellere hibisco!</div><div class="l">Mecum una in silvis imitabere Pana canendo.</div><div class="l">Pan primus calamos cera coniungere pluris</div><div class="l">instituit; Pan curat ovis oviumque magistros.</div><div class="l">Nec te paeniteat calamo trivisse labellum:</div><div class="l">haec eadem ut sciret, quid non faciebat Amyntas?</div><div class="l">est mihi disparibus septem compacta cicutis</div><div class="l">fistula, Damoetas dono mihi quam dedit olim,</div><div class="l">et dixit moriens: “Te nunc habet ista secundum.”</div><div class="l">dixit Damoetas, invidit stultus Amyntas.</div><div class="l">Praeterea duo, nec tuta mihi valle reperti,</div><div class="l">capreoli, sparsis etiam nunc pellibus albo,</div><div class="l">bina die siccant ovis ubera; quos tibi servo:</div><div class="l">iam pridem a me illos abducere Thestylis orat;</div><div class="l">et faciet, quoniam sordent tibi munera nostra.</div><div class="l">Huc ades, O formose puer: tibi lilia plenis</div><div class="l">ecce ferunt Nymphae calathis; tibi candida Nais,</div><div class="l">pallentis violas et summa papavera carpens,</div><div class="l">narcissum et florem iungit bene olentis anethi;</div><div class="l">tum casia atque aliis intexens suavibus herbis,</div><div class="l">mollia luteola pingit vaccinia calta.</div><div class="l">Ipse ego cana legam tenera lanugine mala,</div><div class="l">castaneasque nuces, mea quas Amaryllis amabat;</div><div class="l">addam cerea pruna: honos erit huic quoque pomo;</div><div class="l">et vos, O lauri, carpam, et te, proxima myrte,</div><div class="l">sic positae quoniam suavis miscetis odores.</div><div class="l">Rusticus es, Corydon: nec munera curat Alexis,</div><div class="l">nec, si muneribus certes, concedat Iollas.</div><div class="l">Heu, heu, quid volui misero mihi! Floribus austrum</div><div class="l">perditus et liquidis inmisi fontibus apros.</div><div class="l">Quem fugis, ah, demens? Habitarunt di quoque silvas,</div><div class="l">Dardaniusque Paris. Pallas, quas condidit arces,</div><div class="l">ipsa colat; nobis placeant ante omnia silvae.</div><div class="l">Torva leaena lupum sequitur; lupus ipse capellam;</div><div class="l">florentem cytisum sequitur lasciva capella;</div><div class="l">te Corydon, o Alexi: trahit sua quemque voluptas.</div><div class="l">Aspice, aratra iugo referunt suspensa iuvenci,</div><div class="l">et sol crescentis decedens duplicat umbras:</div><div class="l">me tamen urit amor; quis enim modus adsit amori?</div><div class="l">Ah, Corydon, Corydon, quae te dementia cepit!</div><div class="l">Semiputata tibi frondosa vitis in ulmo est;</div><div class="l">quin tu aliquid saltem potius, quorum indiget usus,</div><div class="l">viminibus mollique paras detexere iunco?</div><div class="l">Invenies alium, si te hic fastidit, Alexim.</div></div><div class="textpart" id="index.xml-body.1_div.1_div.3"><h3><span class="headingNumber">1.3. </span><span class="head">ECLOGA III. MENALCAS, DAMOETAS, PALAEMON</span></h3><div class="speaker">Menalcas</div><div class="l">Dic mihi, Damoeta, cuium pecus, an Meliboei?</div><div class="speaker">Damoetas</div><div class="l">Non, verum Aegonis; nuper mihi tradidit Aegon.</div><div class="speaker">Menalcas</div><div class="l">Infelix o semper, ovis, pecus, ipse Neaeram</div><div class="l">dum fovet, ac ne me sibi praeferat illa veretur,</div><div class="l">hic alienus ovis custos bis mulget in hora,</div><div class="l">et sucus pecori et lac subducitur agnis.</div><div class="speaker">Damoetas</div><div class="l">Parcius ista viris tamen obicienda memento:</div><div class="l">novimus et qui te, transversa tuentibus hircis,</div><div class="l">et quo—sed faciles Nymphae risere—sacello.</div><div class="speaker">Menalcas</div><div class="l">Tum, credo, cum me arbustum videre Miconis</div><div class="l">atque mala vitis incidere falce novellas.</div><div class="speaker">Damoetas</div><div class="l">Aut hic ad veteres fagos cum Daphnidis arcum</div><div class="l">fregisti et calamos quae tu, perverse Menalca,</div><div class="l">et cum vidisti puero donata, dolebas,</div><div class="l">et si non aliqua nocuisses, mortuus esses.</div><div class="speaker">Menalcas</div><div class="l">Quid domini faciant, audent cum talia fures!</div><div class="l">non ego te vidi Damonis, pessime, caprum</div><div class="l">excipere insidiis, multum latrante Lycisca?</div><div class="l">et cum clamarem: “Quo nunc se proripit ille?</div><div class="l">Tityre, coge pecus,” tu post carecta latebas.</div><div class="speaker">Damoetas</div><div class="l">An mihi cantando victus non redderet ille</div><div class="l">quem mea carminibus meruisset fistula caprum?</div><div class="l">Si nescis, meus ille caper fuit; et mihi Damon</div><div class="l">ipse fatebatur, sed reddere posse negabat.</div><div class="speaker">Menalcas</div><div class="l">Cantando tu illum, aut umquam tibi fistula cera</div><div class="l">iuncta fuit? Non tu in triviis, indocte, solebas</div><div class="l">stridenti miserum stipula disperdere carmen?</div><div class="speaker">Damoetas</div><div class="l">Vis ergo inter nos quid possit uterque vicissim</div><div class="l">experiamur? Ego hanc vitulam—ne forte recuses,</div><div class="l">bis venit ad mulctram, binos alit ubere fetus—</div><div class="l">depono: tu dic, mecum quo pignore certes.</div><div class="speaker">Menalcas</div><div class="l">De grege non ausim quicquam deponere tecum.</div><div class="l">Est mihi namque domi pater, est iniusta noverca;</div><div class="l">bisque die numerant ambo pecus, alter et haedos.</div><div class="l">Verum, id quod multo tute ipse fatebere maius,</div><div class="l">insanire libet quoniam tibi, pocula ponam</div><div class="l">fagina, caelatum divini opus Alcimedontis;</div><div class="l">lenta quibus torno facili superaddita vitis</div><div class="l">diffusos hedera vestit pallente corymbos:</div><div class="l">in medio duo signa, Conon, et—quis fuit alter,</div><div class="l">descripsit radio totum qui gentibus orbem,</div><div class="l">tempora quae messor, quae curvus arator haberet?</div><div class="l">Necdum illis labra admovi, sed condita servo.</div><div class="speaker">Damoetas</div><div class="l">Et nobis idem Alcimedon duo pocula fecit,</div><div class="l">et molli circum est ansas amplexus acantho,</div><div class="l">Orpheaque in medio posuit silvasque sequentis.</div><div class="l">Necdum illis labra admovi, sed condita servo:</div><div class="l">si ad vitulam spectas, nihil est quod pocula laudes.</div><div class="speaker">Menalcas</div><div class="l">Nunquam hodie effugies; veniam, quocumque vocari</div><div class="l">audiat haec tantum—vel qui venit ecce Palaemon</div><div class="l">efficiam posthac ne quemquam voce lacessas.</div><div class="speaker">Damoetas</div><div class="l">Quin age, si quid habes, in me mora non erit ulla,</div><div class="l">nec quemquam fugio: tantum, vicine Palaemon,</div><div class="l">sensibus haec imis, res est non parva, reponas.</div><div class="speaker">Palaemon</div><div class="l">Dicite, quandoquidem in molli consedimus herba:</div><div class="l">et nunc omnis ager, nunc omnis parturit arbos,</div><div class="l">nunc frondent silvae, nunc formosissimus annus.</div><div class="l">Incipe, Darmoeta; tu deinde sequere Menalca:</div><div class="l">alternis dicetis; amant alterna Camenae.</div><div class="speaker">Damoetas</div><div class="l">Ab Iove principium, Musae; Iovis omnia plena:</div><div class="l">ille colit terras, illi mea carmina curae.</div><div class="speaker">Menalcas</div><div class="l">Et me Phoebus amat; Phoebo sua semper apud me</div><div class="l">munera sunt, lauri et suave rubens hyacinthus.</div><div class="speaker">Damoetas</div><div class="l">Malo me Galatea petit, lasciva puella,</div><div class="l">et fugit ad salices, et se cupit ante videri.</div><div class="speaker">Menalcas</div><div class="l">At mihi sese offert ultro, meus ignis, Amyntas,</div><div class="l">notior ut iam sit canibus non Delia nostris.</div><div class="speaker">Damoetas</div><div class="l">Parta meae Veneri sunt munera: namque notavi</div><div class="l">ipse locum, aëriae quo congessere palumbes.</div><div class="speaker">Menalcas</div><div class="l">Quod potui, puero silvestri ex arbore lecta</div><div class="l">aurea mala decem misi; cras altera mittam.</div><div class="speaker">Damoetas</div><div class="l">O quotiens et quae nobis Galatea locuta est!</div><div class="l">partem aliquam, venti, divom referatis ad auris!</div><div class="speaker">Menalcas</div><div class="l">Quid prodest, quod me ipse animo non spernis, Amynta.</div><div class="l">si, dum tu sectaris apros, ego retia servo?</div><div class="speaker">Damoetas</div><div class="l">Phyllida mitte mihi: meus est natalis, Iolla;</div><div class="l">cum faciam vitula pro frugibus, ipse venito.</div><div class="speaker">Menalcas</div><div class="l">Phyllida amo ante alias; nam me discedere flevit,</div><div class="l">et longum “formose, vale, vale,” inquit, “Iolla.”</div><div class="speaker">Damoetas</div><div class="l">Triste lupus stabulis, maturis frugibus imbres.</div><div class="l">arboribus venti, nobis Amaryllidis irae.</div><div class="speaker">Menalcas</div><div class="l">Dulce satis umor, depulsis arbutus haedis,</div><div class="l">lenta salix feto pecori, mihi solus Amyntas.</div><div class="speaker">Damoetas</div><div class="l">Pollio amat nostram, quamvis est rustica, Musam:</div><div class="l">Pierides vitulam lectori pascite vestro.</div><div class="speaker">Menalcas</div><div class="l">Pollio et ipse facit nova carmina: pascite taurum,</div><div class="l">iam cornu petat et pedibus qui spargat arenam.</div><div class="speaker">Damoetas</div><div class="l">Qui te, Pollio, amat, veniat quo te quoque gaudet:</div><div class="l">mella fluant illi, ferat et rubus asper amomum.</div><div class="speaker">Menalcas</div><div class="l">Qui Bavium non odit, amet tua carmina, Maevi,</div><div class="l">atque idem iungat vulpes et mulgeat hircos.</div><div class="speaker">Damoetas</div><div class="l">Qui legitis flores et humi nascentia fraga,</div><div class="l">frigidus, O pueri, fugite hinc, latet anguis in herba.</div><div class="speaker">Menalcas</div><div class="l">Parcite, oves, nimium procedere; non bene ripae</div><div class="l">creditur; ipse aries etiam nunc vellera siccat.</div><div class="speaker">Damoetas</div><div class="l">Tityre, pascentes a flumine reice capellas:</div><div class="l">ipse ubi tempus erit, omnis in fonte lavabo.</div><div class="speaker">Menalcas</div><div class="l">Cogite ovis, pueri; si lac praeceperit aestus,</div><div class="l">ut nuper, frustra pressabimus ubera palmis.</div><div class="speaker">Damoetas</div><div class="l">Heu, heu, quam pingui macer est mihi taurus in ervo!</div><div class="l">Idem amor exitium est pecori pecorisque magistro.</div><div class="speaker">Menalcas</div><div class="l">His certe neque amor causa est; vix ossibus haerent.</div><div class="l">nescio quis teneros oculus mihi fascinat agnos.</div><div class="speaker">Damoetas</div><div class="l">Dic, quibus in terris—et eris mihi magnus Apollo—</div><div class="l">tris pateat caeli spatium non amplius ulnas.</div><div class="speaker">Menalcas</div><div class="l">Dic, quibus in terris inscripti nomina regum</div><div class="l">nascantur flores, et Phyllida solus habeto.</div><div class="speaker">Palaemon</div><div class="l">Non nostrum inter vos tantas componere lites.</div><div class="l">Et vitula tu dignus, et hic, et quisquis amores</div><div class="l">aut metuet dulces, aut experietur amaros.</div><div class="l">Claudite iam rivos, pueri, sat prata biberunt.</div></div><div class="textpart" id="index.xml-body.1_div.1_div.4"><h3><span class="headingNumber">1.4. </span><span class="head">ECLOGA IV.</span></h3><div class="lg"><div class="l">Sicelides Musae, paulo maiora canamus!</div><div class="l">Non omnis arbusta iuvant humilesque myricae;</div><div class="l">si canimus silvas, silvae sint consule dignae.</div><div class="l">Ultima Cumaei venit iam carminis aetas;</div><div class="l">magnus ab integro saeclorum nascitur ordo:</div><div class="l">iam redit et Virgo, redeunt Saturnia regna;</div><div class="l">iam nova progenies caelo demittitur alto.</div><div class="l">Tu modo nascenti puero, quo ferrea primum</div><div class="l">desinet ac toto surget gens aurea mundo,</div><div class="l">casta fave Lucina: tuus iam regnat Apollo.</div></div><div class="lg"><div class="l">Teque adeo decus hoc aevi te consule inibit,</div><div class="l">Pollio, et incipient magni procedere menses.</div><div class="l">te duce, si qua manent sceleris vestigia nostri,</div><div class="l">inrita perpetua solvent formidine terras.</div><div class="l">ille deum vitam accipiet, divisque videbit</div><div class="l">permixtos heroas, et ipse videbitur illis,</div><div class="l">pacatumque reget patriis virtutibus orbem.</div></div><div class="lg"><div class="l">At tibi prima, puer, nullo munuscula cultu</div><div class="l">errantis hederas passim cum baccare tellus</div><div class="l">mixtaque ridenti colocasia fundet acantho.</div><div class="l">Ipsae lacte domum referent distenta capellae</div><div class="l">ubera, nec magnos metuent armenta leones;</div><div class="l">ipsa tibi blandos fundent cunabula flores,</div><div class="l">occidet et serpens, et fallax herba veneni</div><div class="l">occidet, Assyrium volgo nascetur amomum.</div><div class="l">at simul heroum laudes et facta parentis</div><div class="l">iam legere et quae sit poteris cognoscere virtus,</div><div class="l">molli paulatim flavescet campus arista,</div><div class="l">incultisque rubens pendebit sentibus uva,</div><div class="l">et durae quercus sudabunt roscida mella</div><div class="l">Pauca tamen suberunt priscae vestigia fraudis,</div><div class="l">quae temptare Thetim ratibus, quae cingere muris</div><div class="l">oppida, quae iubeant telluri infindere sulcos:</div><div class="l">alter erit tum Tiphys, et altera quae vehat Argo</div><div class="l">delectos Heroas; erunt etiam altera bella,</div><div class="l">atque iterum ad Troiam magnus mittetur Achilles.</div><div class="l">Hinc, ubi iam firmata virum te fecerit aetas,</div><div class="l">cedet et ipse mari vector, nec nautica pinus</div><div class="l">mutabit merces: omnis feret omnia tellus:</div><div class="l">non rastros patietur humus, non vinea falcem;</div><div class="l">robustus quoque iam tauris iuga solvet arator;</div><div class="l">nec varios discet mentiri lana colores:</div><div class="l">ipse sed in pratis aries iam suave rubenti</div><div class="l">murice, iam croceo mutabit vellera luto;</div><div class="l">sponte sua sandyx pascentis vestiet agnos.</div></div><div class="lg"><div class="l">Talia saecla, suis dixerunt, currite, fusis</div><div class="l">concordes stabili fatorum numine Parcae.</div><div class="l">Adgredere o magnos—aderit iam tempus—honores,</div><div class="l">cara deum suboles, magnum Iovis incrementum!</div><div class="l">Aspice convexo nutantem pondere mundum,</div><div class="l">terrasque tractusque maris caelumque profundum!</div><div class="l">Aspice, venturo laetentur ut omnia saeclo!</div><div class="l">O mihi tam longae maneat pars ultima vitae,</div><div class="l">spiritus et quantum sat erit tua dicere facta!</div><div class="l">Non me carminibus vincet nec Thracius Orpheus,</div><div class="l">nec Linus, huic mater quamvis atque huic pater adsit,</div><div class="l">Orphei Calliopea, Lino formosus Apollo,</div><div class="l">Pan etiam, Arcadia mecum si iudice certet,</div><div class="l">Pan etiam Arcadia dicat se iudice victum.</div><div class="l">Incipe, parve puer, risu cognoscere matrem,</div><div class="l">matri longa decem tulerunt fastidia menses.</div><div class="l">Incipe, parve puer, cui non risere parentes,</div><div class="l">nec deus hunc mensa, dea nec dignata cubili est.</div></div></div><div class="textpart" id="index.xml-body.1_div.1_div.5"><h3><span class="headingNumber">1.5. </span><span class="head">ECLOGA V. MENALCAS, MOPSUS</span></h3><div class="speaker">Menalcas</div><div class="l">Cur non, Mopse, boni quoniam convenimus ambo,</div><div class="l">tu calamos inflare levis, ego dicere versus,</div><div class="l">hic corylis mixtas inter consedimus ulmos?</div><div class="speaker">Mopsus</div><div class="l">Tu maior; tibi me est aequum parere, Menalca,</div><div class="l">sive sub incertas zephyris motantibus umbras,</div><div class="l">sive antro potius succedimus: aspice, ut antrum</div><div class="l">silvestris raris sparsit labrusca racemis.</div><div class="speaker">Menalcas</div><div class="l">Montibus in nostris solus tibi certat Amyntas.</div><div class="speaker">Mopsus</div><div class="l">Quid, si idem certet Phoebum superare canendo?</div><div class="speaker">Menalcas</div><div class="l">Incipe, Mopse, prior, si quos aut Phyllidis ignes,</div><div class="l">aut Alconis habes laudes, aut iurgia Codri:</div><div class="l">incipe, pascentis servabit Tityrus haedos.</div><div class="speaker">Mopsus</div><div class="l">Immo haec, in viridi nuper quae cortice fagi</div><div class="l">carmina descripsi et modulans alterna notavi,</div><div class="l">experiar, tu deinde iubeto ut certet Amyntas.</div><div class="speaker">Menalcas</div><div class="l">Lenta salix quantum pallenti cedit olivae,</div><div class="l">puniceis humilis quantum saliunca rosetis,</div><div class="l">iudicio nostro tantum tibi cedit Amyntas.</div><div class="l">sed tu desine plura, puer; successimus antro.</div><div class="speaker">Mopsus</div><div class="l">Extinctum nymphae crudeli funere Daphnim</div><div class="l">flebant; vos coryli testes et flumina nymphis;</div><div class="l">cum complexa sui corpus miserabile nati,</div><div class="l">atque deos atque astra vocat crudelia mater.</div><div class="l">Non ulli pastos illis egere diebus</div><div class="l">frigida, Daphni, boves ad flumina; nulla neque amnem</div><div class="l">libavit quadrupes, nec graminis attigit herbam.</div><div class="l">Daphni, tuum Poenos etiam ingemuisse leones</div><div class="l">interitum montesque feri silvaeque loquuntur.</div><div class="l">Daphnis et Armenias curru subiungere tigres</div><div class="l">instituit; Daphnis thiasos inducere Bacchi,</div><div class="l">et foliis lentas intexere mollibus hastas.</div><div class="l">Vitis ut arboribus decori est, ut vitibus uvae,</div><div class="l">ut gregibus tauri, segetes ut pinguibus arvis,</div><div class="l">tu decus omne tuis. Postquam te fata tulerunt,</div><div class="l">ipsa Pales agros atque ipse reliquit Apollo.</div><div class="l">Grandia saepe quibus mandavimus hordea sulcis,</div><div class="l">infelix lolium et steriles nascuntur avenae;</div><div class="l">pro molli viola, pro purpureo narcisso,</div><div class="l">carduus et spinis surgit paliurus acutis.</div><div class="l">Spargite humum foliis, inducite fontibus umbras,</div><div class="l">pastores, mandat fieri sibi talia Daphnis;</div><div class="l">et tumulum facite, et tumulo superaddite carmen:</div><div class="l"><span class="quote">‘DAPHNIS EGO IN SILVIS HINC VSQUE AD SIDERA NOTVS’</span></div><div class="l"><span class="quote">‘FORMONSI PECORIS CVSTOS FORMONSIOR IPSE.’</span></div><div class="speaker">Menalcas</div><div class="l">Tale tuum carmen nobis, divine poeta,</div><div class="l">quale sopor fessis in gramine, quale per aestum</div><div class="l">dulcis aquae saliente sitim restinguere rivo:</div><div class="l">nec calamis solum aequiparas, sed voce magistrum.</div><div class="l"><span class="strikethrough">Fortunate puer, tu nunc eris alter ab illo.</span></div><div class="l">Nos tamen haec quocumque modo tibi nostra vicissim</div><div class="l">dicemus, Daphnimque tuum tollemus ad astra;</div><div class="l">Daphnin ad astra feremus: amavit nos quoque Daphnis.</div><div class="speaker">Mopsus</div><div class="l">An quicquam nobis tali sit munere maius</div><div class="l">Et puer ipse fuit cantari dignus, et ista</div><div class="l">iam pridem Stimichon laudavit carmina nobis.</div><div class="speaker">Menalcas</div><div class="l">Candidus insuetum miratur limen Olympi,</div><div class="l">sub pedibusque videt nubes et sidera Daphnis.</div><div class="l">ergo alacris silvas et cetera rura voluptas</div><div class="l">Panaque pastoresque tenet, Dryadasque puellas;</div><div class="l">nec lupus insidias pecori, nec retia cervis</div><div class="l">ulla dolum meditantur: amat bonus otia Daphnis.</div><div class="l">ipsi laetitia voces ad sidera iactant</div><div class="l">intonsi montes; ipsae iam carmina rupes,</div><div class="l">ipsa sonant arbusta: “Deus, deus ille, Menalca.”</div><div class="l">Sis bonus O felixque tuis! En quattuor aras:</div><div class="l">ecce duas tibi, Daphni, duas altaria Phoebo.</div><div class="l">pocula bina novo spumantia lacte quotannis,</div><div class="l">craterasque duo statuam tibi pinguis olivi,</div><div class="l">et multo in primis hilarans convivia Baccho,—</div><div class="l">ante focum, si frigus erit, si messis, in umbra,—</div><div class="l">vina novum fundam calathis Ariusia nectar.</div><div class="l">cantabunt mihi Damoetas et Lyctius Aegon;</div><div class="l">saltantis satyros imitabitur Alphesiboeus.</div><div class="l">Haec tibi semper erunt, et cum solemnia vota</div><div class="l">reddemus Nymphis, et cum lustrabimus agros.</div><div class="l">Dum iuga montis aper, fluvios dum piscis amabit,</div><div class="l">dumque thymo pascentur apes, dum rore cicadae,</div><div class="l">semper honos nomenque tuum laudesque manebunt;</div><div class="l">ut Baccho Cererique, tibi sic vota quotannis</div><div class="l">agricolae facient: damnabis tu quoque votis.</div><div class="speaker">Mopsus</div><div class="l">Quae tibi, quae tali reddam pro carmine dona?</div><div class="l">Nam neque me tantum venientis sibilus austri,</div><div class="l">nec percussa iuvant fluctu tam litora, nec quae</div><div class="l">saxosas inter decurrunt flumina valles.</div><div class="speaker">Menalcas</div><div class="l">Hac te nos fragili donabimus ante cicuta:</div><div class="l">haec nos, “Formosum Corydon ardebat Alexim,”</div><div class="l">haec eadem docuit, “Cuium pecus, an Meliboei?”</div><div class="speaker">Mopsus</div><div class="l">At tu sume pedum, quod, me cum saepe rogaret,</div><div class="l">non tulit Antigenes—et erat tum dignus amari—</div><div class="l">formosum paribus nodis atque aere, Menalca.</div></div><div class="textpart" id="index.xml-body.1_div.1_div.6"><h3><span class="headingNumber">1.6. </span><span class="head">ECLOGA VI.</span></h3><div class="lg"><div class="l">Prima Syracosio dignata est ludere versu,</div><div class="l">nostra nec erubuit silvas habitare Thalia.</div><div class="l">Cum canerem reges et proelia, Cynthius aurem</div><div class="l">vellit, et admonuit: “Pastorem, Tityre, pinguis</div><div class="l">pascere oportet ovis, deductum dicere carmen.”</div><div class="l">Nunc ego—namque super tibi erunt, qui dicere laudes,</div><div class="l">Vare, tuas cupiant, et tristia condere bella—</div><div class="l">agrestem tenui meditabor arundine Musam.</div><div class="l">Non iniussa cano: si quis tamen haec quoque, si quis</div><div class="l">captus amore leget, te nostrae, Vare, myricae,</div><div class="l">te nemus omne canet; nec Phoebo gratior ulla est,</div><div class="l">quam sibi quae Vari praescripsit pagina nomen.</div><div class="l">Pergite, Pierides! Chromis et Mnasyllos in antro</div><div class="l">Silenum pueri somno videre iacentem,</div><div class="l">inflatum hesterno venas, ut semper, Iaccho:</div><div class="l">serta procul tantum capiti delapsa iacebant,</div><div class="l">et gravis attrita pendebat cantharus ansa.</div><div class="l">Adgressi—nam saepe senex spe carminis ambo</div><div class="l">luserat—iniciunt ipsis ex vincula sertis:</div><div class="l">addit se sociam, timidisque supervenit Aegle,—</div><div class="l">Aegle, Naiadum pulcherrima,—iamque videnti</div><div class="l">sanguineis frontem moris et tempora pingit.</div><div class="l">Ille dolum ridens, “Quo vincula nectitis?” inquit;</div><div class="l">“solvite me, pueri; satis est potuisse videri:</div><div class="l">carmina, quae voltis, cognoscite; carmina vobis,</div><div class="l">huic aliud mercedis erit.” Simul incipit ipse.</div><div class="l">Tum vero in numerum Faunosque ferasque videres</div><div class="l">ludere, tum rigidas motare cacumina quercus;</div><div class="l">nec tantum Phoebo gaudet Parnasia rupes,</div><div class="l">nec tantum Rhodope miratur et Ismarus Orphea.</div></div><div class="lg"><div class="l">Namque canebat, uti magnum per inane coacta</div><div class="l">semina terrarumque animaeque marisque fuissent,</div><div class="l">et liquidi simul ignis; ut his exordia primis</div><div class="l">omnia et ipse tener mundi concreverit orbis;</div><div class="l">tum durare solum et discludere Nerea ponto</div><div class="l">coeperit, et rerum paulatim sumere formas;</div><div class="l">iamque novum terrae stupeant lucescere solem,</div><div class="l">altius atque cadant submotis nubibus imbres;</div><div class="l">incipiant silvae cum primum surgere, cumque</div><div class="l">rara per ignaros errent animalia montis.</div></div><div class="lg"><div class="l">Hinc lapides Pyrrhae iactos, Saturnia regna,</div><div class="l">Caucasiasque refert volucres, furtumque Promethei:</div><div class="l">his adiungit, Hylan nautae quo fonte relictum</div><div class="l">clamassent, ut litus “Hyla, Hyla!” omne sonaret.</div><div class="l">et fortunatam, si numquam armenta fuissent,</div><div class="l">Pasiphaen nivei solatur amore iuvenci.</div><div class="l">ah, virgo infelix, quae te dementia cepit!</div><div class="l">Proetides inplerunt falsis mugitibus agros:</div><div class="l">at non tam turpis pecudum tamen ulla secuta est</div><div class="l">concubitus, quamvis collo timuisset aratrum,</div><div class="l">et saepe in levi quaesisset cornua fronte.</div><div class="l">ah, virgo infelix, tu nunc in montibus erras:</div><div class="l">ille, latus niveum molli fultus hyacintho,</div><div class="l">ilice sub nigra pallentis ruminat herbas,</div><div class="l">aut aliquam in magno sequitur grege. “Claudite, nymphae,</div><div class="l">Dictaeae nymphae, nemorum iam claudite saltus,</div><div class="l">si qua forte ferant oculis sese obvia nostris</div><div class="l">errabunda bovis vestigia; forsitan illum,</div><div class="l">aut herba captum viridi, aut armenta secutum,</div><div class="l">perducant aliquae stabula ad Gortynia vaccae.”</div><div class="l">Tum canit Hesperidum miratam mala puellam;</div><div class="l">tum Phaethontiades musco circumdat amaro</div><div class="l">corticis, atque solo proceras erigit alnos.</div><div class="l">Tum canit, errantem Permessi ad flumina Gallum</div><div class="l">Aonas in montis ut duxerit una sororum,</div><div class="l">utque viro Phoebi chorus adsurrexerit omnis;</div><div class="l">ut Linus haec illi, divino carmine pastor,</div><div class="l">floribus atque apio crinis ornatus amaro,</div><div class="l">dixerit: “Hos tibi dant calamos, en accipe, Musae,</div><div class="l">Ascraeo quos ante seni, quibus ille solebat</div><div class="l">cantando rigidas deducere montibus ornos:</div><div class="l">his tibi Grynei nemoris dicatur origo,</div><div class="l">ne quis sit lucus, quo se plus iactet Apollo.”</div><div class="l">Quid loquar aut Scyllam Nisi, quam fama secuta est</div><div class="l">candida succinctam latrantibus inguina monstris</div><div class="l">Dulichias vexasse rates, et gurgite in alto,</div><div class="l">ah, timidos nautas canibus lacerasse marinis,</div><div class="l">aut ut mutatos Terei narraverit artus;</div><div class="l">quas illi Philomela dapes, quae dona pararit,</div><div class="l">quo cursu deserta petiverit, et quibus ante</div><div class="l">infelix sua tecta supervolitaverit alis?</div><div class="l">Omnia, quae Phoebo quondam meditante, beatus</div><div class="l">audiit Eurotas, iussitque ediscere laurus,</div><div class="l">ille canit: pulsae referunt ad sidera valles;</div><div class="l">cogere donec ovis stabulis numerumque referri</div><div class="l">iussit, et invito processit Vesper Olympo.</div></div></div><div class="textpart" id="index.xml-body.1_div.1_div.7"><h3><span class="headingNumber">1.7. </span><span class="head">ECLOGA VII. MELIBOEUS, CORYDON, THYRSIS</span></h3><div class="speaker">Meliboeus</div><div class="l">Forte sub arguta consederat ilice Daphnis,</div><div class="l">compulerantque greges Corydon et Thyrsis in unum,</div><div class="l">Trhyrsis ovis, Corydon distentas lacte capellas,</div><div class="l">ambo florentes aetatibus, Arcades ambo,</div><div class="l">et cantare pares, et respondere parati.</div><div class="l">Huc mihi, dum teneras defendo a frigore myrtos,</div><div class="l">vir gregis ipse caper deerraverat; atque ego Daphnim</div><div class="l">aspicio. Ille ubi me contra videt: “Ocius” inquit</div><div class="l">“huc ades, O Meliboee, caper tibi salvus et haedi;</div><div class="l">et, si quid cessare potes, requiesce sub umbra.</div><div class="l">huc ipsi potum venient per prata iuvenci,</div><div class="l">hic viridis tenera praetexit arundine ripas</div><div class="l">Mincius, eque sacra resonant examina quercu.”</div><div class="l">Quid facerem? Neque ego Alcippen, nec Phyllida habebam,</div><div class="l">depulsos a lacte domi quae clauderet agnos,</div><div class="l">et certamen erat, Corydon cum Thyrside, magnum.</div><div class="l">posthabui tamen illorum mea seria ludo:</div><div class="l">alternis igitur contendere versibus ambo</div><div class="l">coepere; alternos Musae meminisse volebant.</div><div class="l">hos Corydon, illos referebat in ordine Thyrsis.</div><div class="speaker">Corydon</div><div class="l">Nymphae, noster amor, Libethrides, aut mihi carmen,</div><div class="l">quale meo Codro, concedite: proxima Phoebi</div><div class="l">versibus ille facit; aut, si non possumus omnes,</div><div class="l">hic arguta sacra pendebit fistula pinu.</div><div class="speaker">Thyrsis</div><div class="l">Pastores, hedera crescentem ornate poetam,</div><div class="l">Arcades, invidia rumpantur ut ilia Codro;</div><div class="l">aut si ultra placitum laudarit, baccare frontem</div><div class="l">cingite, ne vati noceat mala lingua futuro.</div><div class="speaker">Corydon</div><div class="l">Saetosi caput hoc apri tibi, Delia, parvus</div><div class="l">et ramosa Micon vivacis cornua cervi.</div><div class="l">Si proprium hoc fuerit, levi de marmore tota</div><div class="l">puniceo stabis suras evincta coturno.</div><div class="speaker">Thyrsis</div><div class="l">Sinum lactis et haec te liba, Priape, quotannis</div><div class="l">exspectare sat est: custos es pauperis horti.</div><div class="l">Nunc te marmoreum pro tempore fecimus; at tu,</div><div class="l">si fetura gregem suppleverit, aureus esto.</div><div class="speaker">Corydon</div><div class="l">Nerine Galatea, thymo mihi dulcior Hyblae,</div><div class="l">candidior cycnis, hedera formosior alba,</div><div class="l">cum primum pasti repetent praesepia tauri,</div><div class="l">si qua tui Corydonis habet te cura, venito.</div><div class="speaker">Thyrsis</div><div class="l">Immo ego Sardoniis videar tibi amarior herbis,</div><div class="l">horridior rusco, proiecta vilior alga,</div><div class="l">si mihi non haec lux toto iam longior anno est.</div><div class="l">Ite domum pasti, si quis pudor, ite iuvenci.</div><div class="speaker">Corydon</div><div class="l">Muscosi fontes et somno mollior herba,</div><div class="l">et quae vos rara viridis tegit arbutus umbra,</div><div class="l">solstitium pecori defendite; iam venit aestas</div><div class="l">torrida, iam lento turgent in palmite gemmae.</div><div class="speaker">Thyrsis</div><div class="l">Hic focus et taedae pingues, hic plurimus ignis</div><div class="l">semper, et adsidua postes fuligine nigri;</div><div class="l">hic tantum Boreae curamus frigora, quantum</div><div class="l">aut numerum lupus, aut torrentia flumina ripas.</div><div class="speaker">Corydon</div><div class="l">Stant et iuniperi, et castaneae hirsutae;</div><div class="l">strata iacent passim sua quaque sub arbore poma;</div><div class="l">omnia nunc rident: at si formosus Alexis</div><div class="l">montibus his abeat, videas et flumina sicca.</div><div class="speaker">Thyrsis</div><div class="l">Aret ager; vitio moriens sitit aeris herba;</div><div class="l">Liber pampineas invidit collibus umbras:</div><div class="l">Phyllidis adventu nostrae nemus omne virebit,</div><div class="l">Iuppiter et laeto descendet plurimus imbri.</div><div class="speaker">Corydon</div><div class="l">Populus Alcidae gratissima, vitis Iaccho,</div><div class="l">formosae myrtus Veneri, sua laurea Phoebo;</div><div class="l">Phyllis amat corylos: illas dum Phyllis amabit,</div><div class="l">nec myrtus vincet corylos, nec laurea Phoebi.</div><div class="speaker">Thyrsis</div><div class="l">Fraxinus in silvis pulcherrima, pinus in hortis,</div><div class="l">populus in fluviis, abies in montibus altis:</div><div class="l">saepius at si me, Lycida formose, revisas,</div><div class="l">fraxinus in silvis cedat tibi, pinus in hortis.</div><div class="l">Haec memini, et victum frustra contendere Thyrsim:</div><div class="l">ex illo Corydon Corydon est tempore nobis.</div></div><div class="textpart" id="index.xml-body.1_div.1_div.8"><h3><span class="headingNumber">1.8. </span><span class="head">ECLOGA VIII. DAMON, ALPHESIBOEUS</span></h3><div class="l">Pastorem Musam Damonis et Alphesiboei—</div><div class="l">immemor herbarum quos est mirata iuvenca</div><div class="l">certantis, quorum stupefactae carmine lynces,</div><div class="l">et mutata suos requierunt flumina cursus—</div><div class="l">Illonis Musam dicemus et Alphesiboei.</div><div class="lg"><div class="l">Tu mihi seu magni superas iam saxa Timavi,</div><div class="l">sive oram Illyrici legis aequoris, en erit umquam</div><div class="l">ille dies, mihi cum liceat tua dicere facta?</div><div class="l">en erit ut liceat totum mihi ferre per orbem</div><div class="l">sola Sophocleo tua carmina digna coturno?</div><div class="l">A te principium, tibi desinam: accipe iussis</div><div class="l">carmina coepta tuis, atque hanc sine tempora circum</div><div class="l">inter victrices hederam tibi serpere laurus.</div><div class="lg"><div class="l">Frigida vix caelo noctis decesserat umbra,</div><div class="l">cum ros in tenera pecori gratissimus herba;</div><div class="l">incumbens tereti Damon sic coepit olivae.</div></div></div><div class="speaker">Damon</div><div class="l">Nascere, praeque diem veniens age, Lucifer, almum,</div><div class="l">coniugis indigno Nisae deceptus amore</div><div class="l">dum queror, et divos, quamquam nil testibus illis</div><div class="l">profeci, extrema moriens tamen adloquor hora.</div><div class="l">Incipe Maenalios mecum, mea tibia, versus.</div><div class="l">Maenalus argutumque nemus pinosque loquentis</div><div class="l">semper habet; semper pastorum ille audit amores,</div><div class="l">Panaque, qui primus calamos non passus inertis.</div><div class="l">Incipe Maenalios mecum, mea tibia, versus.</div><div class="l">Mopso Nisa datur: quid non speremus amantes?</div><div class="l">Iungentur iam grypes equis, aevoque sequenti</div><div class="l">cum canibus timidi venient ad pocula dammae.</div><div class="l">Mopse, novas incide faces: tibi ducitur uxor;</div><div class="l">sparge, marite, nuces: tibi deserit Hesperus Oetam.</div><div class="l">Incipe Maenalios mecum, mea tibia, versus.</div><div class="l">O digno coniuncta viro, dum despicis omnes,</div><div class="l">dumque tibi est odio mea fistula, dumque capellae,</div><div class="l">hirsutumque supercilium promissaque barba,</div><div class="l">nec curare deum credis mortalia quemquam!</div><div class="l">Incipe Maenalios mecum, mea tibia, versus.</div><div class="l">Saepibus in nostris parvam te roscida mala—</div><div class="l">dux ego vester eram—vidi cum matre legentem.</div><div class="l">Alter ab undecimo tum me iam acceperat annus;</div><div class="l">iam fragilis poteram ab terra contingere ramos.</div><div class="l">Ut vidi, ut perii! Ut me malus abstulit error!</div><div class="lg"><div class="l">Incipe Maenalios mecum, mea tibia, versus.</div><div class="l">Nunc scio, quid sit Amor: duris in cotibus illum</div><div class="l">aut Tmaros, aut Rhodope, aut extremm Garamantes,</div><div class="l">nec generis nostri puerum nec sanguinis edunt.</div></div><div class="lg"><div class="l">Incipe Maenalios mecum, mea tibia, versus.</div><div class="l">saevus Amor docuit natorum sanguine matrem</div><div class="l">commaculare manus; crudelis tu quoque, mater:</div><div class="l">crudelis mater magis, an puer improbus ille?</div><div class="l">improbus ille puer; crudelis tu quoque, mater.</div></div><div class="lg"><div class="l">Incipe Maenalios mecum, mea tibia, versus.</div><div class="l">nunc et ovis ultro fugiat lupus; aurea durae</div><div class="l">mala ferant quercus; narcisso floreat alnus;</div><div class="l">pinguia corticibus sudent electra myricae;</div><div class="l">certent et cycnis ululae; sit Tityrus Orpheus,</div><div class="l">Orpheus in silvis, inter delphinas Arion.</div><div class="l">Incipe Maenalios mecum, mea tibia, versus.</div><div class="l">Omnia vel medium fiant mare: vivite, silvae!</div><div class="l">praeceps aerii specula de montis in undas</div><div class="l">deferar; extremum hoc munus morientis habeto.</div><div class="l">desine Maenalios, iam desine, tibia, versus.</div></div><div class="lg"><div class="l">Haec Damon: vos, quae responderit Alphesiboeus,</div><div class="l">dicite, Pierides; non omnia possumus omnes.</div></div><div class="speaker">Alphesiboeus</div><div class="l">Effer aquam, et molli cinge haec altaria vitta,</div><div class="l">verbenasque adole pinguis et mascula tura,</div><div class="l">coniugis ut magicis sanos avertere sacris</div><div class="l">experiar sensus nihil hic nisi carmina desunt.</div><div class="lg"><div class="l">Ducite ab urbe domum, mea carmina, ducite Daphnim.</div><div class="l">Carmina vel caelo possunt deducere Lunam;</div><div class="l">carminibus Circe socios mutavit Ulixi;</div><div class="l">frigidus in pratia cantando rumpitur anguis.</div></div><div class="lg"><div class="l">Ducite ab urbe domum, mea carmina, ducite Daphnim.</div><div class="l">terna tibi haec primum triplici diversa colore</div><div class="l">licia circumdo, terque haec altaria circum</div><div class="l">effigiem duco: numero deus impare gaudet.</div></div><div class="lg"><div class="l">Ducite ab urbe domum, mea carmina, ducite Daphnim.</div><div class="l">Necte tribus nodis ternos, Amarylli, colores,</div><div class="l">necte, Amarylli, modo, et “Veneris” dic “vincula necto.”</div></div><div class="lg"><div class="l">Ducite ab urbe domum, mea carmina, ducite Daphnim.</div><div class="l">Limus ut hic durescit et haec ut cera liquescit</div><div class="l">uno eodemque igni, sic nostro Daphnis amore.</div><div class="l">Sparge molam, et fragilis incende bitumine laurus.</div><div class="l">Daphnis me malus urit, ego hanc in Daphnide laurum.</div></div><div class="lg"><div class="l">Ducite ab urbe domum, mea carmina, ducite Daphnim.</div><div class="l">Talis amor Daphnim, qualis cum fessa iuvencum</div><div class="l">per nemora atque altos quaerendo bucula lucos</div><div class="l">propter aquae rivum viridi procumbit in ulva,</div><div class="l">perdita, nec serae meminit decedere nocti,</div><div class="l">talis amor teneat, nec sit mihi cura mederi.</div></div><div class="lg"><div class="l">Ducite ab urbe domum, mea carmina, ducite Daphnim.</div><div class="l">Has olim exuvias mihi perfidus ille reliquit,</div><div class="l">pignora cara sui, quae nunc ego limine in ipso,</div><div class="l">terra, tibi mando; debent haec pignora Daphnim.</div></div><div class="lg"><div class="l">Ducite ab urbe domum, mea carmina, ducite Daphnim.</div><div class="l">Has herbas atque haec Ponto mihi lecta venena</div><div class="l">ipse dedit Moeris; nascuntur plurima Ponto.</div><div class="l">His ego saepe lupum fieri et se condere silvis</div><div class="l">Moerim, saepe animas imis excire sepulcris,</div><div class="l">atque satas alio vidi traducere messis.</div></div><div class="lg"><div class="l">Ducite ab urbe domum, mea carmina, ducite Daphnim.</div><div class="l">Fer cineres, Amarylli, foras, rivoque fluenti</div><div class="l">transque caput iace, nec respexeris: his ego Daphnim</div><div class="l">adgrediar, nihil ille deos, nil carmina curat.</div></div><div class="lg"><div class="l">Ducite ab urbe domum, mea carmina, ducite Daphnim.</div><div class="l">Aspice, corripuit tremulis altaria flammis</div><div class="l">sponte sua, dum ferre moror, cinis ipse: bonum sit!</div><div class="l">Nescio quid certe est, et Hylas in limine latrat.</div><div class="l">Credimus, an, qui amant, ipsi sibi somnia fingunt?</div><div class="l">Parcite, ab urbe venit, iam carmina, parcite, Daphnis.</div></div></div><div class="textpart" id="index.xml-body.1_div.1_div.9"><h3><span class="headingNumber">1.9. </span><span class="head">ECLOGA IX. LYCIDAS, MOERIS</span></h3><div class="speaker">Lycidas</div><div class="l">te, Moeri, pedes? an, quo via ducit, in urbem?</div><div class="speaker">Moeris</div><div class="l">O Lycida, vivi pervenimus, advena nostri</div><div class="l">(quod numquam veriti sumus) ut possessor agelli</div><div class="l">diceret: “Haec mea sunt; veteres migrate coloni!”</div><div class="l">nunc victi, tristes, quoniam Fors omnia versat,</div><div class="l">hos illi—quod nec vertat bene—mittimus haedos.</div><div class="speaker">Lycidas</div><div class="l">Certe equidem audieram, qua se subducere colles</div><div class="l">incipiunt, mollique iugum demittere clivo,</div><div class="l">usque ad aquam et veteres (iam fracta cacumina) fagos</div><div class="l">omnia carminibus vestrum servasse Menalcan.</div><div class="speaker">Moeris</div><div class="l">Audieras, et fama fuit; sed carmina tantum</div><div class="l">nostra valent, Lycida, tela inter Martia, quantum</div><div class="l">Chaonias dicunt aquila veniente columbas.</div><div class="l">quod nisi me quacumque novas incidere lites</div><div class="l">ante Sinistra cava monuisset ab ilice cornix,</div><div class="l">nec tuus hic Moeris, nec viveret ipse Menalcas.</div><div class="speaker">Lycidas</div><div class="l">Heu, cadit in quemquam tantum scelus? Heu, tua nobis</div><div class="l">paene simul tecum solatia rapta, Menalca?</div><div class="l">quis caneret nymphas; quis humum florentibus herbis</div><div class="l">spargeret, aut viridi fontes induceret umbra?</div><div class="l">vel quae sublegi tacitus tibi carmina nuper,</div><div class="l">cum te ad delicias ferres, Amaryllida, nostras?</div><div class="l">Tityre, dum redeo—brevis est via—pasce capellas,</div><div class="l">et potum pastas age, Tityre, et inter agendum</div><div class="l">occursare capro, cornu ferit ille, caveto.</div><div class="speaker">Moeris</div><div class="l">Immo haec, quae Varo necdum perfecta canebat:</div><div class="l">“Vare, tuum nomen, superet modo Mantua nobis—</div><div class="l">Mantua, vae miserae nimium vicina Cremonae—</div><div class="l">cantantes sublime ferent ad sidera cycni.”</div><div class="speaker">Lycidas</div><div class="l">Sic tua Cyrneas fugiant examina taxos;</div><div class="l">sic cytiso pastae distendant ubera vaccae!</div><div class="l">Incipe, si quid habes: et me fecere poetam</div><div class="l">Pierides; sunt et mihi carmina; me quoque dicunt</div><div class="l">vatem pastores, sed non ego credulus illis.</div><div class="l">Nam neque adhuc Vario videor, nec dicere Cinna</div><div class="l">digna, sed argutos inter strepere anser olores.</div><div class="speaker">Moeris</div><div class="l">Id quidem ago et tacitus, Lycida, mecum ipse voluto,</div><div class="l">si valeam meminisse; neque est ignobile carmen:</div><div class="l">`huc ades, O Galatea; quis est nam ludus in undis</div><div class="l">hic ver purpureum; varios hic flumina circum</div><div class="l">fundit humus flores; hic candida populus antro</div><div class="l">imminet, et lentae texunt umbracula vites.</div><div class="l">huc ades: insani feriant sine litora fluctus.</div><div class="speaker">Lycidas</div><div class="l">Quid, quae te pura solum sub nocte canentem</div><div class="l">audieram? Numeros memini, si verba tenerem.</div><div class="l">“Daphni, quid antiquos signorum suspicis ortus?</div><div class="l">Ecce Dionaei processit Caesaris astrum,</div><div class="l">astrum, quo segetes gauderent frugibus, et quo</div><div class="l">duceret apricis in collibus uva colorem.</div><div class="l">insere, Daphni, piros: carpent tua poma nepotes.”</div><div class="speaker">Moeris</div><div class="l">Omnia fert aetas, animum quoque: saepe ego longos</div><div class="l">cantando puerum memini me condere soles:</div><div class="l">nunc oblita mihi tot carmina; vox quoque Moerim</div><div class="l">iam fugit ipsa; lupi Moerim videre priores.</div><div class="l">Sed tamen ista satis referet tibi saepe Menalcas.</div><div class="speaker">Lycidas</div><div class="l">Causando nostros in longum ducis amores:</div><div class="l">et nunc omne tibi stratum silet aequor, et omnes,</div><div class="l">aspice, ventosi ceciderunt murmuris aurae.</div><div class="l">hinc adeo media est nobis via; namque sepulcrum</div><div class="l">incipit adparere Bianoris: hic ubi densas</div><div class="l">agricolae stringunt frondes, hic, Moeri, canamus;</div><div class="l">hic haedos depone: tamen veniemus in urbem.</div><div class="l">aut si, nox pluviam ne colligat ante, veremur,</div><div class="l">cantantes licet usque (minus via laedit) eamus;</div><div class="l">cantantes ut eamus, ego hoc te fasce levabo.</div><div class="speaker">Moeris</div><div class="l">Desine plura, puer, et quod nunc instat agamus:</div><div class="l">carmina tum melius, cum venerit ipse, canemus.</div></div><div class="textpart" id="index.xml-body.1_div.1_div.10"><h3><span class="headingNumber">1.10. </span><span class="head">ECLOGA X.</span></h3><div class="l">Extremum hunc, Arethusa, mihi concede laborem:</div><div class="l">pauca meo Gallo, sed quae legat ipsa Lycoris,</div><div class="l">carmina sunt dicenda. neget quis carmina Gallo?</div><div class="l">sic tibi, cum fluctus subterlabere Sicanos,</div><div class="l">Doris amara suam non intermisceat undam.</div><div class="l">incipe; sollicitos Galli dicamus amores,</div><div class="l">dum tenera attondent simae virgulta capellae.</div><div class="l">non canimus surdis; respondent omnia silvae.</div><div class="lg"><div class="l">Quae nemora, aut qui vos saltus habuere, puellae</div><div class="l">Naides, indigno cum Gallus amore peribat?</div><div class="l">nam neque Parnasi vobis iuga, nam neque Pindi</div><div class="l">ulla moram fecere, neque Aoniae Aganippe.</div><div class="l">Illum etiam lauri, etiam flevere myricae.</div><div class="l">Pinifer illum etiam sola sub rupe iacentem</div><div class="l">Maenalus, et gelidi fleverunt saxa Lycaei.</div><div class="l">Stant et oves circum;—nostri nec poenitet illas,</div><div class="l">nec te poeniteat pecoris, divine poeta;—</div><div class="l">et formosus ovis ad flumina pavit Adonis;</div><div class="l">venit et upilio; tardi venere subulci;</div><div class="l">uvidus hiberna venit de glande Menalcas.</div><div class="l">Omnes “Unde amor iste” rogant “tibi?” Venit Apollo:</div><div class="l">“Galle, quid insanis?” inquit; “tua cura Lycoris</div><div class="l">perque nives alium perque horrida castra secuta est.”</div><div class="l">Venit et agresti capitis Silvanus honore,</div><div class="l">florentis ferulas et grandia lilia quassans.</div><div class="l">Pan deus Arcadiae venit, quem vidimus ipsi</div><div class="l">sanguineis ebuli bacis minioque rubentem.</div><div class="l">“Ecquis erit modus?” inquit; “Amor non talia curat;</div><div class="l">nec lacrimis crudelis Amor, nec gramina rivis,</div><div class="l">nec cytiso saturantur apes, nec fronde capellae.”</div><div class="l">Tristis at ille: “Tamen cantabitis, Arcades,” inquit</div><div class="l">“montibus haec vestris: soli cantare periti</div><div class="l">Arcades. O mihi tum quam molliter ossa quiescant,</div><div class="l">vestra meos olim si fistula dicat amores!</div><div class="l">Atque utinam ex vobis unus, vestrique fuissem</div><div class="l">aut custos gregis, aut maturae vinitor uvae!</div><div class="l">Certe, sive mihi Phillis, sive esset Amyntas,</div><div class="l">seu quicumque furor—quid tum, si fuscus Amyntas;</div><div class="l">et nigrae violae sunt et vaccinia nigra—</div><div class="l">mecum inter salices lenta sub vite iaceret;</div><div class="l">serta mihi Phyllis legeret, cantaret Amyntas.</div><div class="l">Hic gelidi fontes, hic mollia prata, Lycori,</div><div class="l">hic nemus; hic ipso tecum consumerer aevo.</div><div class="l">Nunc insanus amor duri me Martis in armis</div><div class="l">tela inter media atque adversos detinet hostes:</div><div class="l">tu procul a patria (nec sit mihi credere tantum!)</div><div class="l">Alpinas, ah dura, nives et frigora Rheni</div><div class="l">me sine sola vides: ah, te ne frigora laedant!</div><div class="l">ah, tibi ne teneras glacies secet aspera plantas!</div><div class="l">Ibo, et, Chalcidico quae sunt mihi condita versu</div><div class="l">carmina, pastoris Siculi modulabor avena.</div><div class="l">certum est in silvis, inter spelaea ferarum</div><div class="l">malle pati, tenerisque meos incidere amores</div><div class="l">arboribus; crescent illae, crescetis, amores.</div><div class="l">Interea mixtis lustrabo Maenala nymphis,</div><div class="l">aut acris venabor apros: non me ulla vetabunt</div><div class="l">frigora Parthenios canibus circumdare saltus.</div><div class="l">iam mihi per rupes videor lucosque sonantis</div><div class="l">ire; libet Partho torquere Cydonia cornu</div><div class="l">spicula:—tamquam haec sit nostri medicina furoris,</div><div class="l">ut deus ille malis hominum mitescere discat!</div><div class="l">Iam neque hamadryades rursus nec carmina nobis</div><div class="l">ipsa placent; ipsae rursus concedite silvae.</div><div class="l">non illum nostri possunt mutare labores,</div><div class="l">nec si frigoribus mediis Hebrumque bibamus,</div><div class="l">Sithoniasque nives hiemis subeamus aquosae,</div><div class="l">nec si, cum moriens alta liber aret in ulmo,</div><div class="l">Aethiopum versemus ovis sub sidere Cancri.</div><div class="l">omnia vincit Amor; et nos cedamus Amori.”</div></div><div class="lg"><div class="l">Haec sat erit, divae, vestrum cecinisse poetam,</div><div class="l">dum sedet et gracili fiscellam texit hibisco,</div><div class="l">Pierides; vos haec facietis maxima Gallo—</div><div class="l">Gallo, cuius amor tantum mihi crescit in horas,</div><div class="l">quantum vere novo viridis se subicit alnus.</div><div class="l">Surgamus; solet esse gravis cantantibus umbra;</div><div class="l">iuniperi gravis umbra; nocent et frugibus umbrae.</div><div class="l">Ite domum saturae, venit Hesperus, ite capellae.</div></div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>P. Vergilius Maro.
	    Date: 2014-11-06<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:11:42Z.
	       SAXON HE 9.8.0.5.
		 --></address></div></body></html>