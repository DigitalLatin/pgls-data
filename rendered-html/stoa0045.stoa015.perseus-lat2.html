<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Griphus Ternarii numeri</title><meta name="author" content="Ausonius, Decimus Magnus" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Griphus Ternarii numeri" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Griphus Ternarii numeri</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head">Ausonius Symmacho</span></h3><p>Latebat inter nugas meas libellus ignobilis; utinamque latuisset neque indicio suo tamquam sorex periret, hunc ego cum velut gallinaceus Euclionis situ chartei pulveris eruissem, excussum relegi atque ut avidus faenerator inprobum nummum malui occupare quam condere, dein cogitans mecum, non illud Catullianum, </p><blockquote class="blockquote"><p>cui dono lepidum novum libellum,</p></blockquote><p> set <span class="foreign" lang="grc">ἀμουσότερον</span> et verius: </p><blockquote class="blockquote"><p>cui dono inlepidum, rudem libellum,</p></blockquote><p> non diu quaesivi, tu enim occurristi, quem ego, si mihi potestas sit ex omnibus deligendi, unum semper elegerim. misi itaque ad te haec frivola gerris Siculis vaniora, ut, cum agis nihil, haec legas et, ne nihil <span class="pagebreak" id="index.xml-pb-d30e82">[Page v.1.p.354]</span> agas, defendas. igitur iste nugator libellus iam diu secreta quidem, sed vulgi lectione laceratus perveniet tandem in manus tuas. quem tu aut ut Aesculapius redintegrabis ad vitam, aut ut Plato iuvante Vulcano liberabis infamia, si pervenire non debet ad famam. Fuit autem ineptiolae huius ista materia, in expeditione, quod tempus, ut scis, licentiae militaris est, super mensam meam facta est invitatio, non illa de Rubrii convivio, ut Graeco more biberetur,1 set illa de Flacci ecloga, in qua propter <span class="q">‘mediam noctem’</span> et <span class="q">‘novam lunam’</span> et <span class="q">‘Murenae auguratum’</span> <span class="q">‘ternos ter cyathos attonitus petit vates.’</span> hunc locum de ternario numero illico nostra illa poetica scabies coepit exculpere: cuius morbi quoniam facile contagium est, utinam ad te quoque prurigo commigret et fuco tuae emendationis adiecto inpingas sphongiam, quae inperfectum opus equi male spumantis absolvat. ac ne me nescias gloriosum, coeptos inter <span class="pagebreak" id="index.xml-pb-d30e97">[Page v.1.p.356]</span> prandendum versiculos ante cenae tempus absolvi, hoc est, dum bibo et paulo ante quam biberem. Sit ergo examen pro materia et tempore, set tu quoque hoc ipsum paulo hilarior et dilutior lege; namque iniurium est de poeta male sobrio lectorem abstemium iudicare.</p><p>Neque me fallit fore aliquem, qui hunc iocum nostrum acutis naribus et caperrata fronte condemnet negetque me omnia, quae ad ternarium et novenarium numeros pertinent, attigisse. quem ego verum dicere fatebor, iuste, negabo, quippe si bonus est, quae omisi, non oblita mihi, sed praeterita existimet, dehinc qualiscumque est, cogitet secum, quam multa de his non repperisset, si ipse quaesisset, sciat etiam me neque omnibus erutis usum et quibusdam oblatis abusum. quam multa enim de ternario sciens nec-lego! tempora et personas, genera et gradus, novem naturalia metra cum trimetris, totam grammaticam et musicam librosque medicinae, ter maximum Hermen et amatorem primum philosophiae Varronisque numeros et quidquid profanum vulgus ignorat. Postremo, quod facile est, cum ipse multa invenerit, <span class="pagebreak" id="index.xml-pb-d30e101">[Page v.1.p.358]</span> comparet se atque me, occupatum cum otioso, pransum cum abstemio, iocum et ludum meum, diligentiam et calumniam suam. alius enim alio plura invenire potest: nemo omnia.</p><p>Quod si alicui et obscurus videbor, aput eum me sic tuebere: primum eiusmodi epyllia, nisi vel obscura sint, nihil futura; deinde numerorum naturam non esse scirpum, ut sine nodo sint: postremo si etiam tibi obscurus fuero, cui nihil neque non lectum est neque non intellectum, tum vero ego beatus, quod adfectavi, adsequar, me ut requiras, me ut desideres, de me cogites. vale.</p></div><div class="textpart" id="index.xml-body.1_div.1_div.2"><h3><span class="headingNumber">1.2. </span><span class="head">Griphus Ternarii Numeri</span></h3><div class="l">Ter bibe vel totiens ternos: sic mystica lex est,</div><div class="l">vel tria potanti vel ter tria multiplicanti,</div><div class="l">inparibus novies ternis contexere coebum .</div><div class="l">Iuris idem tribus est, quod ter tribus: omnia in istis;</div><div class="l">forma hominis coepti plenique exactio partus </div><div class="l">quique novem novies fati tenet ultima finis,</div><div class="l">tris Ope progeniti fratres, tris ordine partae,</div><div class="pagebreak" id="index.xml-pb-d30e122">[Page v.1.p.360]</div><div class="l">Vesta, Ceres et Iuno, secus muliebre, sorores.</div><div class="l">inde trisulca Iovis sunt fulmina, Cerberus inde,</div><div class="l">inde tridens triplexque Helenae cum fratribus ovum.</div><div class="l">ter nova Nestoreos implevit purpura fusos </div><div class="l">et totiens trino cornix vivacior. aevo.</div><div class="l">quam novies terni glomerantem saecula tractus</div><div class="l">vincunt aeripedes ter temo Nestore cervi,</div><div class="l">tris quorum aetates superat Phoebeius oscen, </div><div class="l">quem novies senior Gangeticus anteit ales,</div><div class="l">ales cinnameo radiatus tempora nido.</div><div class="l">Tergemina est Hecate, tria virginis ora Dianae;</div><div class="l">tris Charites, tria Fata, triplex vox, trina elementa,</div><div class="l">tris in Trinacria Siredones; omnia terna: </div><div class="l">tris volucres, tris semideae, tris semipuellae,</div><div class="l">ter tribus ad palmam iussae certare camenis,</div><div class="l">ore manu flatu buxo fide voce canentes,</div><div class="l">tris sophiae partes, tria Punica bella, trimenstres</div><div class="l">annorum caelique vices noctisque per umbram </div><div class="l">tergemini vigiles, ter clara instantis Eoi</div><div class="l">signa canit serus deprenso Marte satelles.</div><div class="pagebreak" id="index.xml-pb-d30e165">[Page v.1.p.362]</div><div class="l">et qui conceptus triplicatae vespere noctis</div><div class="l">iussa quater ternis adfixit opima tropaeis.</div><div class="l">Et lyrici vates numero sunt Mnemosynarum, </div><div class="l">tris solas quondam tenuit quas dextera Phoebi:</div><div class="l">set Citheron totiens ternas ex aere sacravit</div><div class="l">relligione patrum, qui sex sprevisse timebant,</div><div class="l">trina Tarentino celebrata trinoctia ludo,</div><div class="l">qualia bis genito Thebis trieterica Baccho. </div><div class="l">tris primas Thraecum pugnas tribus ordine bellis</div><div class="l">Iuniadae patrio inferias misere sepulcro,</div><div class="l">illa etiam thalamos per trina aenigmata quaerens,</div><div class="l">qui bipes et quadrupes foret et tripes, omnia solus,</div><div class="l">terruit Aoniam volucris, leo, virgo triformis </div><div class="l">sphinx, volucris pennis, pedibus fera, fronte puella.</div><div class="l">Trina in Tarpeio fulgent consortia templo,</div><div class="l">humana efficiunt habitacula tergenus artes:</div><div class="l">parietibus qui saxa locat, qui culmine tigna,</div><div class="l">et qui supremo comit tectoria cultu. </div><div class="l">hinc Bromii quadrantal et hinc Sicana medimna:</div><div class="l">hoc tribus, hoc geminis tribus explicat usus agendi.</div><div class="pagebreak" id="index.xml-pb-d30e208">[Page v.1.p.364]</div><div class="l">in physicis tria prima, deus, mundus, data forma:</div><div class="l">tergenus omnigenum, genitor, genetrix, generatum.</div><div class="l">Per trinas species trigonorum regula currit, </div><div class="l">aequilatus vel crure pari vel in omnibus inpar.</div><div class="l">tris coit in partes numerus perfectus,1 ut idem</div><div class="l">congrege ter temo per ter tria dissoluatur.</div><div class="l">tris primus par, impar habet mediumque: sed ipse,</div><div class="l">ut tris, sic quinque et septem quoque, dividit unus; </div><div class="l">et numero in toto positus sub acumine centri</div><div class="l">distinguit solidos coebo pergente 2 trientes,</div><div class="l">aequipares dirimens partes ex inpare temo:</div><div class="l">et paribus triplex medium, cum quattuor et sex</div><div class="l">bisque quaternorum secernitur omphalos idem. </div><div class="l">Ius triplex, tabulae quod ter sanxere quaternae:</div><div class="l">sacrum, privatum et populi commune quod usquam est.</div><div class="pagebreak" id="index.xml-pb-d30e241">[Page v.1.p.366]</div><div class="l">interdictorum trinum genus: unde repulsus</div><div class="l">vi fuero aut utrubi fuerit quorumve bonorum,</div><div class="l">triplex libertas capitisque minutio triplex. </div><div class="l">trinum dicendi genus est: sublime, modestum</div><div class="l">et tenui filo. triplex quoque forma medendi,</div><div class="l">cui logos aut methodos cuique experientia nomen,</div><div class="l">et medicina triplex: servare, cavere, mederi,</div><div class="l">tris oratorum cultus; regnata Colosso </div><div class="l">quem Rhodos, Actaeae quem dilexistis Athenae</div><div class="l">et quem de scaenis tetrica ad subsellia traxit</div><div class="l">prosa Asiae, in causis numeros imitata chororum.</div><div class="l">Orpheos hinc tripodes, quia sunt tria, terra, aqua, flamma.</div><div class="l">triplex sideribus positus, distantia, forma. </div><div class="l">et modus et genetrix modulorum musica triplex,</div><div class="l">mixta libris, secreta astris, vulgata theatris.</div><div class="l">Martia Roma triplex: equitatu, plebe, senatu,</div><div class="l">hoc numero tribus et sacro de monte tribuni.</div><div class="pagebreak" id="index.xml-pb-d30e277">[Page v.1.p.368]</div><div class="l">tres equitum turmae, tria nomina nobiliorum. </div><div class="l">nomina sunt chordis tria, sunt tria nomina mensi.</div><div class="l">Geryones triplices, triplex conpago Chimaerae:</div><div class="l">Scylla triplex, commissa tribus: cane, virgine, pisce.</div><div class="l">Gorgones Harpalycaeque et Erinyes agmine temo,</div><div class="l">et tris fatidicae, nomen commune, Sibyllae, </div><div class="l">quarum tergemini fatalia carmina libri,</div><div class="l">quos ter quinorum servat cultura virorum.</div><div class="l">Ter bibe. tris numerus super omnia, tris deus unus.</div><div class="l">hic quoque ne ludus numero transcurrat inerti,</div><div class="l">ter decies ternos habeat deciesque novenos. </div><div class="pagebreak" id="index.xml-pb-d30e301">[Page v.1.p.370]</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Ausonius, Decimus Magnus.
	    Date: 2015-12-07<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:08:24Z.
	       SAXON HE 9.8.0.5.
		 --></address></div></body></html>