<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Corpus Scriptorum Ecclesiasticorum Latinorum (CSEL)</title><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Corpus Scriptorum Ecclesiasticorum Latinorum (CSEL)" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Corpus Scriptorum Ecclesiasticorum Latinorum (CSEL)</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a lang="lat" class="toc toc_0" href="#index.xml-body.1_div.1">S. PAULINI EPIGRAMMA. </a><ul class="toc"></ul></li></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span><span class="head"><span class="titlem">S. PAULINI EPIGRAMMA. </span></span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span></h3><div><span class="titlem">PROOEMIUM. </span></div><p>Hoc carmen, quod et ipsum contineri libro Parisiensi 7558 <br /> f. 87u-90r Claudii Marii Uictoris Alethiae subiunctum supra <br /> diximus, idem, cuius fraudes modo notauimus, Gagneius primus <br /> edidit ita, ut non curans quod in codice Lugdunensi, si quidem <br /> talem librum habuit, sine dubio eodem modo quo in Parisiensi <br /> inscriptum erat \'S. Paulini epigramma\', Uictori id adscriberet <br /> hoc titulo adiecto \'Claudii Marii Uictoris Oratoris Massiliensis <br /> de peruersis suae aetatis moribus, Liber quartus Ad Salmonem\'. <br /> quo in titulo G. Fabricius Poet. uet. eccl. p. 350 deleuit uerba <br /> "Liber quartus" et scripsit \'Epistola\'. unde iam pro epistula haberi <br /> coeptum est hoc carmen.\') sed recte J. C. Wernsdorf, qui id <br /> recepit in Poet. lat. min. corp. uol. III, in prooemio p. LXVIIII <br /> statuit non de epistula, sed de sermone cogitandum esse. quamquam <br /> quae ratio esset huius sermonis non bene explicauit, inductus <br /> ex parte in errorem foedis quibus Gagneius (eum enim <br /> codice Parisiensi non cognito sequi coactus erat) hoc quoque <br /> carmen inquinauerat et deformauerat commentis. quam ob rem <br /> de sermonis ratione accuratius exponendum est. <span class="note" id="Note1"><span class="noteLabel">Note: </span>1) Cum mirum plane sit Fabricium hoc carmen pro epistula habuisse, <br /> coniciat aliquis eum hanc inscriptionem effinxisse ex eo, quod in codice <br /> traditum est \'epigramma\'. quod cum insolentius dictum esse uideretur <br /> (significabantur autem hoc uerbo aetate illa carmina breuiora, in primis <br /> ea quibus homines uel res perstringebantur atque exagitabantur), eum ad <br /> hanc coniecturam adductum esse. sed nihil omnino ille de Parisiensi compertum <br /> habuit neque Idacii loci, de quo postea agendum erit, memor fuisse <br /> uidetur. ex Gagnei igitur uerbis \'ad Salmonem\' orta est haec inscriptio.</span> <span class="note" id="Note2"><span class="noteLabel">Note: </span>32* </span></p><div class="pagebreak" id="index.xml-pb-d30e278">[Page 500]</div><p>Salmon\') quidam, qui sacrorum antistes fuisse uidetur, post <br /> longum tempus eam urbem, in qua educatus atque institutus <br /> erat, reuisit. demigrauerat autem inde, id quod ipse dicit <br /> u. 105, ad Tecum 2) fluuium in Sordonum terram ibique domicilium <br /> collocauerat.3) iam cum ad coenobium, quod erat in <br /> urbe illa, uenisset, excipitur a monacho graui annis, quem <br /> patrem carum uocat (u. 103) eiusque memoriam pio semper <br /> se animo coluisse dicit. unde colligas Salmonem in illo coenobio <br /> educatum atque institutum esse, singulare in ea re monachi <br /> illius studium in se expertum. is igitur Salmonem his uerbis <br /> adloquitur: si eo consilio uenisti, ut templum nostrum uiseres <br /> atque abbatem ipsum adires, cognosces pietatem uere christianam <br /> in nostro coetu esse; sed si mecum uis confabulari, te in Thesbonis <br /> 4) domum ducam. erat autem prope coenobium hospitium, <br /> in quod advenae deuertebantur. iam fingitur Salmonem cum <br /> uiro illo intrasse Thesbonis aedes ibique benigne exceptos <br /> mutuis frui sermonibus hospite et ipso adsidente. atque interrogatus <br /> a monacho Salmo, qui sit rerum status in ea urbe, <br /> qua nunc patria utatur, postquam clades a barbaris acceptas <br /> descripsit, negat calamitate illa ciuium mores emendatos esse, <br /> sed in animis eorum eadem quae ante dominari adfirmat vitia <br /> atque accuratius exponit de uirorum moribus omni modo corruptis. <br /> qua oratione finita Thesbon subicit, etsi dolendus sit <br /> is rerum status, tamen rem tolerabiliorem esse, dummodo ne <br /> feminae eadem labe sint inquinatae; nam longe maius malum <br /> esse feminarum quam uirorum uitam perditam. cui respondet <br /> Salmo ita, ut morum corruptelam in feminis etiam grauiorem <span class="note" id="Note3"><span class="noteLabel">Note: </span>1) Salmonis nomen legitur Sept. I Chron. 2, 11, Ruth 4, 20. 21, N. T. <br /> Matth. 1, 4. 5.</span> <span class="note" id="Note4"><span class="noteLabel">Note: </span>2) Sic scripsi coniectura ut mihi quidem uidetur probabili neque ullam <br /> aliam huius uersus restituendi uiam inuenio.</span> <span class="note" id="Note5"><span class="noteLabel">Note: </span>3) Incertum plane est, de quanam urbe cogitandum sit. sed cum ex <br /> eis, quae Salmo narrat, conicias maius atque opulentius id oppidum fuisse, <br /> fortasse Ruscinonem intellegere licet.</span> <span class="note" id="Note6"><span class="noteLabel">Note: </span>4) De Thesbonis nomine id tantum addo 0=a|3iTr]v uocari Eliam Sept. <br /> III Reg. 17, 1. sed cum <span style="font-style:italic">e</span> et i saepissime confundantur in libro Parisiensi, <br /> uide num pro <span style="font-style:italic">Thesbon</span> scribendum sit <span style="font-style:italic">Thisbon</span>.</span> <br /> <span class="pagebreak" id="index.xml-pb-d30e373">[Page 501]</span> esse dicat atque acerrime in eas inuehatur, iam postquam is <br /> querendi finem fecit, monachus dubium esse negat, quin in <br /> urbe illa multi quoque boni sint deoque addicti. quod dum <br /> concedit Salmo, id unum in tanta miseria solacium esse contendit. <br /> simul ea re missa quaerit ex monacho, quae fuerit <br /> eius uita inde ab eo tempore, quo ipse coenobio relicto ad <br /> Tecum fluuium abiisset. tum is: libenter, inquit, satisfacerem <br /> tuae voluntati ac de beata qua usus sum vita exponerem, <br /> nisi iam adpetiisset uespera, quae nos monet, ut templum ingrediamur <br /> et cum piorum coetu deo preces offeramus. ita <br /> sermo abruptus in crastinum diem «differtur.</p><p>Compositum est hoc carmen ea aetate, qua Gallia meridionalis <br /> a Uandalis et Alanis uastabatur. hi enim diserte in u. 19 <br /> commemorantur. quam gentem autem poeta in u. 18 Sarmatarum <br /> nomine significare uoluerit, obscurum est; nam Wernsdorfio <br /> Gothos intellegendos esse statuenti nemo puto fidem <br /> habebit. immo cogitandum esse uidetur de gentibus quibus- <br /> . dam, quae se Alanis adiunxerant. has igitur Sarmatas uocat <br /> poeta, qui ignorabat certe hoc nomen ad Alanos etiam pertinere. <br /> ex terris ad septemtrionem spectantibus descendisse <br /> illas gentes omnes indicatur uoce <span style="font-style:italic">Riphaei</span> in uersu 94 mutilato, <br /> quem Gagneius uerbis <span style="font-style:italic">arcus Alani</span> non male expleuit. <br /> iam si ea, quae leguntur uu. 20 sqq., accuratius inspexeris, <br /> mihi puto adsentieris statuenti eo tempore non continuum bellum <br /> fuisse, sed pacis quaedam interualla etsi incerta atque ambigua. <br /> nam dicitur Gallos tum in reficienda quantum id fieri <br /> poterat pristina fortuna occupatos fuisse. quae cum ita sint, <br /> hoc carmen scriptum esse suspicor initio anni CCCCVIII, quo <br /> Constantinus Germanorum impetu represso Galliae si non pacem, <br /> at pacis quandam umbram reddidit.l) ceterum si qua similitudo <br /> intercedit inter Paulini carmen et illud de prouidentia <br /> diuina, quod falso Prospero Aquitano adscribitur, id eo explicandum <br /> est, quod poetae in similibus rebus describendis, etsi non <br /> pendent alii ex aliis, tamen similibus coloribus utuntur. nihil <br /> igitur inde efficitur, quo eum, qui carmen de prouidentia diuina <span class="note" id="Note7"><span class="noteLabel">Note: </span>1) Wietersheim, Gesch. der Vfilkerw.2 II, 161. </span> <br /> <span class="pagebreak" id="index.xml-pb-d30e460">[Page 502]</span> composuit, 1) Paulini epigramma ante oculos habuisse comprobetur. <br /> nam similes colores eis quoque locis, quibus Saluianus <br /> in libris de gubernatione dei clades a barbaris illatas descripsit,2) <br /> haud raro deprehenduntur.</p><p>Quod si rogas, quis fuerit Paulinus, unam tantum eamque <br /> satis incertam tibi proponere licet coniecturam. commemorari <br /> enim in Idacii chronico c. XXV Paulinum Baeterrarum episcopum, <br /> quem anno fere CCCC electum post uiginti fere annos <br /> uita excessisse probabiliter statui potest,3) per litteras me <br /> edocuit Petschenig. hunc Paulinum epistulam scripsisse, in <br /> qua multa signa effecta terrifica in ciuitate Baeterris enarrauerit, <br /> refert Idacius. sed quam infirmo nitatur fundamento <br /> haec coniectura, bene intellego.</p><p>Fuit autem is, qui hoc carmen conscripsit, litterarum studiis <br /> excultus atque expolitus neque carebat arte in poemate componendo <br /> uersibusque pangendis. adde quod naturalis quaedam <br /> elucet in oratione elegantia ab omni fuco inanique uerborum <br /> strepitu aliena. cum autem inuehitur in aetatis suae uitia, tum <br /> altius adsurgit ac tamquam rapido Summe uerborum grauissimorum <br /> fertur. denique numquam ad seruilem antiquorum poetarum <br /> imitationem descendit, sed quamquam hic illic quaedam <br /> Lucretii et Uergilii in usum suum conuertit, tamen id magis <br /> morem, qui tum erat, secutus orationis exornandae causa quam <br /> quia ingenium eum deficiebat, fecisse uidetur. siue igitur res, <br /> quae in hoc carmine narrantur, siue id ipsum spectas, certe <br /> haud infimum ei inter aetatis illius poemata locum tribuendum <br /> esse adparet.4) <span class="note" id="Note8"><span class="noteLabel">Note: </span>1) Scriptum est hoc carmen circa a. CCCCXV, cf. Ebert I, 305, adn. 5. </span> <span class="note" id="Note9"><span class="noteLabel">Note: </span>2) Saluiamis composuit opus suum certe post a. CCCCXXXVIIII, cf. <br /> Ebert I, 437, adn. 4.</span> <span class="note" id="Note10"><span class="noteLabel">Note: </span>3) Cf. B. Gams, Ser. episc. eccl. cath. p. 517. </span> <span class="note" id="Note11"><span class="noteLabel">Note: </span>4) Cf. Ebert I, 357. </span></p><div class="pagebreak" id="index.xml-pb-d30e532">[Page 503]</div></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><div class="l"><span class="">para </span>Si domini templum supplex peccator adisti,</div><div class="l">immo et custodem templi populique magistrum, </div><div class="l">quot sunt hic homines, tot Christi altaria uises: </div><div class="l">sed si conlatis iuuat indulgere loquellis, </div><div class="l">5 hic habitat tuus ille hospes, mea uiscera, Thesbon, </div><div class="l">cui fratrum ad requiem frondosae uitis in antro </div><div class="l">herbida caespitibus sunt structa sedilia uiuis. </div><div class="l">dic igitur, Salmon, quae rerum nunc tibi sors est, </div><div class="l">quis patriae status est, quid te delectat in illa? </div><div class="l"><span class="script">para </span>10 Namque agris opibusque hominum terraeque colonis</div><div class="l">nunc primum inlaesae turbato foedere (pacis) </div><div class="l">barbarus incumbit: nec longa (in) saecula uitae </div><div class="l">nunc prosunt structae solido de marmore uillae </div><div class="l">absumptaeque omnes uana in proscaenia rupes. </div><div class="l">15 at uero interior pestis bellumque profundum </div><div class="l">olim nos densa telorum nube fatigat </div><div class="note" id="Note12"><span class="noteLabel">Note: </span>4] Uerg. Aen. II, 776 iuuat indulgere dolori. 6] Uerg. Ecl. 2, 70 <br /> frondosa uitis in ulmo. 7] Uerg. Aen. I, 167 uiuoque sedilia saxo. 11] <span style="font-style:italic">cf</span>. <br /> Uerg. Ecl. 1, 12 turbatur agris. 13] Uerg. Aen. YI, 69 solido de marmore.</div><div class="note" id="Note13"><span class="noteLabel">Note: </span>CLAUDII MARII YiCTORis Oratoris Massiliensis de peruersis aetatis suae <br /> moribus, Liber quartus Ad Salmonem <span style="font-style:italic">G</span> 1 orator <span style="font-style:italic">G</span> 3 Quot tu <br /> isthic homines <span style="font-style:italic">G</span> cernis <span style="font-style:italic">G</span> 9 delectet <span style="font-style:italic">G</span> 12 longae ad secula <span style="font-style:italic">G</span> <br /> 13 Constructae prosunt <span style="font-style:italic">G</span> 14 Assumptaeque <span style="font-style:italic">G</span></div><div class="note script" id="Note14"><span class="noteLabel">Note: </span>sci PAULINI EPIGRAMI 1 temelum (p <span style="font-style:italic">supra</span> e <span style="font-style:italic">alt. mz)</span> 3 quod (t <br /> <span style="font-style:italic">supra</span> d <span style="font-style:italic">m3)</span> sunt (su <span style="font-style:italic">in ras.)</span> uises (d <span style="font-style:italic">supra</span> s <span style="font-style:italic">pr. m3)</span> 4 loquelis <br /> 5 habitat (h <span style="font-style:italic">s. u. m3)</span> thesbon (T <span style="font-style:italic">supra</span> t m3) 7 cespitibus 8 Dic <br /> igitur m2 <span style="font-style:italic">in ras</span>. 9 delectant (n <span style="font-style:italic">eras.)</span> 11 illaesae <span style="font-style:italic">G</span> inlaeso uitae <br /> <span style="font-style:italic">inrepsit ex uersu sequenti;</span> pacis <span style="font-style:italic">scripsi</span> 12 longa in <span style="font-style:italic">eyo</span> longe 13 nunc <br /> <span style="font-style:italic">ego</span> non 14 proscenia (cae <span style="font-style:italic">supra</span> ce)</div><br /><div class="pagebreak" id="index.xml-pb-d30e678">[Page 504]</div><div class="l">saeuior et tanto (est quanto) est occultior hostis. </div><div class="l">et tamen heu si quid uastauit Sarmata, si quid </div><div class="l">Uandulus incendit ueloxque abduxit Alanus, </div><div class="l">20 ambiguis spebus licet et conatibus aegris </div><div class="l">nitimur in quandam speciem reparare priorum. </div><div class="l">illa autem nostro quae sunt amissa periclo </div><div class="l">neclegimus longoque situ squalescere mentis </div><div class="l">ignaui patimur subiectaque colla catenis </div><div class="l">25 dedimus et manicis peccati praeda ligamur. </div><div class="l">ac prius est uitem purgare, abscidere sentes </div><div class="l">conuulsamue forem aut fractam renouare fenestram </div><div class="l">quam latos campos animae et praetoria cordis </div><div class="l">excolere et captae conlapsum mentis honorem. </div><div class="l">30 nil gladius, nil dira fames, nil denique morbi </div><div class="l">egerunt: fuimus qui, nunc semper sumus. isdem </div><div class="l">sub uitiis nullo culparum fine manentes, </div><div class="l">qui prius in noctem prandebat, nunc quoque potans </div><div class="l">continuat soles nullo discrimine lychnis. </div><div class="l">35 moechus erat Pedius: moechatur, durat in isdem </div><div class="l">leprae dum furuis; liuebat Polio: liuet; </div><div class="l">Albus, cunctorum quondam captator honorum, </div><div class="l">orbis in excidio minus ambitione laborat? </div><div class="note" id="Note15"><span class="noteLabel">Note: </span>24] Uerg. Aen. II, 721 snbiectaque colla. 30] Uerg. Aen. III, 256 <br /> dira fames.</div><div class="note" id="Note16"><span class="noteLabel">Note: </span>17 tanto quanto <span style="font-style:italic">G</span> 21 Conamur quandam in <span style="font-style:italic">G</span> 26 Et prius .. abscindere <br /> <span style="font-style:italic">G</span> 27 Hostia conuulsa ac <span style="font-style:italic">G</span> 30 Nil hostis <span style="font-style:italic">G</span> 31 <span style="font-style:italic">sq</span>. sumus, <br /> iisque periclis Tentati nihilo meliores reddimur unquam <span style="font-style:italic">G</span> 33-38 <span style="font-style:italic">om. G</span></div><div class="note" id="Note17"><span class="noteLabel">Note: </span>17 est quanto <span style="font-style:italic">addidi</span> 19 Uandulus <span style="font-style:italic">(cf. Uopisc. Aurel. 33, 4, Prob. <br /> 18, 2)</span> 21 in <span style="font-style:italic">scripsi Gagneium secutus</span> et, ad <span style="font-style:italic">Petschenig</span> priorum <span style="font-style:italic">G</span> <br /> piorum 22 Illa (1 <span style="font-style:italic">pr. ex</span> s) 23 longo quae 25 manicis .. ligamur <span style="font-style:italic">G</span> <br /> manecis .. legamur 26 purgare (u <span style="font-style:italic">ex</span> a) 28 latos (a <span style="font-style:italic">ex</span> to <span style="font-style:italic">ut uidetur)</span> <br /> praetoria <span style="font-style:italic">Petschenig</span> praecordia, penetralia <span style="font-style:italic">Wernsdorf</span> 30 gladius nil (sn <br /> <span style="font-style:italic">ex</span> m, i <span style="font-style:italic">in</span> nil <span style="font-style:italic">add. m2)</span> famis 31 nunc (un <span style="font-style:italic">ex</span> lm) semper sumus <span style="font-style:italic">ego</span> <br /> sumus semper et 32 manentis 34 ***lycnis 35 Pedius <span style="font-style:italic">ego</span> pedis <br /> hisdem 36 leprae dum <span style="font-style:italic">ego</span> Lepedum <span style="font-style:italic">fort</span>. furiis, <span style="font-style:italic">quod commendant <br /> Petschenig et Brandes</span> liuebat .. liuet <span style="font-style:italic">Brandes</span> linebat.. linit Polio <br /> <span style="font-style:italic">ego palio</span> 37 cunctorum honorem (v <span style="font-style:italic">supra</span> e) 38 excidio minus <span style="font-style:italic">ego</span> <br /> excidionius</div><br /><div class="pagebreak" id="index.xml-pb-d30e864">[Page 505]</div><div class="l">nil sanctum nobis nisi quaestus et illud honestum est, </div><div class="l">40 utile quod fuerit, uitiisque uocabula recti </div><div class="l">indimus et parci cognomen sumit auarus. </div><div class="l">at qui confessis uitiis et crimine aperto </div><div class="l">non potuere capi — uirtutis imagine ducti </div><div class="l">altius occulti fouerunt- uulneris ulcus —, </div><div class="l">45 hos terrena trahit sapientia nescia ueri </div><div class="l">et miseros idem, qui decipit, incitat error. </div><div class="l">inquirunt causas rerum astrorumque meatus, </div><div class="l">quae sit forma poli, cur longo flumina cursu </div><div class="l">non pereant, latus iaceat quo limite pontus, </div><div class="l">50 quaeque deo tantum sunt nota, recondita cunctis </div><div class="l">scire uolunt heu pro(que) nefas et scire uidentur. </div><div class="l"><span class="">para </span>Ista quidem, Salmon, sunt nostri crimina sexus;</div><div class="l">sed leuis est uestra uitiorum morbus in urbe, </div><div class="l">si. non feminei magis exarsere furores. </div><div class="l"><span class="">para </span>55 Ante diem, Thesbon, tenebris nox umida condet,</div><div class="l">quam possim mores huius percurrere turbae, </div><div class="l">quae, cum lege dei uiuant sub lege uirorum, </div><div class="l">pro pudor haud umquam sine nostro crimine peccant. </div><div class="l">nam nisi deliciis faciles traheremur earum, </div><div class="l">60 haut illas uitiis uellemus uiuere nostris; </div><div class="l">nec rigidas auro uestes nec uellera Serum </div><div class="note" id="Note18"><span class="noteLabel">Note: </span>47] Uerg. Georg. II, 490 rerum cognoscere causas, Aen. VI, 849 oaelique <br /> meatus; <span style="font-style:italic">cf</span>. Lucr. I, 128 <span style="font-style:italic">sq</span>. 48] Lucr. I, 230 <span style="font-style:italic">sq</span>. unde .. extentaque <br /> longe flumina suppeditant. 55] Uerg. Aen. I, 374 Ante diein .., <br /> II, 8 nox umida. 61] Uerg. Aen. XI, 72 uestes auroque ostroquo rigentis, <br /> Georg. II, 121 uellera .. Seres.</div><div class="note" id="Note19"><span class="noteLabel">Note: </span>39 sanctum est <span style="font-style:italic">G</span> 43 Non potuere suas virtutis imagine fraudes <span style="font-style:italic">G</span> <br /> 44 Obtegere occulto .. vulnere plagas <span style="font-style:italic">G</span> 45 Quos <span style="font-style:italic">G</span> 46 Quosdam <br /> infelices qui <span style="font-style:italic">G</span> 47 Dum causam inquirunt rerum <span style="font-style:italic">G</span> 51 grande <br /> nefas <span style="font-style:italic">G</span> 55 diem Salmon <span style="font-style:italic">G</span></div><div class="note" id="Note20"><span class="noteLabel">Note: </span>39 nobis <span style="font-style:italic">G</span> nouio quaestus <span style="font-style:italic">G</span> quae tuis 41 parci.. sumit <span style="font-style:italic">G</span> <br /> parti .. sumet 44 occulti (c <span style="font-style:italic">alt. ex</span> i) uulneris ulcus <span style="font-style:italic">ego et Petschenig</span> <br /> uulnere sulcus 45 hos <span style="font-style:italic">ego</span> Nos ter <span style="font-style:italic">(eras.)</span> terrena 4G error (r <span style="font-style:italic">pr. <br /> ex</span> o HI1, ror <span style="font-style:italic">in ras. m2)</span> 50 recondita (di <span style="font-style:italic">ex corr. vi\'1)</span> 51 que <span style="font-style:italic">addidi</span> <br /> scire (s <span style="font-style:italic">ex</span> c) 55 humida 56 moris 57 uiuant (n <span style="font-style:italic">s</span>. u.) 59 deliciis <br /> <span style="font-style:italic">Petscheniy</span> delictis faciles <span style="font-style:italic">G</span> facile e 61 nec <span style="font-style:italic">G</span> Hac uestis</div><br /><div class="pagebreak" id="index.xml-pb-d30e1032">[Page 506]</div><div class="l">nec lapides, toto quos fert mercator ab orbe, </div><div class="l">fundorum pretiis emerent. suspiria maesti </div><div class="l">iungimus et uanas non est pudor addere curas, </div><div class="l">65 si grauis ignotis processit Lesbia gemmis </div><div class="l">et decies Passiena nouo radiauit in ostro. </div><div class="l">iam si mutatis studeant occurrere formis </div><div class="l">atque uiris alios aliosque opponere uultus, </div><div class="l">nonne error noster? quid agunt in corpore casto </div><div class="l">70 cerussa et minium centumque uenena colorum? </div><div class="l">mentis honor morumque decus sunt uincula sancti </div><div class="l">coniugii; si forma placet, uenientibus annis </div><div class="l">cedet amor: sola est senium quae nescit honestas. </div><div class="l">iam quod perpetuis discursibus omnia lustrant, </div><div class="l">75 quod pascunt, quod multa gerunt, quod multa locuntur, </div><div class="l">non uitium nostrum est? Paulo et Solomone relicto </div><div class="l">aut Maro cantatur Phoenissa aut Naso Corinna. </div><div class="l">nonne cauis distent penetralia nostra theatris? </div><div class="l">accipiunt plausus lyra Flacci et scaena Marulli. </div><div class="l">80 nos horum, nos causa sumus, nos turpiter istis </div><div class="l">nutrimenta damus flammis — culpetur honesti </div><div class="l">inproba nupta uiri nummo decerpere nummum? — </div><div class="l">nam sicut speculo referunt accepta tenaci </div><div class="note" id="Note21"><span class="noteLabel">Note: </span><span style="font-style:italic">74 sq.] cf-</span> Panl. I ad Tim. 5, 13. 81] Uerg. Aen. I, 176 nutrimenta <br /> dedit.. flammam.</div><div class="note" id="Note22"><span class="noteLabel">Note: </span>63 maesta <span style="font-style:italic">G</span> 64 at uanas <span style="font-style:italic">G post u. 66 add. G:</span> Confestim ornatum <br /> sibi quaeque exposcit eundem 67 Ergo quod varijs studeant <span style="font-style:italic">G</span> <br /> 69 Nonne haec culpa viri est? quid <span style="font-style:italic">G</span> 76 Salomone <span style="font-style:italic">G</span> 77 Quod .. <br /> Phoenisse .. Corynne <span style="font-style:italic">G</span> 78 <span style="font-style:italic">om. G</span> 79 Quod plausum accipiunt. , aut <br /> scena Tereti <span style="font-style:italic">G</span> 81 culpaque caremus <span style="font-style:italic">G om. u. 82 83 sq</span>. Nam uelut <br /> acceptas referunt specula optima formas Sic exempla virum uxores accepta <br /> sequuntur <span style="font-style:italic">G</span></div><div class="note" id="Note23"><span class="noteLabel">Note: </span>63 praeciis 64 podor (v <span style="font-style:italic">supra o pr.)</span> adderere 65 lisbia gemmis <br /> (mi <span style="font-style:italic">ex corr. m2,</span> i <span style="font-style:italic">loco fuit</span> e) 66 Passiena <span style="font-style:italic">ego</span> passina hostro 67 occurre <br /> 69 corpore (o <span style="font-style:italic">pr. ex</span> a) 70 Cerossa 73 senium (u <span style="font-style:italic">ex</span> i) 74 iam <br /> <span style="font-style:italic">ego et Petschenig</span> nam 75 locuntiR 77 Aut (A <span style="font-style:italic">ex torr, m2)</span> Phoenissa <br /> aut Naso Corinna <span style="font-style:italic">ego</span> penisse aut (a <span style="font-style:italic">post add.)</span> naso carinne <br /> 78 nonne cauis <span style="font-style:italic">ego</span> Nouecaius 79 scena Marulli <span style="font-style:italic">ego</span> mapulli 80 istis <br /> <span style="font-style:italic">G</span> estis</div><br /><div class="pagebreak" id="index.xml-pb-d30e1190">[Page 507]</div><div class="l">ingenio similes morisque exempla secuntur. </div><div class="l">85 cur solida infelix damnatur femina culpa,, </div><div class="l">cum placeat stolido coniunx uitiosa marito? </div><div class="l">unus ubique hostis diffuso turbine saeuit: </div><div class="l">nec mirum est uinci belli terrore subactos. </div><div class="l">quod si correcti sanum saperemus et atris </div><div class="l">90 libera mens nebulis Christo purgata pateret, </div><div class="l">si falcem uerbi cordi inprimeremus et illinc </div><div class="l">uellemus ueterum uitiorum abscidere nodos, </div><div class="l">aduersus Christi famulos uis nulla ualeret, </div><div class="l">nec nos Riphaei prosterneret ..... </div><div class="l">.......... omnia bellum, </div><div class="l">95 et qui nunc nostra grassantur clade superbi </div><div class="l">............... </div><div class="l"><span class="">para </span>Attamen in uestro populo non rara bonorum</div><div class="l">turba uiget multosque pios ecclesia nutrit. </div><div class="l"><span class="">para </span>Sunt plane insontes multi, pater optime, quorum</div><div class="l">esse uelim similis, nec desunt [solatia uitae], </div><div class="l">100 quos ad uictrices det sexus uterque coronas. </div><div class="l">ac si quid patriam commendat, si quid in illa est, </div><div class="l">quod iuuet, hoc unum est, haec sunt solacia uitae. </div><div class="l">nunc age, care pater, cupido mihi fare uicissim, </div><div class="l">qua te digna satis requies susceperit, ex quo « </div><div class="l">105 te corde hinc gestans abii (ad) Tecumque resedi. </div><div class="note" id="Note24"><span class="noteLabel">Note: </span>84] Uerg. Georg. IIII, 219 haec exempla secuti. </div><div class="note" id="Note25"><span class="noteLabel">Note: </span>85 Sed quur infoelix in culpa est foemina tantum <span style="font-style:italic">G</span> 94 Nec nos <br /> Riphaei prosterneret arcus Alani Nec seruile etiam subuerteret omnia <br /> bellum <span style="font-style:italic">G</span> 99 nec desunt in grege nostro <span style="font-style:italic">G</span> 100 Victrices reddat quas <br /> sexus <span style="font-style:italic">G</span> 102 iuuat <span style="font-style:italic">G</span> 104 quae <span style="font-style:italic">G</span></div><div class="note" id="Note26"><span class="noteLabel">Note: </span>84 ingenio .. similes <span style="font-style:italic">Petschenig</span> ingenia .. similis 85 solida <span style="font-style:italic">ego</span> solita <br /> 86 cum placeat <span style="font-style:italic">G</span> Complaceat coniux marito (o <span style="font-style:italic">ex</span> a) 87 diffnso <br /> <span style="font-style:italic">(o ex a)</span> turbine <span style="font-style:italic">(ti ex d)</span> 91 illinc <span style="font-style:italic">(in m2 in ras., ml ec*)</span> <br /> 94 <span style="font-style:italic">recte statuit Gagneius intercidisse Jiuius uersus clausulam et maiorem <br /> uersus insequentis partem</span> rifei 95 clade <span style="font-style:italic">G</span> claude (u <span style="font-style:italic">ex corr.) <br /> post u. 95 unius uersus defectum notaui</span> 99 solatia uitae <span style="font-style:italic">inuectum ex <br /> u 102</span> 102 solatia 103 fare (r <span style="font-style:italic">ex corr. ut uidetur)</span> 105 (ad) Tecumque <br /> <span style="font-style:italic">scripsi</span> tecumque; <span style="font-style:italic">significatur fluuius in Gallia Narbonensi, cf. Plin. <br /> N. H. III, 32, quo loco DEF</span> Tecum, <span style="font-style:italic">ceteri</span> Tetum <span style="font-style:italic">exhibent</span></div><div class="pagebreak" id="index.xml-pb-d30e1341">[Page 508]</div><div class="l"><span class="">para </span>Non equidem inuitus recolam mea gaudia, Salmon,</div><div class="l">nec te tantorum indicio fraudabo bonorum: </div><div class="l">sed iam conclusi nos admonet hora diei </div><div class="l">surgere et ad sacros sanctorum occurrere coetus. </div><div class="l">110 crastina lux uerbis accedet libera nostris. </div><div class="note" id="Note27"><span class="noteLabel">Note: </span>110] Uerg. Aen. X, 244 Crastiua lux. </div><div class="note" id="Note28"><span class="noteLabel">Note: </span>106 Non equidem <span style="font-style:italic">G</span> Nonne quidem inuitus <span style="font-style:italic">G</span> inuictus recola <br /> (a <span style="font-style:italic">ex</span> ec) 107 fraudabo <span style="font-style:italic">Wernsdorf</span> laudabo EXPLICIT</div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2014<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T17:40:30Z.
	       SAXON HE 9.8.0.5.
		 --></address></div></body></html>