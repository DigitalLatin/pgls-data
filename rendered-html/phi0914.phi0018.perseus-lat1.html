<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Ab urbe condita, books 1-10 - 8</title><meta name="author" content="Titus Livius (Livy)" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Ab urbe condita, books 1-10 - 8" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Ab urbe condita, books 1-10 - 8</h1></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">VIII</a></li></ul><!--TEI body--><div class="book" id="index.xml-body.1_div.1"><h2><span class="headingNumber">1. </span><span class="head">VIII</span></h2><p><span class="">chapter 1</span> <span class="">section 1</span> iam consules erant C. Plautius iterum, L. Aemilius Mamercinus, cum Setini Norbanique Romam nuntii defectionis Privernatium cum querimoniis acceptae cladis venerunt. <span class="">section 2</span> Volscorum item exercitum duce Antiati populo consedisse ad Satricum adlatum est. utrumque bellum Plautio sorte evenit. <span class="">section 3</span> prius ad Privernum profectus extemplo acie conflixit. haud magno certamine devicti hostes; oppidum captum redditumque Privernatibus praesidio valido inposito; agri partes duae ademptae. <span class="">section 4</span> inde victor exercitus Satricum contra Antiatis ductus. ibi magna utrimque caede atrox proelium fuit; et cum tempestas eos neutro inclinata spe dimicantes diremisset, Romani, nihil eo certamine tam ambiguo fessi, in posterum diem proelium parant. Volscis recensentibus, <span class="">section 5</span> quos viros in acie amisissent, haudquaquam idem animus ad iterandum periculum fuit; nocte pro victis Antium agmine trepido sauciis ac parte inpedimentorum relicta abierunt. <span class="">section 6</span> armorum magna vis cum inter caesa hostium corpora tum in castris inventa est. ea Luae matri dare se consul dixit finesque hostium usque ad oram maritumam est depopulatus.</p><p><span class="">section 7</span> alteri consuli Aemilio ingresso Sabellum agrum non castra Samnitium, non legiones usquam oppositae. ferro ignique vastantem agros legati Samnitium pacem orantes adeunt; <span class="">section 8</span> a quo reiecti ad senatum potestate facta dicendi positis ferocibus animis pacem sibi ab Romanis bellique ius adversus Sidicinos petierunt: quae se eo iustius petere, <span class="">section 9</span> quod et in amicitiam populi Romani secundis suis rebus, non adversis, ut Campani, venissent et adversus Sidicinos sumerent arma, suos semper hostes, populi Romani numquam amicos, <span class="">section 10</span> qui nec, ut Samnites, in pace amicitiam nec, <span class="pagebreak" id="index.xml-pb-d30e108">[Page p.451]</span> ut Campani, auxilium in bello petissent, nec in fide populi Romani nec in dicione essent.</p><p><span class="">chapter 2</span> <span class="">section 1</span> cum de postulatis Samnitium T. Aemilius praetor senatum consuluisset reddendumque iis foedus patres censuissent, praetor Samnitibus respondit: <span class="">section 2</span> nec, quo minus perpetua cum eis amicitia esset, per populum Romanum stetisse, nec contradici, quin, quoniam ipsos belli culpa sua contracti taedium ceperit, amicitia de integro reconcilietur; <span class="">section 3</span> quod ad Sidicinos attineat, nihil intercedi, quo minus Samniti populo pacis bellique liberum arbitrium sit. <span class="">section 4</span> foedere icto cum domum revertissent, extemplo inde exercitus Romanus deductus annuo stipendio et trium mensum frumento accepto, quod pepigerat consul, ut tempus indutiis daret, quoad legati redissent. Samnites copiis iisdem, <span class="">section 5</span> quibus usi adversus Romanum bellum fuerant, contra Sidicinos profecti haud in dubia spe erant mature urbis hostium potiundae; <span class="">section 6</span> tum ab Sidicinis deditio prius ad Romanos coepta fieri est; dein, postquam patres ut seram eam ultimaque tandem necessitate expressam aspernabantur, ad Latinos iam sua sponte in arma motos facta est. <span class="">section 7</span> ne Campani quidem—adeo iniuriae Samnitium quam beneficii Romanorum memoria praesentior erat—his se armis abstinuere. <span class="">section 8</span> ex his tot populis unus ingens exercitus duce Latino fines Samnitium ingressus plus populationibus quam proeliis cladium fecit; et quamquam superiores certaminibus Latini erant, <span class="corr">[haud]</span> inviti, ne saepius dimicandum foret, agro hostium excessere. <span class="">section 9</span> <span class="corr">[id]</span> spatium Samnitibus datum est Romam legatos mittendi; qui cum adissent senatum, conquesti eadem se foederatos pati, quae hostes essent passi, precibus infimis petiere, <span class="">section 10</span> ut satis ducerent Romani victoriam <span class="strikethrough">quam</span> Samnitibus ex Campano Sidicinoque hoste eripuisse, ne vinci etiam se ab ignavissimis populis sinerent; <span class="">section 11</span> Latinos Campanosque, si sub dicione populi Romani essent, pro imperio arcerent Samniti agro, sin <span class="pagebreak" id="index.xml-pb-d30e153">[Page p.452]</span> imperium abnuerent, armis coercerent. <span class="">section 12</span> adversus haec responsum anceps datum, quia fateri pigebat in potestate sua Latinos iam non esse timebantque, ne arcendo abalienarent: <span class="">section 13</span> Campanorum aliam condicionem esse, qui non foedere, sed per deditionem in fidem venissent; itaque Campanos, seu velint seu nolint, quieturos; in foedere Latino nihil esse, quo bellare, cum quibus ipsi velint, prohibeantur.</p><p><span class="">chapter 3</span> <span class="">section 1</span> quod responsum sicut dubios Samnites, quidnam facturum Romanum censerent, dimisit, ita Campanos metu abalienavit, Latinos, velut nihil iam non concedentibus Romanis, ferociores fecit. <span class="">section 2</span> itaque per speciem adversus Samnites belli parandi crebra concilia indicentes omnibus consultationibus inter se principes occulte Romanum coquebant bellum. huic quoque adversus servatores suos bello Campanus aderat. <span class="">section 3</span> sed quamquam omnia de industria celabantur—priusquam moverentur Romani, tolli ab tergo Samnitem hostem volebant—, tamen per quosdam privatis hospitiis necessitudinibusque coniunctos indicia coniurationis eius Romam emanarunt; <span class="">section 4</span> iussisque ante tempus consulibus abdicare se magistratu, quo maturius novi consules adversus tantam molem belli crearentur, religio incessit ab eis, quorum inminutum imperium esset, comitia haberi. <span class="">section 5</span> itaque interregnum initum. duo interreges fuere, M. Valerius ac M. Fabius; <span class="italics">is</span> creavit consules T. Manlium Torquatum tertium, P. Decium Murem.</p><p><span class="">section 6</span> eo anno Alexandrum, Epiri regem, in Italiam classem appulisse constat; quod bellum, si prima satis prospera fuissent, <span class="corr">[haud]</span> dubie ad Romanos pervenisset. eadem aetas rerum magni Alexandri est, <span class="">section 7</span> quem sorore huius ortum in alio tractu orbis, invictum bellis, iuvenem fortuna morbo extinxit.</p><p><span class="">section 8</span> ceterum Romani, etsi defectio sociorum nominisque Latini <span class="corr">[haud]</span> dubia erat, tamen, tamquam de Samnitibus, non de se curam agerent, decem principes Latinorum Romam evocaverunt, quibus imperarent, quae <span class="pagebreak" id="index.xml-pb-d30e200">[Page p.453]</span> vellent. <span class="">section 9</span> praetores <span class="corr">[tum]</span> duos Latium habebat, L. Annium Setinum et L. Numisium Cerceiensem, ambo ex coloniis Romanis, per quos praeter Signiam Velitrasque, et ipsas colonias Romanas, Volsci etiam exciti ad arma erant; <span class="">section 10</span> eos nominatim evocari placuit. haud cuiquam dubium erat, super qua re accirentur; itaque concilio prius habito praetores, quam Romam proficiscerentur, evocatos se ab senatu docent Romano, et quae actum iri secum credant, quidnam ad ea responderi placeat, referunt.</p><p><span class="">chapter 4</span> <span class="">section 1</span> cum aliud alii censerent, tum Annius: 'quamquam j ipse ego rettuli, quid responderi placeret, tamen magis ad summam rerum <span class="corr">[nostrarum]</span> pertinere arbitror, quid agendum nobis, quam quid loquendum sit. facile erit explicatis consiliis accommodare rebus verba. <span class="">section 2</span> nam si etiam nunc sub umbra foederis aequi servitutem pati possumus, quid abest, quin proditis Sidicinis non Romanorum solum sed Samnitium quoque dicto pareamus respondeamusque Romanis nos, ubi innuerint, posituros arma? <span class="">section 3</span> sin autem tandem libertatis desiderium remordet animos, si foedus <span class="italics">sociale</span> est, si societas aequatio iuris est, consanguineos nos Romanorumn esse, quod olim pudebat, nunc gloriari licet, si socialis illis exercitus is est, quo adiuncto duplicent vires suas, quem secernere ab se consilia bellis propriis ponendis sumendisque nolint, cur non omnia aequantur? <span class="">section 4</span> cur non alter ab Latinis consul datur? ubi pars virium, ibi et imperii pars esto. <span class="">section 5</span> est quidem nobis hoc per se haud nimis amplum, quippe concedentibus Romam caput Latio esse; <span class="">section 6</span> sed ut amplum videri posset, diuturna patientia fecimus. atqui si quando umquam consociandi imperii, usurpandae libertatis tempus optastis, en hoc tempus adest et virtute vestra et deum benignitate vobis datum. <span class="">section 7</span> temptastis patientiam negando militem. quis dubitat exarsisse eos, cum plus ducentorum annorum morem solveremus? pertulerunt tamen hunc dolorem. <span class="">section 8</span> bellum nostro nomine cuin Paelignis <span class="pagebreak" id="index.xml-pb-d30e244">[Page p.454]</span> gessimus; qui ne nostrorum quidem finium nobis per nos tuendorum ius antea dabant, nihil intercesserunt. Sidicinos in fidem receptos, <span class="">section 9</span> Campanos ab se ad nos descisse, exercitus nos parare adversus Samnites, foederatos suos, audierunt nec moverunt se ab urbe. <span class="">section 10</span> unde haec illis tanta modestia nisi a conscientia virium et nostrarum et suarum? idoneos auctores habeo querentibus de nobis Samnitibus ita responsum ab senatu Romano esse, ut facile appareret, ne ipsos quidem iam postulare, ut Latium sub Romano imperio sit. usurpate modo postulando quod illi vobis taciti concedunt. <span class="">section 11</span> si quem hoc metus dicere prohibet, en ego ipse audiente non populo Romano modo senatuque, sed Iove ipso, qui Capitolium incolit, profiteor me dicturum, ut, si nos in foedere ac societate esse velint, consulem alterum ab nobis senatusque partem accipiant.'</p><p><span class="">section 12</span> haec ferociter non suadenti solum, sed pollicenti clamore et adsensu omnes permiserunt, ut ageret diceretque, quae e re publica nominis Latini fideque sua viderentur.</p><p><span class="">chapter 5</span> <span class="">section 1</span> ubi est Romam ventum, in Capitolio eis senatus datus est. ibi cum T. Manlius consul egisset cum eis ex auctoritate patrum, <span class="">section 2</span> ne Samnitibus foederatis bellum inferrent, Annius, tamquam victor armis Capitolium cepisset, non legatus iure gentium tutus loqueretur: ' <span class="">section 3</span> tempus erat' inquit, 'T. Manli vosque patres conscripti, tandem iam vos nobiscum nihil pro imperio agere, cum florentissimum deum benignitate nunc Latium armis virisque, Samnitibus bello victis, Sidicinis Campanisque sociis, nunc etiam Volscis adiunctis, videretis, colonias quoque vestras Latinum Romano praetulisse imperium. <span class="">section 4</span> sed quoniam vos, regno inpotenti finem ut inponatis, non inducitis in animum, nos, quamquam armis possumus adserere Latium in libertatem, consanguinitati tamen hoc dabimus, ut <span class="corr">[condiciones]</span> pacis feramus aequas utrisque, quoniam vires <span class="pagebreak" id="index.xml-pb-d30e275">[Page p.455]</span> quoque aequari dis inmortalibus placuit. <span class="">section 5</span> consulem alterum Roma, alterum ex Latio creari oportet, senatus partem aequam ex utraque gente esse, unum populum, unam rem publicam fieri; <span class="">section 6</span> et ut imperii eadem sedes sit idemque omnibus nomen, quoniam ab altera utra parte concedi necesse est, quod utrisque bene vertat, sit haec sane patria potior, et Romani omnes vocemur.' <span class="corr">[forte]</span> ita accidit, <span class="">section 7</span> ut parem ferociae huius et Romani consulem T. Manlium haberent, qui adeo non tenuit iram, ut, si tanta dementia patres conscriptos cepisset, ut ab Setino homine leges acciperent, gladio cinctum in senatum venturum se esse palam diceret et, quemcumque in curia Latinum vidisset, sua manu interempturum. <span class="">section 8</span> et conversus ad simulacrum <span class="corr">[Iouis]</span> 'audi, Iuppiter, haec scelera' inquit; 'audite, Ius Fasque. peregrinos consules et peregrinum senatum in tuo, Iuppiter, augurato templo captus ipse atque oppressus visurus <span class="corr">[es?]</span> <span class="">section 9</span> haecine foedera Tullus, Romanus rex, cum Albanis, patribus vestris, Latini, haec L. Tarquinius vobiscum postea fecit? <span class="">section 10</span> non venit in mentem pugna apud Regillum lacum? adeo et cladium veterum vestrarum et beneficiorum nostrorum ergo vos obliti estis?'</p><p><span class="">chapter 6</span> <span class="">section 1</span> cum consulis vocem subsecuta patrum indignatio esset, proditur memoriae adversus crebram inplorationem deum, quos testes foederum saepius invocabant consules, vocem Anni spernentis numina Iovis Romani auditam. <span class="">section 2</span> certe, cum commotus ira se a vestibulo templi citato gradu proriperet, lapsus per gradus capite graviter offenso inpactus imo ita est saxo, ut sopiretur. <span class="">section 3</span> exanimatum auctores quoniam non omnes sunt, mihi quoque in incerto relictum sit, sicut inter foederum ruptorum testationem ingenti fragore caeli procellam effusam; nam et vera esse et apte ad repraesentandam iram deum ficta possunt. <span class="">section 4</span> Torquatus missus ab senatu ad dimittendos legatos <span class="pagebreak" id="index.xml-pb-d30e321">[Page p.456]</span> cum iacentem Annium vidisset, exclamat, ita ut populo patribusque audita vox pariter sit: 'bene habet; di pium movere bellum. <span class="">section 5</span> est caeleste numen; es, magne Iuppiter; <span class="corr">[haud]</span> frustra te patrem deum hominumque hac sede sacravimus. <span class="">section 6</span> quid cessatis, Quirites vosque patres conscripti, arma capere deis ducibus? sic stratas legiones Latinorum dabo, quem ad modum legatum iacentem videtis.' <span class="">section 7</span> adsensu populi excepta vox consulis tantum ardoris animis fecit, ut legatos proficiscentes cura magistratuum magis, qui iussu consulis prosequebantur, quam ius gentium ab ira impetuque hominum tegeret.</p><p>consensit et senatus bellum; <span class="">section 8</span> consulesque duobus scriptis exercitibus per Marsos Paelignosque profecti adiuncto Samnitium exercitu ad Capuam, quo iam Latini sociique convenerant, castra locant. <span class="">section 9</span> ibi in quiete utrique consuli eadem dicitur visa species viri maioris quam pro humano habitu augustiorisque, dicentis ex una acie imperatorem, ex altera exercitum deis Manibus matrique Terrae deberi. <span class="">section 10</span> utrius exercitus imperator legiones hostium superque eas se devovisset, eius populi partisque victoriam fore.</p><p><span class="">section 11</span> hos ubi nocturnos visus inter se consules contulerunt, placuit averruncandae deum irae victimas caedi, simul ut, si extis eadem, quae <span class="italics">in</span> somnio visa fuerant, portenderentur, alteruter consulum fata inpleret. <span class="">section 12</span> ubi responsa haruspicum insidenti iam animo tacitae religioni congruerunt, <span class="corr">[tum]</span> adhibitis legatis tribunisque et <span class="corr">[imperiis]</span> deum propalam expositis, ne mors voluntaria consulis exercitum in acie terreret, <span class="">section 13</span> conparant inter se, ut, ab utra parte cedere Romanus exercitus coepisset, inde se consul devoveret pro populo Romano Quiritibusque.</p><p><span class="">section 14</span> agitatum etiam in consilio est, ut, si quando umquam severo ullum imperio bellum administratum esset, tunc <span class="italics">utique</span> disciplina militaris ad priscos redigeretur mores. <span class="">section 15</span> curam acuebat, quod adversus Latinos <span class="pagebreak" id="index.xml-pb-d30e377">[Page p.457]</span> bellandum erat, lingua, moribus, armorum genere, institutis ante omnia militaribus congruentes: milites militibus, centurionibus centuriones, tribuni tribunis conpares collegaeque iisdem praesidiis, saepe iisdem manipulis permixti fuerant. <span class="">section 16</span> per haec ne quo errore milites caperentur, edicunt consules, ne quis extra ordinem in hostem pugnaret.</p><p><span class="">chapter 7</span> <span class="">section 1</span> forte inter ceteros turmarum praefectos, qui exploratum in omnes partes dimissi erant, T. Manlius consulis filius super castra hostium cum suis turmalibus evasit, ita ut vix teli iactu ab statione proxima abesset. <span class="">section 2</span> ibi Tusculani erant equites; praeerat Geminus Maecius, vir cum genere inter suos <span class="corr">[tum]</span> factis clarus. <span class="">section 3</span> is ubi Romanos equites insignemque inter eos praecedentem consulis filium—nam omnes inter se, utique inlustres viri, noti erant— <span class="">section 4</span> cognovit, 'unane' ait 'turma, Romani, cum Latinis sociisque bellum gesturi estis? <span class="">section 5</span> quid interea consules, quid duo exercitus consulares agent?' 'aderunt in tempore' Manlius inquit, 'et cum illis aderit Iuppiter ipse, foederum a vobis violatorum testis, qui plus potest polletque. <span class="">section 6</span> si ad Regillum lacum ad satietatem vestram pugnavimus, hic quoque efficiemus profecto, ne nimis acies vobis et conlata signa nobiscum cordi sint.' <span class="">section 7</span> ad ea Geminus paulum ab suis equo provectus: 'visne igitur, dum dies ista venit, qua magno conatu exercitus moveatis, interea tu ipse congredi mecum, ut nostro duorum iam hinc eventu cernatur, quantum eques Latinus Romano praestet?' <span class="">section 8</span> <span class="corr">[mouet]</span> ferocem animum iuvenis seu ira seu detractandi certaminis pudor seu inexsuperabilis vis fati. oblitus itaque imperii patrii consulumque edicti praeceps ad id certamen agitur, quo vinceret an vinceretur haud multum interesset. <span class="">section 9</span> equitibus ceteris velut ad spectaculum summotis spatio, quod vacui interiacebat campi, adversos concitant equos; et cum infestis cuspidibus concurrissent, Manli cuspis super galeam hostis, <span class="pagebreak" id="index.xml-pb-d30e417">[Page p.458]</span> Maeci trans cervicem equi elapsa est. <span class="">section 10</span> circumactis deinde equis cum prior ad iterandum ictum Manlius consurrexisset, spiculum inter aures equi fixit. ad cuius vulneris sensum cum equus prioribus pedibus erectis magna vi caput quateret, <span class="">section 11</span> excussit equitem, quem cuspide parmaque innixum attollentem se ab gravi casu Manlius ab iugulo, ita ut per costas ferrum emineret, terrae adfixit; <span class="">section 12</span> spoliisque lectis ad suos revectus cum ovante gaudio turma in castra atque inde ad praetorium ad patrem tendit, ignarus fati futurique, laus an poena merita esset. ' <span class="corr">[ut]</span> me omnes' inquit, <span class="">section 13</span> 'pater, tuo sanguine ortum vere ferrent, provocatus equestria haec spolia capta ex hoste caeso porto.' <span class="">section 14</span> quod ubi audivit consul, extemplo filium aversatus contionem classico advocari iussit. quae ubi frequens convenit, <span class="">section 15</span> 'quandoque' inquit 'tu, T. Manli, neque imperium consulare neque maiestatem patriam veritus adversus edictum nostrum extra ordinem in hostem pugnasti et, <span class="">section 16</span> quantum in te fuit, disciplinam militarem, qua stetit ad hane diem Romana res, solvisti meque in eam necessitatem adduxisti, ut aut rei publicae mihi aut mei meorumque obliviscendum sit, <span class="">section 17</span> nos potius nostro delicto plectemur, quam res publica tanto suo damno <span class="corr">[nostra]</span> peccata luat. triste exemplum, sed in posterum salubre iuventuti erimus. <span class="">section 18</span> me quidem cum ingenita caritas liberum tum specimen istud virtutis deceptum vana imagine decoris in te movet; <span class="">section 19</span> sed cum aut morte tua sancienda sint consulum imperia aut inpunitate in perpetuum abroganda, ne te quidem, si quid in te nostri sanguinis est, recusare censeam, quin disciplinam militarem culpa tua prolapsam poena restituas. <span class="">section 20</span> i, lictor, deliga ad palum.'</p><p>exanimati omnes tam atroci imperio nec aliter quam in se quisque destrictam cernentes securem, metu magis quam modestia quievere. <span class="">section 21</span> itaque velut demerso ab admiratione animo cum silentio defixi stetissent, <span class="pagebreak" id="index.xml-pb-d30e459">[Page p.459]</span> repente, postquam cervice caesa fusus est cruor, tam libero conquestu coortae voces sunt, ut neque lamentis neque execrationibus parceretur, <span class="">section 22</span> spoliisque contectum iuvenis corpus, quantum militaribus studiis funus ullum concelebrari potest, structo extra vallum rogo cremaretur Manlianaque imperia non in praesentia modo horrenda, sed exempli etiam tristis in posterum essent.</p><p><span class="">chapter 8</span> <span class="">section 1</span> fecit tamen atrocitas poenae oboedientiorem duci militem, et praeterquam quod custodiae vigiliaeque et ordo stationum intentioris ubique curae erant, in ultimo etiam certamine, cum descensum in aciem est, ea severitas profuit. <span class="">section 2</span> fuit autem civili maxime bello pugna similis; adeo nihil apud Latinos dissonum ab Romana re praeter animos erat. <span class="corr">[clipeis]</span> antea Romani usi sunt; <span class="">section 3</span> dein, postquam stipendiarii facti sunt, scuta pro clipeis fecere; et quod antea phalanges similes Macedonicis, hoc postea <span class="corr">[manipulatim]</span> structa acies coepit esse: postremo in plures ordines instruebantur. <span class="">section 4</span> ordo sexagenos milites, duos centuriones, vexillarium unum habebat. Prima acies hastati erant, <span class="">section 5</span> manipuli quindecim, distantes inter se modicum spatium; manipulus levis vicenos milites, aliam turbam scutatorum habebat; leves autem, qui hastam tantum gaesaque gererent, vocabantur. <span class="">section 6</span> haec prima frons in acie florem iuvenum pubescentium ad militiam habebat. robustior inde aetas totidem manipulorum, quibus principibus est nomen, hos sequebantur, scutati omnes, insignibus maxime armis. <span class="">section 7</span> hoc triginta manipulorum agmen antepilanos appellabant, quia sub signis iam alii quindecim ordines locabantur, ex quibus ordo unus quisque tres partes habebat; <span class="">section 8</span> earum primam quamque <span class="strikethrough">primum</span> pilum vocabant; tribus ex vexillis constabat; <span class="strikethrough">vexillum</span> centum octoginta sex homines erant; primum vexillum triarios ducebat, veteranum militem spectatae virtutis, secundum rorarios, minus roboris aetate factisque, tertium <span class="pagebreak" id="index.xml-pb-d30e503">[Page p.460]</span> accensos, minimae fiduciae manum; eo et in postremam aciem reiciebantur.</p><p><span class="">section 9</span> ubi his ordinibus exercitus instructus esset, hastati omnium primi pugnam inibant. si hastati profligare hostem non possent, pede presso eos retro cedentes in intervalla ordinum principes recipiebant. <span class="corr">[tum]</span> <span class="corr">[principum]</span> pugna erat; <span class="">section 10</span> hastati sequebantur. triarii sub vexillis considebant sinistro crure porrecto, scuta innixa umeris, hastas subrecta cuspide in terra fixas, <span class="corr">[haud]</span> secus quam vallo saepta inhorreret acies, tenentes. <span class="">section 11</span> si apud principes quoque haud satis prospere esset pugnatum, <span class="italics">gradun a</span> prima acie ad triarios sensim referebant. inde rem ad triarios redisse, cum laboratur, proverbio <span class="corr">[increbruit.]</span> <span class="">section 12</span> triarii consurgentes, ubi in intervalla ordinum suorum principes et hastatos recepissent, <span class="">section 13</span> extemplo conpressis ordinibus velut claudebant vias unoque continenti agmine iam nulla spe post relicta in hostem incidebant; id erat formidolosissimum hosti, cum velut victos insecuti novam repente aciem exsurgentem, auctam numero, cernebant.</p><p><span class="">section 14</span> scribebantur autem quattuor fere legiones quinis milibus peditum, equitibus in singulas legiones trecenis. alterum tantum ex Latino dilectu adiciebatur, qui ea tempestate hostes erant Romanis eodemque ordine instruxerant aciem; <span class="">section 15</span> nec vexilla cum vexillis tantum, universi hastati cum hastatis, principes cum principibus, sed centurio quoque cum centurione, si ordines turbati non essent, concurrendum sibi esse sciebat. duo primi pili ex utraque acie inter triarios erant, <span class="">section 16</span> Romanus corpore haudquaquam satis validus, ceterum strenuus vir peritusque militiae, <span class="">section 17</span> Latinus viribus ingens bellatorque primus, notissimi inter se, quia pares semper ordines duxerant. <span class="">section 18</span> Romano haud satis fidenti viribus iam Romae permissum erat ab consulibus, ut subcenturionem sibi, quem vellet, legeret, qui tutaretur eum ab uno destinato hoste. isque iuvenis in acie oblatus ex centurione Latino victoriam tulit. <span class="pagebreak" id="index.xml-pb-d30e558">[Page p.461]</span> <span class="">section 19</span> <span class="corr">[pugnatum]</span> est haud procul radicibus Vesuvii montis, qua via ad <span class="corr">[Ueserim]</span> ferebat.</p><p><span class="">chapter 9</span> <span class="">section 1</span> Romani consules, priusquam educerent in aciem, immolaverunt. Decio caput iocineris a familiari parte caesum haruspex dicitur ostendisse; alioqui acceptam dis hostiam esse; Manlium egregie litasse. 'atqui bene habet' inquit Decius, 'si ab collega litatum est.' <span class="">section 2</span> instructis, sicut ante dictum est, ordinibus processere in aciem. Manlius dextro, Decius laevo cornu praeerat. primo utrimque aequis viribus, <span class="">section 3</span> eodem ardore animorum gerebatur res; deinde ab laevo cornu hastati Romani, non ferentes inpressionem Latinorum, se ad principes recepere. <span class="">section 4</span> in hac trepidatione Decius consul M. Valerium magna voce inclamat: 'deorum' inquit 'ope, M. Valeri, opus est; agedum, pontifex publicus populi Romani praei verba, quibus me pro legionibus devoveam.' <span class="corr">[pontifex]</span> eum togam praetextam sumere iussit <span class="">section 5</span> et velato capite, manu subter togam ad mentum exserta, super telum subiectum pedibus stantem sic dicere: 'Iane, <span class="">section 6</span> Iuppiter, Mars pater, Quirine, Bellona, Lares, divi Novensiles, di Indigetes, divi, quorum est potestas nostrorum hostiumque, <span class="">section 7</span> dique Manes, vos precor, veneror, veniam peto oroque, uti populo Romano Quiritium vim victoriamque prosperetis hostesque populi Romani Quiritium terrore, formidine morteque adficiatis. <span class="">section 8</span> sicut verbis nuncupavi, ita pro re publica <span class="strikethrough">Quiritium</span> , exercitu, legionibus, auxiliis populi Romani Quiritium legiones auxiliaque hostium mecum deis Manibus Tellurique devoveo.' <span class="">section 9</span> <span class="corr">[haec]</span> ita precatus lictores ire ad T. Manlium iubet matureque collegae se devotum pro exercitu nuntiare. ipse incinctus cinctu Gabino, armatus in equum insilivit ac se in medios hostes inmisit, conspectus ab utraque acie. <span class="">section 10</span> aliquanto augustior humano visus, sicut caelo missus piaculum omnis deorum irae, qui pestem ab suis aversam in hostes ferret; <span class="">section 11</span> ita omnis terror <span class="pagebreak" id="index.xml-pb-d30e617">[Page p.462]</span> pavorque cum illo latus signa prima Latinorum turbavit, deinde in totam penitus aciem pervasit. <span class="">section 12</span> evidentissimum id fuit, quod, quacumque equo invectus est, ibi <span class="corr">[haud]</span> secus quam pestifero sidere icti pavebant; ubi vero corruit obrutus telis, inde iam haud dubie consternatae cohortes Latinorum fugam ac vastitatem late fecerunt. <span class="">section 13</span> simul et Romani exsolutis religione animis velut tum primum signo dato coorti pugnam integram ediderunt; <span class="">section 14</span> nam et rorarii procurrebant inter antepilanos addiderantque vires hastatis ac principibus, et triarii genu dextro innixi nutum consulis ad consurgendum expectabant.</p><p><span class="">chapter 10</span> <span class="">section 1</span> procedente deinde certamine cum aliis partibus <span class="corr">[multitudo]</span> superaret Latinorum, Manlius consul audito eventu collegae cum, ut ius fasque erat, lacrumis non minus quam laudibus debitis prosecutus tam memorabilem mortem esset, <span class="">section 2</span> <span class="corr">[paulisper]</span> addubitavit, an consurgendi iam triariis tempus esset; deinde melius ratus integros eos ad ultimum discrimen servari, accensos ab novissima acie ante signa procedere iubet. <span class="">section 3</span> qui ubi subiere, extemplo Latini, tamquam idem adversarii fecissent, triarios suos excitaverunt; qui aliquamdiu pugna atroci cum et semet ipsi fatigassent et hastas aut praefregissent aut hebetassent, pellerent vi tamen hostem, debellatum iam rati perventumque ad extremam aciem, <span class="">section 4</span> <span class="corr">[tum]</span> consul triariis 'consurgite nunc' inquit 'integri adversus fessos, memores patriae parentumque et coniugum ac liberorum, memores consulis pro vestra victoria morte occubantis.'</p><p><span class="">section 5</span> ubi triarii consurrexerunt, integri, refulgentibus armis, nova ex inproviso exorta acies, receptis in intervalla ordinum antepilanis, <span class="">section 6</span> clamore sublato principia Latinorum perturbant hastisque ora fodientes primo robore virorum caeso per alios manipulos velut inermes prope intacti evasere tantaque caede perrupere cuneos, ut vix quartam partem relinquerent hostium. <span class="">section 7</span> <span class="corr">[Samnites]</span> quoque sub radicibus montis procul instructi <span class="pagebreak" id="index.xml-pb-d30e677">[Page p.463]</span> praebuere terrorem Latinis. ceterum inter omnes cives sociosque praecipua laus eius belli penes consules fuit, quorum alter omnis minas periculaque ab deis superis inferisque in se unum vertit, <span class="">section 8</span> alter ea virtute eoque consilio in proelio fuit, ut facile convenerit inter Romanos Latinosque, qui eius pugnae memoriam posteris tradiderunt, utrius partis T. Manlius dux fuisset, eius futuram haud dubie fuisse victoriam. Latini ex fuga se Minturnas contulerunt. <span class="">section 9</span> castra secundum proelium capta, multique mortales ibi vivi oppressi, maxime Campani. <span class="">section 10</span> Deci corpus ne eo die inveniretur, nox quaerentes oppressit; postero die inventum inter maximam hostium stragem coopertum telis; funusque ei par morti celebrante collega factum est. <span class="corr">[illud]</span> adiciendum videtur, <span class="">section 11</span> licere consuli dictatorique et praetori, cum legiones hostium devoveat, non utique se, sed quem velit ex legione Romana scripta civem devovere. <span class="">section 12</span> si is homo, qui devotus est, moritur, probe factum videri; ni moritur, <span class="corr">[tum]</span> signum septem pedes altum aut maius in terram defodi et piaculum hostiam caedi; ubi illud signum defossum erit, eo magistratum Romanum escendere fas non esse. <span class="">section 13</span> sin autem sese devovere volet, sicuti Decius devovit, ni moritur, neque suum neque publicum divinum pure faciet, sive hostia sive quo alio volet. qui sese devoverit, Vulcano arma sive cui alii divo vovere volet, ius est; <span class="">section 14</span> telo, super quod stans consul precatus est, hostem potiri fas non est; si pQtiatur, Marti suovetaurilibus piaculum fieri.</p><p><span class="">chapter 11</span> <span class="">section 1</span> haec, etsi omnis divini humanique moris memoria abolevit nova peregrinaque omnia priscis ac patriis praeferendo, haud ab re duxi verbis quoque ipsis, ut tradita nuncupataque sunt, referre. <span class="">section 2</span> Romanis post proelium demum factum Samnites venisse subsidio, expectato eventu pugnae, apud quosdam auctores invenio. <span class="">section 3</span> Latinis quoque ab Lavinio auxilium, dum deliberando terunt tempus, victis demum ferri coeptum; <span class="">section 4</span> et, cum iam portis prima signa et pars <span class="pagebreak" id="index.xml-pb-d30e721">[Page p.464]</span> agminis esset egressa, nuntio adlato de clade Latinorum cum conversis signis retro in urbem rediretur, praetorem eorum nomine Milionium dixisse ferunt pro paulula via magnam mercedem esse Romanis solvendam.</p><p><span class="">section 5</span> qui Latinorum pugnae superfuerant multis itineribus dissipati cum se in unum conglobassent, Vescia urbs eis receptaculum fuit. <span class="">section 6</span> ibi in conciliis Numisius, imperator eorum, ad <span class="italics">renovandum bellum principes excitabat</span> adfirmando communem vere Martem belli utramque aciem pari caede prostravisse victoriaeque nomen <span class="corr">[tantum]</span> penes Romanos esse, ceteram pro victis fortunam et illos gerere; <span class="">section 7</span> funesta duo consulum praetoria, alterum parricidio filii, alterum consulis devoti caede; trucidatum exercitum omnem, caesos hastatos principesque, stragem et ante signa et post signa factam, triarios postremo rem restituisse; <span class="">section 8</span> Latinorum etsi pariter accisae copiae sint, tamen supplemento vel Latium propius esse vel Volscos quam Romam; <span class="">section 9</span> itaque, si videatur eis, se, ex Latinis et ex Volscis populis iuventute propere excita, rediturum infesto exercitu Capuam esse Romanosque nihil <span class="corr">[tum]</span> minus quam proelium expectantes necopinato adventu perculsurum.</p><p><span class="">section 10</span> fallacibus litteris circa Latium nomenque Volscum missis, quia, qui non interfuerant pugnae, ad credendum temere faciliores erant, tumultuarius undique exercitus raptim conscriptus convenit. <span class="">section 11</span> huic agmini Torquatus consul ad Trifanum—inter Sinuessam Minturnasque is locus est—occurrit. priusquam castris locus caperetur, sarcinis utrimque in acervum coniectis pugnatum debellatumque est; <span class="">section 12</span> adeo enim accisae res sunt, ut consuli victorem exercitum ad depopulandos agros eorum ducenti dederent se omnes Latini deditionemque <span class="corr">[eam]</span> Campani sequerentur.</p><p>Latium Capuaque agro multati. <span class="">section 13</span> Latinus ager, Privernati addito agro, et Falernus, qui populi Campani fuerat, usque ad Vulturnum flumen plebi Romanae <span class="pagebreak" id="index.xml-pb-d30e769">[Page p.465]</span> dividitur. <span class="">section 14</span> bina in Latino iugera, ita ut dodrante ex Privernati conplerent, data, terna in Falerno quadrantibus etiam pro longinquitate adiectis. <span class="">section 15</span> extra poenam fuere Latinorum Laurentes Campanorumque equites, quia non desciverant. cum Laurentibus renovari foedus iussum, renovaturque ex eo quotannis post diem decimum Latinarum. <span class="">section 16</span> equitibus Campanis civitas Romana data, monumentoque ut esset, aeneam tabulam in aede Castoris Romae fixerunt. vectigal quoque eis Campanus populus iussus pendere in singulos quotannis — fuere autem mille et sescenti — <span class="strikethrough">denarios</span> nummos quadringenos quinquagenos.</p><p><span class="">chapter 12</span> <span class="">section 1</span> ita bello gesto praemiis poenaque pro cuiusque z merito persolutis T. Manlius Romam rediit. cui venienti seniores tantum obviam exisse constat, iuventutem et tunc et omni vita deinde aversatam eum <span class="corr">[exsecratamque.]</span> Antiates in agrum Ostiensem, <span class="">section 2</span> Ardeatem, Solonium incursiones fecerunt. Manlius consul, quia ipse per valetudinem id bellum exequi nequierat, dictatorem L. Papirium Crassum, qui <span class="corr">[tum]</span> forte erat praetor, dixit; ab eo magister equitum L. Papirius Cursor dictus. <span class="">section 3</span> nihil memorabile adversus Antiates ab dictatore gestum est, cum aliquot menses stativa in agro Antiati habuisset. <span class="">section 4</span> <span class="corr">[anno]</span> insigni victoria de tot ac tam potentibus populis, ad hoc consulum alterius nobili morte, alterius sicut truci ita claro ad memoriam imperio, successere consules Ti. Aemilius Mamercinus Q. Publilius Philo, neque in similem materiam rerum, <span class="">section 5</span> et ipsi aut suarum rerum aut partium in re publica magis quam patriae memores. Latinos ob iram agri amissi rebellantes in campis Fenectanis fuderunt castrisque exuerunt. <span class="">section 6</span> ibi Publilio, cuius ductu auspicioque res gestae erant, in deditionem accipiente Latinos populos, quorum ibi iuventus caesa erat, Aemilius ad Pedum exercitus duxit. <span class="">section 7</span> Pedanos tuebatur Tiburs, Praenestinus Veliternusque <span class="pagebreak" id="index.xml-pb-d30e819">[Page p.466]</span> populus; venerant et ab Lanuvio Antioque auxilia. <span class="">section 8</span> ubi cum proeliis quidem superior Romanus esset, ad urbem ipsam Pedum castraque sociorum populorum, quae urbi adiuncta erant, integer labor restaret, <span class="">section 9</span> bello infecto repente omisso consul, quia collegae decretum triumphum audivit, ipse quoque triumphi ante victoriam flagitator Romam rediit. <span class="">section 10</span> qua cupiditate offensis patribus negantibusque nisi Pedo capto aut dedito triumphum, hinc alienatus ab senatu Aemilius seditiosis tribunatibus similem deinde consulatum gessit. <span class="">section 11</span> nam neque, quoad fuit consul, criminari apud populum patres destitit collega haudquaquam adversante, quia et ipse de plebe erat— <span class="">section 12</span> materiam autem praebebat criminibus ager in Latino Falernoque agro maligne plebei divisus—, et postquam senatus, finire imperium consulibus cupiens, dictatorem adversus rebellantes Latinos dici iussit, <span class="">section 13</span> Aemilius, cuius <span class="corr">[tum]</span> fasces erant, collegam dictatorem dixit; ab eo magister equitum Iunius Brutus dictus.</p><p>dictatura popularis <span class="">section 14</span> et orationibus in patres criminosis fuit, et quod tres leges secundissimas plebei, adversas nobilitati tulit: <span class="">section 15</span> unam, ut plebi scita omnes Quirites tenerent, alteram, ut legum, quae comitiis centuriatis ferrentur, ante initum suffragium patres auctores fierent, <span class="">section 16</span> tertiam, ut alter utique ex plebe, cum eo <span class="strikethrough"><span class="corr">[uentum]</span> sit</span> , ut utrumque plebeium fieri liceret, censor crearetur. <span class="">section 17</span> plus eo anno domi acceptum cladis ab consulibus ac dictatore, quam ex victoria eorum bellicisque rebus foris auctum imperium patres credebant.</p><p><span class="">chapter 13</span> <span class="">section 1</span> anno insequenti, L. Furio Camillo C. Maenio consulibus, quo insignitius omissa res Aemilio, superioris anni consuli, exprobraretur, Pedum armis virisque et omni vi expugnandum ac delendum senatus fremit; coactique novi consules omnibus <span class="corr">[eam]</span> rem praeverti proficiscuntur. <span class="">section 2</span> iam <span class="italics">in</span> Latio is status erat rerum, ut neque bellum neque pacem pati possent; ad bellum <span class="pagebreak" id="index.xml-pb-d30e877">[Page p.467]</span> opes deerant; <span class="">section 3</span> pacem ob agri adempti dolorem aspernabantur. mediis consiliis standum videbatur, ut oppidis se tenerent, ne lacessitus Romanus causam belli haberet, et, si cuius oppidi obsidio nuntiata esset, undique ex omnibus populis auxilium obsessis ferretur. <span class="">section 4</span> neque tamen nisi admodum a paucis populis Pedani adiuti sunt. <span class="">section 5</span> Tiburtes Praenestinique, quorum ager propior erat, Pedum pervenere; Aricinos <span class="corr">[Lanuuinosque]</span> et Veliternos Antiatibus Volscis se coniugentes ad Asturae flumen Maenius inproviso adortus fudit. <span class="">section 6</span> Camillus ad Pedum cum Tiburtibus, maxime valido exercitu, maiore mole, quamquam aeque prospero eventu, pugnat. <span class="">section 7</span> tumultum maxime repentina inter proelium eruptio oppidanorum fecit, in quos parte exercitus conversa Camillus non conpulit solum eos intra moenia, sed eodem etiam die, cum ipsos auxiliaque eorum perculisset, oppidum scalis cepit. <span class="">section 8</span> <span class="corr">[placuit]</span> inde iam maiore conatu animoque ab unius expugnatione urbis ad perdomandum Latium victorem circumducere exercitum. nec quievere, antequam expugnando aut in deditionem accipiendo singulas urbes Latium omne subegere. <span class="">section 9</span> praesidiis inde dispositis per recepta oppida Romam ad destinatum omnium consensu triumphum decessere. additus triumpho honos, ut statuae equestres eis—rara illa aetate res—in foro ponerentur. <span class="">section 10</span> <span class="corr">[priusquam]</span> comitiis in insequentem annum consules rogarent, Camillus de Latinis populis ad senatum rettulit atque ita disseruit: ' <span class="">section 11</span> patres conscripti, quod bello armisque in Latio agendum fuit, id iam deum benignitate ac virtute militum ad finem venit. <span class="">section 12</span> caesi ad Pedum Asturamque sunt exercitus hostium; oppida Latina omnia et Antium ex Volscis aut vi capta aut recepta in deditionem praesidiis tenentur vestris. <span class="">section 13</span> reliqua consultatio est, quoniam rebellando saepius nos sollicitant, quonam modo perpetua pace quietos obtineamus. <span class="">section 14</span> di inmortales ita vos potentes huius consilii <span class="pagebreak" id="index.xml-pb-d30e923">[Page p.468]</span> fecerunt, ut, sit Latium deinde an non sit, in vestra manu posuerint; itaque pacem vobis, quod ad Latinos attinet, parare in perpetuum vel saeviendo vel ignoscendo potestis. <span class="">section 15</span> vultis crudeliter consulere in deditos victosque? licet delere omne Latium, vastas inde solitudines facere, unde sociali egregio exercitu per multa bella magnaque saepe usi estis; <span class="">section 16</span> vultis exemplo <span class="corr">[maiorum]</span> augere rem Romanam victos in civitatem accipiendo? materia crescendi per summam gloriam suppeditat. certe id firmissimum longe imperium est, quo oboedientes gaudent. <span class="">section 17</span> sed maturato opus est, quidquid statuere placet; tot populos inter spem metumque suspensos animi habetis; et vestram itaque de eis curam quam primum absolvi, et illorum animos, dum expectatione stupent, seu poena seu beneficio praeoccupari oportet. <span class="">section 18</span> nostrum fuit efficere, ut omnium rerum vobis ad consulendum potestas esset, vestrum est decernere, quod optimum vobis reique publicae sit.'</p><p><span class="">chapter 14</span> <span class="">section 1</span> principes senatus relationem consulis de summa rerum laudare, sed, cum aliorum causa alia esset, ita expediri posse consilium dicere, ut pro merito cuiusque statueretur, si de singulis nominatim referrent populis. <span class="">section 2</span> relatum igitur de singulis decretumque. Lanuvinis civitas data sacraque sua reddita cum eo, ut aedes lucusque Sospitae Iunonis communis Lanuvinis municipibus cum populo Romano esset. Aricini Nomentanique et Pedani eodem iure, <span class="">section 3</span> quo Lanuvini, <span class="">section 4</span> in civitatem accepti, Tusculanis servata civitas, quam habebant, crimenque rebellionis a publica fraude in paucos auctores versum. <span class="">section 5</span> in Veliternos, veteres cives Romanos, quod totiens rebellassent, graviter saevitum; et muri deiecti et senatus inde abductus iussique trans Tiberim habitare, <span class="">section 6</span> ut eius, qui cis Tiberim deprehensus esset, usque ad mille assium clarigatio esset nec prius quam aere persoluto is, qui cepisset, extra vincula captum haberet. <span class="">section 7</span> in agrum senatorum coloni missi, quibus adscriptis speciem antiquae <span class="pagebreak" id="index.xml-pb-d30e959">[Page p.469]</span> frequentiae Velitrae receperunt. <span class="">section 8</span> et Antium nova colonia missa cum eo, ut Antiatibus permitteretur, si et ipsi adscribi coloni vellent; naves inde longae abactae interdictumque mari Antiati populo est et civitas data. <span class="">section 9</span> Tiburtes Praenestinique agro multati, neque ob recens tantum rebellionis commune cum aliis Latinis crimen, sed quod taedio imperii Romani cum Gallis, gente efferata, arma quondam consociassent. ceteris Latinis populis conubia commerciaque <span class="">section 10</span> et concilia inter se ademerunt. Campanis, equitum honoris causa, quia cum Latinis rebellare noluissent, Fundanisque et Formianis, quod per fines eorum tuta pacataque semper fuisset via, civitas sine suffragio data. Cumanos Suessulanosque eiusdem iuris condicionisque, <span class="">section 11</span> cuius Capuam, esse placuit. <span class="">section 12</span> naves Antiatium partim in navalia Romae subductae partim incensae, rostrisque earum suggestum in foro exstructum adornari placuit, Rostraque id templum appellatum.</p><p><span class="">chapter 15</span> <span class="">section 1</span> C. Sulpicio Longo P. Aelio Paeto consulibus, cum omnia non opes magis Romanae quam beneficiis parta gratia bona pace obtineret, inter Sidicinos Auruncosque bellum ortum. <span class="">section 2</span> Aurunci a T. Manlio consule in deditionem accepti nihil deinde moverant; eo petendi auxilii ab Romanis causa iustior fuit. <span class="">section 3</span> sed priusquam consules ab urbe—iusserat enim senatus defendi Auruncos— <span class="">section 4</span> exercitum educerent, fama adfertur Auruncos metu oppidum deseruisse profugosque cum coniugibus ac liberis Suessam communisse, quae nunc Aurunca appellatur, moenia antiqua eorum urbemque ab Sidicinis deletam. <span class="">section 5</span> ob ea infensus consulibus senatus, quorum cunctatione proditi socii essent, dictatorem dici iussit. dictus C. Claudius Inregillensis magistrum equitum C. Claudium Hortatorem dixit. religio inde iniecta de dictatore, <span class="">section 6</span> et cum augures vitio creatum videri dixissent, dictator magisterque equitum se magistratu abdicarunt.</p><p><span class="">section 7</span> eo anno Minucia Vestalis suspecta primo propter <span class="pagebreak" id="index.xml-pb-d30e993">[Page p.470]</span> mundiorem iusto cultum, <span class="">section 8</span> insimulata deinde apud pontifices ab indice servo, cum decreto eorum iussa esset sacris abstinere familiamque in potestate habere, facto iudicio viva sub terram ad portam Collinam extra viam stratam defossa Scelerato campo; credo ab incesto id ei loco nomen factum.</p><p><span class="">section 9</span> eodem anno Q. Publilius Philo praetor primus de plebe adversante Sulpicio consule, qui negabat rationem eius se habiturum, est factus senatu, cum in summis imperiis id non obtinuisset, minus in praetura tendente.</p><p><span class="">chapter 16</span> <span class="">section 1</span> insequens annus, L. Papirio Crasso K. Duillio consulibus, Ausonum magis novo quam magno bello fuit insignis. <span class="">section 2</span> ea gens <span class="corr">[Cales]</span> urbem incolebat; Sidicinis finitimis arma coniunxerat unoque proelio <span class="corr">[haud]</span> sane memorabili duorum populorum exercitus fusus propinquitate urbium et ad fugam pronior et in fuga ipsa tutior fuit. <span class="">section 3</span> nec tamen omissa eius belli cura patribus, quia totiens iam Sidicini aut ipsi moverant bellum aut moventibus auxilium tulerant aut causa armorum fuerant.</p><p><span class="">section 4</span> itaque omni ope adnisi sunt, ut maximum ea tempestate imperatorem M. Valerium Corvum consulem quartum facerent; <span class="">section 5</span> collega additus Corvo M. Atilius Regulus; et ne forte casu erraretur, petitum ab consulibus, ut extra sortem Corvi ea provincia esset.</p><p>exercitu victore a superioribus consulibus accepto, <span class="">section 6</span> ad <span class="corr">[Cales]</span> , unde bellum ortum erat, profectus cum hostes ab superioris etiam certaminis memoria providos clamore atque impetu primo fudisset, moenia ipsa oppugnare est adgressus. <span class="">section 7</span> et militum quidem is erat ardor, ut iam inde cum scalis succedere ad muros vellent evasurosque contenderent; <span class="">section 8</span> Corvus, quia id arduum factu erat, labore militum potius quam periculo peragere inceptum voluit. itaque aggerem et vineas egit turresque muro admovit, quarum usum forte oblata opportunitas praevertit. <span class="">section 9</span> namque M. Fabius, <span class="corr">[captiuus]</span> <span class="pagebreak" id="index.xml-pb-d30e1054">[Page p.471]</span> Romanus, cum per neglegentiam custodum festo die vinculis ruptis per murum inter opera Romanorum, religata ad pinnam muri reste suspensus, <span class="">section 10</span> manibus se demisisset, perpulit imperatorein, ut vino epulisque sopitos hostes adgrederetur. nec maiore certamine capti cum urbe Ausones sunt, quam acie fusi erant. praeda capta ingens est praesidioque inposito Calibus reductae Romam legiones. <span class="corr">[consul]</span> ex senatus consulto triumphavit et, <span class="">section 11</span> ne Atilius expers gloriae esset, iussi ambo consules adversus Sidicinos ducere exercitum. <span class="">section 12</span> dictatorem ante ex senatus consulto comitiorum habendorum causa dixerunt L. Aemilium Mamercinum; is magistrum equitum Q. Publilium Philonem dixit. dictatore comitia habente consules creati sunt T. Veturius Sp. Postumius.</p><p><span class="italics">ei, <span class="">section 13</span></span> etsi belli pars cum Sidicinis restabat, tamen, ut beneficio praevenirent desiderium plebis, de colonia deducenda Cales rettulerunt; <span class="">section 14</span> factoque senatus consulto, ut duo milia quingenti homines eo scriberentur, triumviros coloniae deducendae agroque dividundo creaverunt K. Duillium, T. Quinctium, M. Fabium.</p><p><span class="">chapter 17</span> <span class="">section 1</span> novi deinde consules a veteribus exercitu accepto ingressi hostium fines populando usque ad moenia atque urbem pervenerunt. <span class="">section 2</span> ibi quia ingenti exercitu conparato Sidicini et ipsi pro extrema spe dimicaturi enixe videbantur et Samnium fama erat conciri ad bellum, <span class="">section 3</span> dictator ab consulibus ex auctoritate senatus dictus P. Cornelius Rufinus, magister equitum M. Antonius. <span class="">section 4</span> religio deinde incessit vitio eos creatos, magistratuque se abdicaverunt; et quia pestilentia insecuta est, velut omnibus eo vitio contactis auspiciis, res ad interregnum rediit. <span class="">section 5</span> ab interregno inito per quintum demum interregem, M. Valerium Corvum, creati consules A. Cornelius iterum et Cn. Domitius. <span class="">section 6</span> Tranquillis rebus fama Gallici belli pro tumultu valuit, ut dictatorem dici placeret. dictus M. Papirius Crassus et magister equitum P. Valerius Publicola. <span class="pagebreak" id="index.xml-pb-d30e1094">[Page p.472]</span> <span class="">section 7</span> a quibus cum dilectus intentius quam adversus finitima bella haberetur, exploratores missi attulerunt quieta omnia apud Gallos esse.</p><p><span class="">section 8</span> Samnium quoque iam alterum annum turbari novis consiliis suspectum erat; eo ex agro Sidicino exercitus Romanus non deductus. <span class="">section 9</span> ceterum Samnites bellum Alexandri Epirensis in Lucanos traxit, qui duo populi adversus regem escensionem a Paesto facientem signis conlatis pugnaverunt. <span class="">section 10</span> eo certamine superior Alexander, incertum qua fide culturus, si perinde cetera processissent, pacem cum Romanis fecit.</p><p>eodem anno census actus novique cives censi. <span class="">section 11</span> tribus propter eos additae Maecia et Scaptia; censores addiderunt Q. Publilius Philo Sp. Postumius. <span class="">section 12</span> Romani facti Acerrani lege ab L. Papirio praetore lata, qua civitas sine suffragio data. haec eo anno domi militiaeque gesta. <span class="">chapter 18</span> <span class="">section 1</span> foedus insequens annus seu intemperie caeli seu humana fraude fuit, M. Claudio Marcello C. Valerio consulibus. <span class="">section 2</span> Flaccum Potitumque varie in annalibus cognomen consulis invenio; ceterum in eo parvi refert, quid veri sit; illud pervelim—nec omnes auctores sunt—proditum falso esse, venenis absumptos, quorum mors infamem annum pestilentia fecerit; <span class="">section 3</span> sicut proditur tamen res, ne cui auctorum fidem abrogaverim, exponenda est.</p><p><span class="">section 4</span> cum primores civitatis similibus morbis eodemque ferme omnes eventu morerentur, ancilla quaedam ad Q. Fabium Maximum aedilem curulem indicaturam se causam publicae pestis professa est, si ab eo fides sibi data esset, <span class="corr">[haud]</span> futurum noxae indicium. <span class="">section 5</span> Fabius confestim rem ad consules, consules ad senatum referunt, consensuque ordinis fides indici data. <span class="">section 6</span> tum patefactum muliebri fraude civitatem premi matronasque ea venena coquere et, si sequi extemplo velint, manifesto deprehendi posse. <span class="">section 7</span> secuti indicem et coquentis quasdam medicamenta et recondita alia invenerunt. <span class="">section 8</span> quibus in <span class="pagebreak" id="index.xml-pb-d30e1140">[Page p.473]</span> forum delatis et ad viginti matronis, apud quas deprehensa erant, per viatorem accitis, duae ex eis, Cornelia ac Sergia, patriciae utraque gentis, cum ea medicamenta salubria esse contenderent, ab confutante indice bibere iussae, ut se falsum commentam arguerent, spatio ad conloquendum sumpto, <span class="">section 9</span> cum summoto populo in conspectu omnium rem ad ceteras rettulissent, haud abnuentibus et illis bibere, epoto medicamento suamet ipsae fraude omnes interierunt. <span class="">section 10</span> conprehensae extemplo earum comites magnum numerum matronarum indicaverunt; ex quibus ad centum septuaginta damnatae. <span class="">section 11</span> neque de veneficiis ante eam diem Romae quaesitum est. <span class="">section 12</span> prodigii ea res loco habita captisque magis mentibus quam consceleratis similis visa; itaque memoria ex annalibus repetita in secessionibus quondam plebis clavum ab dictatore fixum alienatasque discordia mentes hominum eo piaculo conpotes sui fuisse, dictatorem clavi figendi causa creari placuit. <span class="">section 13</span> creatus Cn. Quinctilius magistrum equitum L. Valerium dixit, qui fixo clavo magistratu se abdicaverunt.</p><p><span class="">chapter 19</span> <span class="">section 1</span> creati consules L. Papirius Crassus iterum L. Plautius Venox. cuius principio anni legati ex Volscis Fabraterni et Lucani Romam venerunt orantes, ut in fidem reciperentur: <span class="">section 2</span> si a Samnitium armis defensi essent, se sub imperio populi Romani fideliter atque oboedienter futuros. <span class="">section 3</span> missi tum ab senatu legati denuntiatumque Samnitibus, ut eorum populorum finibus vim abstinerent; valuitque ea legatio, non tam quia pacem volebant Samnites, quam quia nondum parati erant ad bellum.</p><p><span class="">section 4</span> eodem anno Privernas bellum initum, cuius socii Fundani, dux etiam fuit Fundanus Vitruvius Vaccus, vir non domi solum sed etiam Romae clarus; aedes fuere in Palatio eius, qua Vacci prata diruto aedificio publicatoque solo appellata. <span class="">section 5</span> <span class="corr">[aduersus]</span> hunc vastantem effuse Setinum Norbanumque et Coranum agrum L. Papirius profectus haud <span class="pagebreak" id="index.xml-pb-d30e1175">[Page p.474]</span> procul castris eius consedit. <span class="">section 6</span> Vitruvio nec, ut vallo se teneret adversus validiorem hostem, sana constare mens, nec, ut longius a castris dimicaret, animus suppetere; vix tota extra portam castrorum explicata acie, <span class="">section 7</span> fugam magis retro quam proelium aut hostem spectante milite sine consilio, sine audacia depugnat. <span class="">section 8</span> ut et levi momento nec ambigue est victus, ita brevitate ipsa loci facilique receptu in tam propinqua castra haud aegre militem a multa caede est tutatus, <span class="">section 9</span> nec fere quisquam in ipso certamine, pauci in turba fugae extremae, cum in castra ruerent, caesi; primisque tenebris Privernum inde petitum agmine trepido, ut muris potius quam vallo sese tutarentur. a Priverno Plautius alter consul pervastatis passim agris praedaque abacta in agrum Fundanum exercitum inducit. <span class="corr">[ingredienti]</span> fines senatus Fundanorum occurrit; <span class="">section 10</span> negant se pro Vitruvio sectamque eius secutis precatum venisse, sed pro Fundano populo, quem extra culpam belli esse ipsum Vitruvium iudicasse, cum receptaculum fugae Privernum habuerit, non patriam Fundos. <span class="">section 11</span> Priverni igitur hostes populi Romani quaerendos persequendosque esse, qui simul a Fundanis ac Romanis utriusque patriae inmemores defecerint; Fundanis pacem esse et animos Romanos et gratam memoriam acceptae civitatis. <span class="">section 12</span> orare se consulem, ut bellum ab innoxio populo abstineat; agros, urbem, corpora ipsorum coniugumque ac liberorum suorum in potestate populi Romani esse futuraque. <span class="">section 13</span> conlaudatis Fundanis consul litterisque Romam missis, in officio Fundanos esse, ad Privernum flexit iter. prius animadversum in eos, qui capita coniurationis fuerant, a consule scribit Claudius; <span class="">section 14</span> ad trecentos quinquaginta ex coniuratis vinctos Romam <span class="corr">[missos]</span> eamque deditionem ab senatu non acceptam, quod egentium atque humilium poena defungi velle Fundanum populum censuerint.</p><p><span class="">chapter 20</span> <span class="">section 1</span> Privernum duobus consularibus exercitibus cum obsideretur, alter consul comitiorum causa <span class="corr">[Romam]</span> <span class="pagebreak" id="index.xml-pb-d30e1221">[Page p.475]</span> revocatus. <span class="">section 2</span> carceres eo anno in circo primum statuti. <span class="">section 3</span> <span class="corr">[nondum]</span> perfunctos cura Privernatis belli tumultus Gallici fama atrox invasit haud ferme <span class="corr">[unquam]</span> neglecta patribus. extemplo igitur consules novi L. Aemilius Mamercinus et C. Plautius eo ipso die, kal. Quinctilibus, quo magistratum inierunt, conparare inter se provincias iussi et Mamercinus, cui Gallicum <span class="corr">[bellum]</span> evenerat, scribere exercitum sine ulla vacationis venia; quin opificum quoque vulgus et sellularii, <span class="">section 4</span> minime militiae idoneum genus, exciti dicuntur Veiosque ingens exercitus contractus, ut inde obviam Gallis iretur; longius discedi, <span class="">section 5</span> ne alio itinere hostis falleret ad urbem incedens, non placuit. paucos deinde post dies satis explorata temporis eius quiete a Gallis Privernum omnis conversa vis. <span class="corr">[duplex]</span> inde fama est; <span class="">section 6</span> alii vi <span class="corr">[captam]</span> urbem Vitruviumque vivum in potestatem venisse, alii, priusquam ultima adhiberetur vis, ipsos se in dicionem consulis caduceum praeferentes <span class="corr">[permisisse]</span> auctores sunt Vitruviumque ab suis traditum. <span class="">section 7</span> senatus de Vitruvio Privernatibusque consultus <span class="corr">[consulem]</span> Plautium dirutis Priverni muris praesidioque valido inposito ad triumphum accersit; Vitruvium in carcere adservari iussit, quoad consul redisset, tum verberatum necari. aedes eius, <span class="">section 8</span> quae essent in Palatio, diruendas, bona Semoni Sango censuerunt consecranda; quodque aeris ex eis redactum est, ex eo aenei orbes facti positi in sacello Sangus adversus aedem Quirini. <span class="">section 9</span> de senatu Privernate ita decretum, ut, qui senator Priverni post defectionem ab Romanis mansisset, trans Tiberim lege eadem, qua Veliterni, habitaret. <span class="">section 10</span> His ita decretis usque ad triumphum Plauti silentium de Privernatibus fuit; post triumphum consul necato Vitruvio sociisque eius noxae apud satiatos iam suppliciis nocentium tutam mentionem de Privernatibus ratus ' <span class="">section 11</span> quoniam auctores defectionis' inquit 'meritas <span class="pagebreak" id="index.xml-pb-d30e1288">[Page p.476]</span> poenas et ab dis inmortalibus et a vobis habent, patres conscripti, quid placet de innoxia multitudine fieri? equidem, <span class="">section 12</span> etsi meae partes exquirendae magis sententiae quam dandae sunt, tamen, cum videam Privernates vicinos Samnitibus esse, unde nunc nobis incertissima pax est, quam minimum irarum inter nos illosque relinqui velim.'</p><p><span class="">chapter 21</span> <span class="">section 1</span> cum ipsa per sese res anceps esset, prout cuiusque ingenium erat atrocius mitiusve suadentibus, tum incertiora omnia unus ex Privernatibus legatis fecit, magis condicionis, in qua natus esset, quam praesentis necessitatis memor, <span class="">section 2</span> qui interrogatus a quodam tristioris sententiae auctore, quam poenam meritos Privernates censeret, 'eam' inquit, 'quam merentur qui se libertate dignos censent.' <span class="">section 3</span> cuius cum feroci responso infestiores factos videret consul eos, qui ante Privernatium causam inpugnabant, ut ipse benigna interrogatione mitius responsum eliceret, 'quid? <span class="">section 4</span> si poenam' inquit 'remittimus vobis, qualem nos pacem vobiscum habituros speremus?' 'si bonam dederitis' inquit, 'et fidam et perpetuam; <span class="">section 5</span> si malam, haud diuturnam'. tum vero minari, nec id ambigue, Privernatem quidam, et illis vocibus ad rebellandum incitari pacatos populos; pars mitior senatus ad meliora responsum trahere <span class="">section 6</span> et dicere viri et liberi vocem auditam; an credi posse ullum populum aut hominem denique in ea condicione, cuius eum paeniteat, diutius, quam necesse sit, mansurum? <span class="">section 7</span> ibi pacem esse fidam, ubi voluntarii pacati sint, neque eo loco, ubi servitutem esse velint, fidem sperandam esse. <span class="">section 8</span> in hanc sententiam maxime consul ipse inclinavit animos, identidem ad principes sententiarum consulares, <span class="">section 9</span> uti exaudiri posset a pluribus, dicendo eos demum, qui nihil praeterquam de libertate cogitent, dignos esse, qui Romani fiant. <span class="">section 10</span> itaque et in senatu causam obtinuere, et ex auctoritate patrum latum ad populum est, ut Privernatibus civitas daretur.</p><div class="pagebreak" id="index.xml-pb-d30e1318">[Page p.477]</div><p>eodem anno Anxur trecenti in coloniam missi sunt; <span class="">section 11</span> bina iugera agri acceperunt.</p><p><span class="">chapter 22</span> <span class="">section 1</span> secutus est annus nulla re belli domive insignis, P. Plautio Proculo P. Cornelio Scapula consulibus, praeterquam quod Fregellas— <span class="">section 2</span> Hernicorum is ager, deinde Volscorum fuerat—colonia deducta et populo visceratio data a M. Flavio in funere matris. <span class="">section 3</span> erant, qui per speciem honorandae parentis meritam mercedem populo solutam interpretarentur, quod eum die dicta ab aedilibus crimine stupratae matris familiae absolvisset. <span class="">section 4</span> data visceratio in praeteriti iudicii gratiam honoris etiam ei causa fuit. tribunatumque plebei proximis comitiis petentibus absens praefertur. Palaepolis fuit haud procul inde, <span class="">section 5</span> ubi nunc Neapolis sita est; duabus urbibus populus idem habitabat. Cumis erant oriundi; <span class="">section 6</span> Cumani Chalcide Euboica originem trahunt. classe, qua advecti ab domo fuerant, multum in ora maris eius, quod accolunt, potuere, primo in insulas Aenariam et Pithecusas egressi, deinde in continentem ausi sedes transferre. <span class="">section 7</span> haec civitas cum suis viribus <span class="corr">[tum]</span> Samnitium infidae adversus Romanos societati freta, sive pestilentiae, quae Romanam urbem adorta nuntiabatur, fidens multa hostilia adversus Romanos agrum Campanum Falernumque incolentes fecit. <span class="">section 8</span> <span class="corr">[igitur]</span> L. Cornelio Lentulo Q. Publilio Philone iterum consulibus, fetialibus Palaepolim ad res repetendas missis, cum relatum esset a Graecis, gente lingua magis strenua quam factis, ferox responsum, ex auctoritate patrum populus Palaepolitanus bellum fieri iussit. <span class="">section 9</span> inter consules provinciis conparatis bello Graeci persequendi Publilio evenerunt; <span class="">section 10</span> Cornelius altero exercitu Samnitibus, si qua se moverent, oppositus. fama autem erat defectioni Campanorum inminentes <span class="italics">ad</span> <span class="italics">Capuam</span> admoturos castra; ibi optumum visum Cornelio stativa habere.</p><p><span class="">chapter 23</span> <span class="">section 1</span> ab utroque consule exiguam spem pacis <span class="pagebreak" id="index.xml-pb-d30e1373">[Page p.478]</span> cum Samnitibus esse certior fit senatus: Publilius duo milia Nolanorum militum et quattuor Samnitium, magis Nolanis cogentibus quam voluntate Graecorum, recepta Palaepoli scripserat Romam, Cornelius: <span class="">section 2</span> compertum <span class="italics">se</span> <span class="italics">habere</span> dilectum indictum a magistratibus universumque Samnium erectum ac vicinos populos, Privernatem Fundanumque et Formianum, <span class="corr">[haud]</span> ambigue sollicitari. <span class="">section 3</span> ob haec cum legatos mitti placuisset prius ad Samnites, quam bellum fieret, responsum redditur ab Samnitibus ferox. <span class="">section 4</span> ultro incusabant iniurias Romanorum; neque eo neglegentius ea, quae ipsis obicerentur, purgabant: <span class="corr">[haud]</span> ullo publico consilio auxiliove iuvari Graecos; <span class="">section 5</span> nec Fundanum Formianumve a se sollicitatos; quippe minime paenitere se virium suarum, si bellum placeat. <span class="">section 6</span> ceterum non posse dissimulare aegre pati civitatem Samnitium, quod Fregellas ex Volscis captas dirutasque ab se restituerit Romanus populus coloniamque in Samnitium agro inposuerint, quam coloni eorum Fregellas appellent; <span class="">section 7</span> <span class="corr">[eam]</span> se contumeliam iniuriamque, ni sibi ab iis, qui fecerint, dematur, ipsos omni vi depulsuros esse. <span class="">section 8</span> cum Romanus legatus ad disceptandum eos ad communes socios atque amicos vocaret, 'quid perplexe agimus?' inquit; 'nostra certamina, Romani, non verba legatorum nec hominum quisquam disceptator, sed campus Campanus, in quo concurrendum est, et arma et communis Mars belli decernet. <span class="">section 9</span> proinde inter Capuam Suessulamque castra castris conferamus et, Samnis Romanusne imperio Italiam regat, decernamus.' <span class="">section 10</span> legati Romanorum cum se non, quo hostis vocasset, sed quo imperatores sui duxissent, ituros esse respondissent, <span class="italics">domum rediere.</span></p><p>iam Publilius inter Palaepolim Neapolimque loco opportune capto diremerat hostibus societatem auxilii mutui, qua, ut quisque locus premeretur, inter se usi fuerant. <span class="">section 11</span> itaque cum et comitiorum dies instaret et Publilium inminentem hostium muris avocari ab spe capiendae in dies urbis <span class="corr">[haud]</span> e re publica esset, <span class="">section 12</span> actum <span class="pagebreak" id="index.xml-pb-d30e1435">[Page p.479]</span> cum tribunis est, ad populum ferrent, ut, cum Q. Publilius Philo consulatu abisset, pro consule rem gereret, quoad debellatum cum Graecis esset. <span class="">section 13</span> L. Cornelio, quia ne eum quidem in Samnium iam ingressum revocari ab impetu belli placebat, litterae missae, ut <span class="corr">[dictatorem]</span> comitiorum causa diceret. <span class="">section 14</span> dixit M. Claudium Marcellum; ab eo magister equitum dictus Sp. Postumius. nec tamen ab dictatore comitia sunt habita, quia, vitione creatus esset, in disquisitionem venit. consulti augures vitiosum videri dictatorem pronuntiaverunt. <span class="">section 15</span> eam rem tribuni suspectam infamemque criminando fecerunt: nam neque facile fuisse id vitium nosci, cum consul oriens de nocte silentio diceret dictatorem, neque ab consule cuiquam publice privatimve de ea re scriptum esse, <span class="">section 16</span> nec quemquam mortalium extare, qui se vidisse aut audisse quid dicat, quod auspicium dirimeret, neque augures divinare Romae sedentes potuisse, quid in castris consuli vitii obvenisset. cui non apparere, quod plebeius dictator sit, id vitium auguribus visum? <span class="">section 17</span> haec aliaque ab tribunis nequiquam iactata; tandem ad interregnum res rediit, dilatisque alia atque alia de causa comitiis quartus decimus demum interrex L. Aemilius consules creat C. Poetelium L. Papirium <span class="corr">[Mugillanum;]</span> Cursorem in aliis annalibus invenio.</p><p><span class="">chapter 24</span> <span class="">section 1</span> eodem anno Alexandream in Aegypto proditum conditam, Alexandrumque Epiri regem ab exule Lucano interfectum sortes Dodonaei <span class="corr">[Iouis]</span> eventu adfirmasse. <span class="">section 2</span> accito ab Tarentinis in Italiam data dictio erat, caveret Acherusiam <span class="corr">[aquam]</span> Pandosiamque urbem; ibi fatis eius terminumn dari. <span class="">section 3</span> eoque ocius transmisit in Italiam, ut quam maxime procul abesset urbe Pandosia in Epiro et Acheronte amni, quem ex Molosside fluentem in stagna inferna accipit Thesprotius sinus. ceterum ut ferme fugiendo in media fata ruitur, <span class="">section 4</span> cum saepe Bruttias Lucanasque legiones fudisset, Heracleam Tarentinorum coloniam ex Lucanis, Sipottum <span class="italics">Apulorum</span> <span class="pagebreak" id="index.xml-pb-d30e1488">[Page p.480]</span> Consentiamque Bruttiorum ac Terinam, alias inde Messapiorum ac Lucanorum cepisset urbes et trecentas familias inlustres in Epirum, quas obsidum numero haberet, <span class="">section 5</span> misisset, haud procul Pandosia urbe, inminente Lucanis ac Bruttiis finibus, tris tumulos aliquantum inter se distantes insedit, ex quibus incursiones in omnem partem agri hostilis faceret; <span class="">section 6</span> et ducentos ferme Lucanorum exules circa se pro fidis habebat, ut pleraque eius generis ingenia sunt, cum fortuna mutabilem gerentes fidem.</p><p><span class="">section 7</span> Imbres continui campis omnibus inundatis cum interclusissent trifariam exercitum a mutuo inter se auxilio, duo praesidia, quae sine rege erant, inproviso hostium adventu opprimuntur; deletisque eis ad ipsius obsidionem omnes conversi. <span class="">section 8</span> inde ab Lucanis exulibus ad suos nuntii missi sunt, pactoque reditu promissum est regem aut vivum aut mortuum in potestatem daturos. <span class="">section 9</span> ceterum cum delectis ipse egregium facinus ausus per medios erumpit hostes et ducem Lucanorum comminus congressum obtruncat; <span class="">section 10</span> contrahensque suos ex fuga palatos pervenit ad amnem, ruinis recentibus pontis, quem vis aquae abstulerat, indicantem iter. quem cum incerto vado transiret agmen, <span class="">section 11</span> fessus metu ac labore miles increpans nomen abominandum fluminis 'iure Acheros vocaris' inquit. quod ubi ad aures accidit regis, adiecit extemplo animum fatis suis substititque dubius, an transiret. <span class="">section 12</span> tum Sotimus, minister ex regiis pueris, quid in tanto discrimine periculi cunctaretur, interrogans, indicat Lucanos insidiis quaerere locum. <span class="">section 13</span> quos ubi respexit rex procul grege facto venientes, stringit gladium et per medium amnem transmittit equum; iamque in vadum egressum eminus veruto Lucanus exul transfigit. <span class="">section 14</span> lapsum inde cum inhaerente telo corpus exanime detulit amnis in hostium praesidia. ibi foeda laceratio corporis facta. namque praeciso medio partem Consentiam misere, pars ipsis retenta ad ludibrium. <span class="">section 15</span> quae cum iaculis saxisque procul <span class="pagebreak" id="index.xml-pb-d30e1515">[Page p.481]</span> incesseretur, mulier una ultra humanarum irarum fidem saevienti turbae inmixta, ut parumper sustinerent, precata, flens ait virum sibi liberosque captos apud hostes esse; sperare corpore regio utcumque mulcato se suos redempturam. <span class="">section 16</span> is finis lacerationi fuit, sepultumque Consentiae quod membrorum reliquum fuit cura mulieris unius, ossaque Metapontum ad hostes remissa, <span class="">section 17</span> inde Epirum devecta ad Cleopatram uxorem sororemque Olympiadem, quarum mater magni Alexandri altera, soror altera fuit. <span class="corr">[haec]</span> de Alexandri Epirensis tristi eventu, <span class="">section 18</span> quamquam Romano bello fortuna eum abstinuit, tamen, quia in Italia bella gessit, paucis dixisse satis sit.</p><p><span class="">chapter 25</span> <span class="">section 1</span> eodem anno lectisternium Romae, quinto post conditam urbem, iisdem, quibus ante, placandis habitum est deis. <span class="">section 2</span> novi deinde consules iussu populi cum misissent, qui indicerent Samnitibus bellum, ipsi maiore conatu quam adversus Graecos cuncta parabant; et alia nova nihil tum animo tale agitantibus accesserunt auxilia: <span class="">section 3</span> Lucani atque Apuli, quibus gentibus nihil ad <span class="corr">[eam]</span> diem cum Romano populo fuerat, in fidem venerunt, arma virosque ad bellum pollicentes; foedere ergo in amicitiam accepti. eodem tempore etiam in Samnio res prospere gesta. <span class="">section 4</span> tria oppida in potestatem venerunt, Allifae Callifae Rufrium, aliusque ager primo adventu consulum longe lateque est pervastatus. <span class="">section 5</span> <span class="corr">[hoc]</span> bello tam prospere commisso alteri quoque bello, quo Graeci obsidebantur, iam finis aderat. nam praeterquam quod intersaeptis munimentis hostium pars parti abscisa erat, foediora aliquanto intra muros iis, <span class="">section 6</span> quibus hostis territabat <span class="strikethrough">patiebantur</span> , et velut capti a suismet ipsi praesidiis indigna iam <span class="italics">in</span> liberis quoque ac coniugibus et quae captarum urbium extrema sunt patiebantur. <span class="">section 7</span> itaque cum et a Tarento et a Samnitibus fama esset nova auxilia ventura, Samnitium plus, quam vellent, intra moenia esse rebantur, Tarentinorum <span class="pagebreak" id="index.xml-pb-d30e1568">[Page p.482]</span> iuventutem, <span class="">section 8</span> Graeci Graecos, haud minus per quos Samniti Nolanoque quam ut Romanis hostibus resisterent, expectabant; postremo levissimum malorum deditio ad Romanos visa. <span class="">section 9</span> Charilaus et Nymphius principes civitatis communicato inter se consilio partes ad rem agendam divisere, ut alter ad imperatorem Romanorum transfugeret, alter subsisteret ad praebendam opportunam consilio urbem. <span class="">section 10</span> Charilaus fuit, qui ad Publilium Philonem venit et, quod bonum faustum felix Palaepolitanis populoque Romano esset, tradere se ait moenia statuisse. <span class="">section 11</span> eo facto utrum ab se prodita an servata patria videatur, in fide Romana positum esse. sibi privatim nec pacisci quicquam nec petere; publice petere quam pacisci magis, <span class="">section 12</span> ut, si successisset inceptis, cogitaret populus Romanus potius, cum quanto studio periculoque reditum in amicitiam suam esset, quam qua stultitia et temeritate de officio decessum. <span class="">section 13</span> conlaudatus ab imperatore tria milia militum ad occupandam <span class="corr">[eam]</span> partem urbis, quam Samnites insidebant, accepit; praesidio ei L. Quinctius tribunus militum praepositus.</p><p><span class="">chapter 26</span> <span class="">section 1</span> eodem tempore et Nymphius praetorem Samnitium arte adgressus perpulerat, ut, quoniam omnis Romanus exercitus aut circa Palaepolim aut in Samnio esset, sineret se classe circumvehi ad Romanum agrum, non oram modo maris sed ipsi urbi propinqua loca depopulaturum. <span class="">section 2</span> sed, ut falleret, nocte proficiscendum esse extemploque naves deducendas. quod quo maturius fieret, omnis iuventus Samnitium praeter necessarium urbis praesidium ad litus missa.</p><p>ubi dum Nymphius in tenebris <span class="">section 3</span> et multitudine semet ipsa inpediente, sedulo aliis alia imperia turbans, terit tempus, Charilaus ex conposito ab sociis in urbem receptus, cum summa urbis Romano milite inplesset, tolli clamorem iussit; ad quem Graeci signo accepto a principibus quievere, <span class="">section 4</span> Nolani per aversam partem urbis via Nolam ferente effugiunt. Samnitibus <span class="pagebreak" id="index.xml-pb-d30e1603">[Page p.483]</span> exclusis ab urbe ut expeditior in praesentia fuga, ita foedior, <span class="">section 5</span> postquam periculo evaserunt, visa, quippe qui inermes nulla rerum suarum non relicta inter hostes, ludibrium non externis modo sed etiam popularibus, spoliati atque egentes domos rediere. <span class="corr">[haud]</span> ignarus opinionis alterius, <span class="">section 6</span> qua haec proditio ab Samnitibus facta traditur, cum auctoribus hoc dedi, quibus dignius credi est, <span class="corr">[tum]</span> foedus Neapolitanum — eo enim deinde summa rei Graecorum venit—similius vero facit ipsos in amicitiam redisse. <span class="">section 7</span> Publilio triumphus decretus, quod satis credebatur obsidione domitos hostes in fidem venisse. duo singularia haec ei viro primum contigere, prorogatio imperii, non ante in ullo facta, et acto honore triumphus.</p><p><span class="">chapter 27</span> <span class="">section 1</span> aliud subinde bellum cum alterius orae Graecis exortum. <span class="">section 2</span> namque Tarentini, cum rem Palaepolitanam vana spe auxilii aliquamdiu sustinuissent, postquam Romanos urbe potitos accepere, velut destituti ac non qui ipsi destituissent, increpare Palaepolitanos, ira atque invidia in Romanos furere, eo etiam, quod Lucanos et Apulos—nam utraque eo anno societas coepta est—in fidem populi Romani venisse adlatum est: <span class="">section 3</span> quippe propemodum perventum ad se esse, iamque in eo rem fore, ut Romani aut hostes aut domini habendi sint. <span class="">section 4</span> discrimen profecto rerum suarum in bello Samnitium eventuque eius verti; eam solam gentem restare, nec <span class="corr">[eam]</span> ipsam satis validam, quando Lucanus defecerit; <span class="">section 5</span> quem revocari adhuc inpellique ad abolendam societatem Romanam posse, si qua ars serendis discordiis adhibeatur. <span class="">section 6</span> <span class="corr">[haec]</span> consilia cum apud cupidos rerum novandarum valuissent, ex iuventute quidam Lucanorum pretio adsciti, clari magis inter populares quam honestly, inter se mulcati ipsi virgis cum corpora nuda intulissent in civium coetum, <span class="">section 7</span> vociferati sunt se, quod castra Romana ingredi ausi essent, a consulibus virgis caesos ac prope securi percussos esse. <span class="">section 8</span> deformis suapte <span class="pagebreak" id="index.xml-pb-d30e1659">[Page p.484]</span> natura res cum speciem iniuriae magis quam doli prae se ferret, concitati homines cogunt clamore suo magistratus senatum vocare, <span class="">section 9</span> et alii circumstantes concilium bellum in Romanos poscunt, alii ad concitandam in arma multitudinem agrestium discurrunt, tumultuque etiam sanos consternante animos decernitur, ut societas cum Samnitibus renovaretur, legatique ad eam rem mittuntur. <span class="">section 10</span> repentina res quia quam causam nullam tam ne fidem quidem habebat, coacti a Samnitibus et obsides dare et praesidia in loca munita accipere, caeci fraude et ira nihil recusarunt. <span class="">section 11</span> dilucere deinde brevi fraus coepit, postquam criminum falsorum auctores Tarentum commigravere; sed amissa omni de se potestate nihil ultra, quam ut paeniteret frustra, restabat. <span class="">chapter 28</span> <span class="">section 1</span> eo anno plebei Romanae velut aliud initium libertatis factum est, quod necti desierunt; mutatum autem ius ob unius faeneratoris simul libidinem simul crudelitatem insignem. <span class="">section 2</span> L. Papirius is fuit, cui cum se C. Publilius ob aes alienum paternum nexum dedisset, quae aetas formaque misericordiam elicere poterant, ad libidinem et contumeliam animum accenderunt. <span class="">section 3</span> <span class="strikethrough">ut</span> florem aetatis eius fructum adventicium crediti ratus, primo perlicere adulescentem sermone incesto est conatus; dein, postquam aspernabantur flagitium aures, minis territare atque identidem admonere fortunae; <span class="">section 4</span> postremo, cum ingenuitatis magis quam praesentis condicionis memorem videret, nudari iubet verberaque adferri. <span class="">section 5</span> quibus laceratus iuvenis cum se in publicum proripuisset, libidinem crudelitatemque conquerens faeneratoris, <span class="">section 6</span> ingens vis hominum cum aetatis miseratione atque indignitate iniuriae accensa, tum suae condicionis liberumque suorum respectu, in forum atque inde agmine facto ad curiam concurrit; et, <span class="">section 7</span> cum consules tumultu repentino coacti senatum vocarent, introeuntibus in curiam patribus laceratum iuvenis tergum, procumbentes ad singulorum pedes, ostentabant. <span class="">section 8</span> victum eo die ob inpotentem iniuriam <span class="pagebreak" id="index.xml-pb-d30e1690">[Page p.485]</span> unius ingens vinculum fidei; iussique consules ferre ad populum, ne quis, nisi qui noxam meruisset, donec poenam lueret, in <span class="corr">[compedibus]</span> aut in nervo teneretur; pecuniae creditae bona debitoris, <span class="">section 9</span> non corpus obnoxium esset. ita nexi soluti, cautumque in posterum, ne necterentur.</p><p><span class="">chapter 29</span> <span class="">section 1</span> eodem anno cum satis per se ipsum Samnitium bellum et defectio repens Lucanorum auctoresque defectionis Tarentini sollicitos haberent patres, accessit, ut et Vestinus populus Samnitibus sese coniungeret. <span class="">section 2</span> quae res sicut eo anno sermonibus magis passim hominum iactata quam in publico ullo concilio est, ita insequentis anni consulibus, L. Furio Camillo iterum Iunio Bruto Scaevae, nulla prior potiorque visa est, de qua ad senatum referrent. <span class="">section 3</span> et quamquam <span class="italics">non</span> nova res erat, tamen tanta cura patres incessit, ut pariter eam susceptam neglectamque timerent, ne aut inpunitas eorum lascivia superbiaque aut bello poenae expetitae metu propinquo atque ira concirent finitimos populos. <span class="">section 4</span> et erat genus omne abunde bello Samnitibus par, Marsi Paelignique et Marrucini: quos, si Vestinus attingeretur, omnes habendos hostes. <span class="">section 5</span> vicit tamen pars, quae in praesentia videri potuit maioris animi quam consilii; <span class="">section 6</span> sed eventus docuit fortes fortunam iuvare. bellum ex auctoritate patrum populus adversus Vestinos iussit. <span class="">section 7</span> provincia ea Bruto, Samnium Camillo sorte evenit. exercitus utroque ducti, et cura tuendorum finium hostes prohibiti coniungere arma.</p><p><span class="">section 8</span> ceterum alterum consulem L. Furium, cui maior moles rerum inposita erat, morbo gravi inplicitum fortuna bello subtraxit; <span class="">section 9</span> iussusque dictatorem dicere rei gerendae causa longe clarissimum bello ea tempestate dixit, L. Papirium Cursorem, a quo Q. Fabius Maximus Rullianus magister equitum est dictus: <span class="">section 10</span> par nobile rebus in eo magistratu gestis, discordia tamen, qua prope ad ultimum dimicationis ventum est, nobilius.</p><div class="pagebreak" id="index.xml-pb-d30e1730">[Page p.486]</div><p>ab altero consule in Vestinis multiplex bellum <span class="">section 11</span> nec usquam vario eventu gestum est. nam et pervastavit agros <span class="">section 12</span> et populando atque urendo tecta hostium sataque in aciem invitos extraxit et ita proelio uno accidit Vestinorum res, haudquaquam tamen incruento milite suo, ut non in castra solum refugerent hostes sed iam ne vallo quidem ac fossis freti dilaberentur in oppida, situ urbium moenibusque se defensuri. <span class="">section 13</span> postremo oppida quoque vi expugnare adortus primo Cutinam ingenti ardore militum a vulnerum ira, quod <span class="corr">[haud]</span> fere quisquam integer proelio excesserat, scalis cepit, deinde Cingiliam. <span class="">section 14</span> utriusque urbis praedam militibus, quod eos neque portae nec muri hostium arcuerant, concessit. <span class="">chapter 30</span> <span class="">section 1</span> in Samnium incertis itum auspiciis est; cuius rei vitium non in belli eventum, quod prospere gestum est, sed in rabiem atque iras imperatorum vertit. <span class="">section 2</span> namque Papirius dictator a pullario monitus cum ad auspicium repetendum Romam proficisceretur, magistro equitum denuntiavit, ut sese loco teneret neu absente se cum hoste manum consereret. <span class="">section 3</span> Q. Fabius cum post profectionem dictatoris per exploratores conperisset perinde omnia soluta apud hostes esse, ac si nemo Romanus in Samnio esset, <span class="">section 4</span> seu ferox adulescens indignitate accensus, quod omnia in dictatore viderentur reposita esse, seu occasione bene gerendae rei inductus, exercitu instructo paratoque profectus ad <span class="corr">[Imbrinium]</span> —ita vocant locum—acie cum Samnitibus conflixit. ea fortuna pugnae fuit, <span class="">section 5</span> ut nihil relictum sit, quo, si adfuisset dictator, res melius geri potuerit; non dux militi, non miles duci defuit; <span class="">section 6</span> eques etiam auctore L. Cominio tribuno militum, qui aliquotiens impetu capto perrumpere non poterat hostium agmen, detraxit frenos equis atque ita concitatos calcaribus permisit, ut sustinere eos nulla vis posset; per arma, per viros late stragem dedere; <span class="">section 7</span> secutus pedes impetum equitum turbatis hostibus intulit signa. viginti milia hostium caesa eo die traduntur. auctores habeo bis cum hoste signa <span class="pagebreak" id="index.xml-pb-d30e1771">[Page p.487]</span> conlata dictatore absente, bis rem egregie gestam; apud antiquissimos scriptores una haec pugna invenitur; in quibusdam annalibus tota res praetermissa, est. magister equitum, <span class="">section 8</span> ut ex tanta caede, multis potitus spoliis congesta in ingentem acervum hostilia arma subdito igne concremavit, seu votum id deorum cuipiam fuit, <span class="">section 9</span> seu credere libet Fabio auctori eo facturn, ne suae gloriae fructum dictator caperet nomenque ibi scriberet aut spolia in triumpho ferret. <span class="">section 10</span> litterae quoque de re prospere gesta ad senatum, non ad dictatorem missae argumentum fuere minime cum eo communicantis laudes. ita certe dictator id factum accepit, ut laetis aliis victoria parta prae se ferret iram tristitiamque. misso itaque repente senatu se ex curia proripuit, <span class="">section 11</span> <span class="corr">[tum]</span> vero non Samnitium magis legiones quam maiestatem dictatoriam et disciplinam militarem a magistro equitum victam et eversam dictitans, si illi inpune spretum imperium fuisset. <span class="">section 12</span> itaque plenus minarum iraeque profectus in castra cum maximis itineribus isset, non tamen praevenire <span class="corr">[famam]</span> <span class="corr">[aduentus]</span> sui potuit; <span class="">section 13</span> praecurrerant enim ab urbe, qui nuntiarent dictatorem avidum poenae venire, alternis paene verbis T. Manli factum laudantem.</p><p><span class="">chapter 31</span> <span class="">section 1</span> Fabius contione extemplo advocata obtestatus milites est, ut, qua virtute rem publicam ab infestissimis hostibus defendissent, eadem se, cuius ductu auspicioque vicissent, ab inpotenti crudelitate dictatoris tutarentur: <span class="">section 2</span> venire amentem invidia, iratum virtuti alienae felicitatique; furere, quod se absente res publica egregie gesta esset; malle, si mutare fortunam posset, apud Samnites quam Romanos victoriam esse; <span class="">section 3</span> imperium dictitare spretum, <span class="corr">[tamquam]</span> non eadem mente pugnari vetuerit, qua pugnatum doleat: et <span class="corr">[tunc]</span> invidia inpedire virtutem alienam voluisse cupidissimisque arma ablaturum fuisse militibus, ne se absente moveri possent, <span class="">section 4</span> et nunc id furere, id aegre pati, quod sine L. Papirio non inermes, non manci milites fuerint, <span class="pagebreak" id="index.xml-pb-d30e1830">[Page p.488]</span> quod se Q. Fabius magistrum equitum duxerit ac non accensum dictatoris. <span class="">section 5</span> quid illum facturum fuisse, si, quod belli casus ferunt Marsque communis, adversa pugna evenisset, qui sibi devictis hostibus, re publica bene gesta, ita ut non ab illo unico duce melius geri potuerit, supplicium magistro equitum minetur? <span class="">section 6</span> neque illum magistro equitum infestiorem quam tribunis militum, quam centurionibus, quam militibus esse. si posset, in omnes saeviturum fuisse; <span class="">section 7</span> quia id nequeat, in unum saevire; etiam invidiam tamquam ignem summa petere; in caput consilii, in ducem incurrere; si se simul cum gloria rei gestae extinxisset, <span class="corr">[tunc]</span> victorem velut in capto exercitu dominantem, quidquid licuerit in magistro equitum, in militibus ausurum. proinde adessent in sua causa omnium libertati. <span class="">section 8</span> si consensum exercitus eundem, qui in proelio fuerit, in tuenda victoria videat et salutem unius omnibus curae esse, inclinaturum ad clementiorem sententiam animum; <span class="">section 9</span> postremo se vitam fortunasque suas illorum fidei virtutique permittere. <span class="">chapter 32</span> <span class="">section 1</span> clamor e tota contione ortus, uti bonum animum haberet: neminem illi vim adlaturum salvis legionibus Romanis.</p><p>haud multo post dictator advenit classicoque extemplo ad contionem advocavit. <span class="">section 2</span> tum silentio facto praeco Q. Fabium magistrum equitum citavit. qui simul ex inferiore loco ad tribunal accessit, <span class="">section 3</span> tum dictator 'quaero' inquit 'de te, Q. Fabi, cum summum imperium dictatoris sit pareantque ei consules, regia potestas, praetores, iisdem auspiciis quibus consules creati, aequum censeas necne magistrum equitum dicto audientem esse? <span class="">section 4</span> itemque illud interrogo, cum me incertis auspiciis profectum ab domo scirem, utrum mihi turbatis religionibus res publica in discrimen committenda fuerit, an auspicia repetenda, ne quid dubiis dis agerem? <span class="">section 5</span> simul illud, quae dictatori religio inpedimento ad rem gerendam fuerit, num ea magister equitum <span class="pagebreak" id="index.xml-pb-d30e1863">[Page p.489]</span> solutus ac liber potuerit esse? sed quid ego haec interrogo, cum, si ego tacitus abissem, tamen tibi ad voluntatis interpretationem meae dirigenda tua sententia fuerit? <span class="">section 6</span> quin tu respondes, vetuerimne te quicquam rei me absente agere, vetuerimne signa cum hostibus conferre? <span class="">section 7</span> quo tu imperio meo spreto, incertis auspiciis, turbatis religionibus adversus morem militarem disciplinamque maiorum et numen deorum ausus es cum hoste confligere. <span class="">section 8</span> ad haec, quae interrogatus es, responde; at extra ea cave vocem mittas. accede, lictor.' <span class="">section 9</span> <span class="corr">[aduersus]</span> quae singula cum respondere <span class="corr">[haud]</span> facile esset et nunc quereretur eundem accusatorem capitis sui ac iudicem esse, modo vitam sibi eripi citius quam gloriam rerum gestarum posse vociferaretur purgaretque se in vicem atque ultro accusaret, <span class="">section 10</span> tunc Papirius redintegrata ira spoliari magistrum equitum ac virgas et secures expediri iussit. <span class="">section 11</span> Fabius fidem <span class="corr">[militum]</span> inplorans lacerantibus vestem lictoribus ad triarios tumultum <span class="italics">ultima </span> in contione miscentes sese recepit.</p><p><span class="">section 12</span> inde clamor in totam contionem est perlatus. alibi preces, alibi minae audiebantur; qui proximi forte tribunali steterant, quia subiecti oculis imperatoris noscitari poterant, orabant, ut parceret magistro equitum neu cum eo exercitum damnaret; <span class="">section 13</span> extrema contio et circa Fabium globus increpabant <span class="corr">[inclementem]</span> dictatorem nec procul seditione aberant. ne tribunal quidem satis quietum erat; <span class="">section 14</span> legati circumstantes sellam orabant, ut rem in posterum diem differret et irae suae spatium et consilio tempus daret: <span class="">section 15</span> satis castigatam adulescentiam Fabi esse, satis deformatam victoriam; ne ad extremum finem supplicii tenderet neu unico iuveni, neu patri eius, clarissimo viro, neu Fabiae genti <span class="corr">[eam]</span> iniungeret ignominiam. <span class="">section 16</span> cum parum precibus, parum causa proficerent, intueri saevientem contionem iubebant: ita inritatis militum animis subdere ignem ac materiam seditioni non esse aetatis, non prudentiae <span class="pagebreak" id="index.xml-pb-d30e1925">[Page p.490]</span> eius; <span class="">section 17</span> neminem id Q. Fabio poenam deprecanti suam vitio versurum, sed dictatori, si occaecatus ira infestam multitudinem in se pravo certamine movisset. <span class="">section 18</span> postremo, ne id se gratiae dare. Q. Fabi crederet, se ius iurandum dare paratos esse non videri e re publica in Q. Fabium eo tempore animadverti.</p><p><span class="">chapter 33</span> <span class="">section 1</span> his <span class="corr">[uocibus]</span> cum in se magis incitarent dictatorem quam magistro equitum placarent, iussi de tribunali descendere legati; <span class="">section 2</span> et silentio nequiquam per praeconem temptato, <span class="italics">cum</span> prae strepitu ac tumultu nec ipsius dictatoris nec apparitorum eius vox audiretur, nox velut in proelio certamini finem fecit.</p><p><span class="">section 3</span> magister equitum, iussus postero die adesse, cum omnes adfirmarent infestius Papirium exarsurum, agitatum contentione ipsa exacerbatumque, clam ex castris Romam profugit; <span class="">section 4</span> et patre auctore M. Fabio, qui ter iam consul dictatorque fuerat, vocato extemplo senatu cum maxime conquereretur apud patres vim atque iniuriam dictatoris, repente strepitus ante curiam lictorum summoventium auditur; <span class="">section 5</span> et ipse infensus aderat, postquam conperit profectum ex castris, cum expedito equitatu secutus. iterata deinde contentio, et prendi Fabium Papirius iussit. <span class="">section 6</span> ubi cum deprecantibus primoribus patrum atque universo senatu perstaret in incepto inmitis animus, <span class="">section 7</span> <span class="corr">[tum]</span> pater M. Fabius <span class="corr">[quando]</span> quidem' inquit 'apud te nec auctoritas senatus nec aetas mea, cui orbitatem paras, nec virtus nobilitasque magistri equitum a te ipso nominati valet nec preces, quae saepe hostem mitigavere, quae deorum iras placant, tribunos plebis appello et provoco ad populum eumque tibi, <span class="">section 8</span> fugienti exercitus tui, fugienti senatus iudicium, iudicem fero, qui certe unus plus quam tua dictatura potest polletque. videro, cessurusne provocationi sis, cui rex Romanus Tullus Hostilius cessit'.</p><p>ex curia in contionem itur. <span class="">section 9</span> quo cum paucis dictator, cum omni agmine principum magister equitum <span class="italics">cum</span> escendisset, deduci eum de rostris Papirius in <span class="pagebreak" id="index.xml-pb-d30e1982">[Page p.491]</span> partem inferiorem iussit. <span class="">section 10</span> secutus pater 'bene agis' inquit, 'cum eo nos deduci iussisti, unde et private vocem mittere possemus.' <span class="">section 11</span> ibi primo non tam perpetuae orationes quam altercatio exaudiebantur; vicit deinde strepitum vox et indignatio Fabi senis increpantis superbiam crudelitatemque Papiri: <span class="">section 12</span> se quoque dictatorem Romae fuisse, nec a se quemquam, ne plebis quidem hominem, non centurionem, non militem violatum; <span class="">section 13</span> Papirium tamquam ex hostium ducibus, sic ex Romano imperatore victoriam et triumphum petere. quantum interesse inter moderationem antiquorum et novam superbiam <span class="corr">[crudelitatemque.]</span> <span class="">section 14</span> dictatorem Quinctium Cincinnatum in L. Minucium consulem ex obsidione a se ereptum non ultra saevisse, quam ut legatum eum ad exercitum pro consule relinqueret. M. Furium Camillum in L. Furio, <span class="">section 15</span> qui contempta sua senectute et auctoritate foedissimo cum eventu pugnasset, non solum in praesentia moderatum irae esse, ne quid de collega secus populo aut senatui scriberet, sed, <span class="">section 16</span> cum revertisset, potissimum ex tribunis consularibus habuisse, quem, ex collegis optione ab senatu data, socium sibi imperii deligeret. <span class="">section 17</span> nam populi quidem, penes quem potestas omnium rerum esset, ne iram quidem umquam atrociorem fuisse in eos, qui temeritate atque inscitia exercitus amisissent, quam ut pecunia eos multaret; capite anquisitum ob rem bello male gestam de imperatore nullo ad eam diem esse. nunc ducibus populi Romani, <span class="">section 18</span> quae ne victis quidem bello fas fuerit, virgas et secures victoribus et iustissimos meritis triumphos intentari. <span class="">section 19</span> quid enim tandem passurum fuisse filium suum, si exercitum amisisset, si fusus, fugatus, castris exutus fuisset? quo ultra iram violentiamque eius excessuram fuisse, quam ut verberaret necaretque? <span class="">section 20</span> quam conveniens esse, propter Q. Fabium civitatem in laetitia, <span class="">section 21</span> victoria, supplicationibus ac gratulationibus esse, eum, propter quem deum delubra pateant, arae sacrificiis fument, honore donis <span class="pagebreak" id="index.xml-pb-d30e2016">[Page p.492]</span> cumulentur, nudatum virgis lacerari in conspectu populi Romani, intuentem Capitolium atque arcem deosque ab se duobus proeliis <span class="corr">[haud]</span> frustra <span class="corr">[aduocatos.]</span> quo id animo exercitum, <span class="">section 22</span> qui eius ductu auspiciisque vicisset, laturum? quem luctum in castris Romanis, quam laetitiam inter hostes fore!</p><p><span class="">section 23</span> haec simul iurgans, querens, deum hominumque fidem obtestans et <span class="corr">[complexus]</span> filium plurimis cum lacrumis agebat. <span class="">chapter 34</span> <span class="">section 1</span> stabat cum eo senatus maiestas, favor populi, tribunicium auxilium, memoria absentis exercitus; <span class="">section 2</span> ex parte altera imperium invictum populi Romani et disciplina rei militaris et dictatoris edictum pro numine semper observatum et Manliana imperia et posthabita filii caritas publicae utilitati iactabantur. hoc etiam L. Brutum, <span class="">section 3</span> conditorem Romanae libertatis, antea in duobus liberis fecisse; nunc patres comes et senes faciles de alieno imperio spreto, tamquam rei parvae, disciplinae militaris eversae iuventuti gratiam facere. <span class="">section 4</span> se tamen perstaturum in incepto nec ei, qui adversus dictum suum turbatis religionibus ac dubiis auspiciis pugnasset, quicquam ex iusta poena remissurum. <span class="">section 5</span> maiestas <span class="corr">[imperii]</span> perpetuane esset, non esse in sua potestate; <span class="">section 6</span> L. Papirium nihil eius deminuturum; optare, ne potestas tribunicia, inviolata ipsa, violet intercessione sua Romanum imperium, neu populus in se potissimum dictatore ius dictaturae extinguat. <span class="">section 7</span> quod si fecisset, non L. Papirium, sed tribunos, sed pravum populi iudicium nequiquam posteros accusaturos, cum polluta semel militari disciplina non miles centurionis, non centurio tribuni, non tribunus legati, non legatus consulis, non magister equitum dictatoris pareat imperio, <span class="">section 8</span> nemo hominum, nemo deorum verecundiam habeat, non edicta imperatorum, non auspicia observentur, sine commeatu vagi milites in pacato, <span class="">section 9</span> in hostico errent, inmemores sacramenti licentia sola se, ubi velint, exauctorent, <span class="">section 10</span> infrequentia deserantur signa neque conveniatur <span class="pagebreak" id="index.xml-pb-d30e2074">[Page p.493]</span> ad edictum nec discernatur, interdiu nocte, aequo iniquo loco, <span class="italics">iussu</span> iniussu imperatoris pugnent, et non signa, non ordines servent, latrocinii modo caeca et fortuita pro sollemni et sacrata militia sit; — ' <span class="">section 11</span> horum criminum vos reos in omnia saecula offerte, tribuni plebi, vestra obnoxia capita pro licentia Q. Fabi obicite'.</p><p><span class="">chapter 35</span> <span class="">section 1</span> stupentes tribunos et suam iam vicem magis anxios quam eius, cui auxilium ab se petebatur, liberavit onere consensus populi Romani ad preces et obtestationem versus, ut sibi poenam magistri equitum dictator remitteret. <span class="">section 2</span> tribuni quoque inclinatam rem in preces subsecuti orare dictatorem insistunt, ut veniam errori humano, veniam adulescentiae Q. Fabi daret; <span class="">section 3</span> satis eum poenarum dedisse. iam ipse adulescens, iam pater M. Fabius contentionis obliti procumbere ad genua et iram deprecari dictatoris. <span class="corr">[tum]</span> dictator silentio facto 'bene habet' inquit, <span class="">section 4</span> 'Quirites. vicit disciplina militaris, vicit imperii maiestas, quae in discrimine fuerunt, an ulla post hanc diem essent. <span class="">section 5</span> non noxae eximitur Q. Fabius, qui contra edictum imperatoris pugnavit, sed noxae damnatus donatur populo Romano, donatur tribuniciae potestati, precarium, non iustum auxilium ferenti. <span class="">section 6</span> vive, Q. Fabi, felicior hoc consensu civitatis ad tuendum te quam qua paulo ante exsultabas victoria; vive, id facinus ausus, cuius tibi ne parens quidem, si eodem loco fuisset, quo fuit L. Papirius, veniam dedisset. <span class="">section 7</span> mecum, ut voles, reverteris in gratiam; populo Romano, cui vitam debes, nihil maius praestiteris, quam si hic tibi dies satis documenti dederit, ut bello ac pace pati legitima imperia possis'.</p><p><span class="">section 8</span> cum se nihil morari magistrum equitum pronuntiasset, <span class="">section 9</span> degressum eum templo laetus senatus, laetior populus, circumfusi ac gratulantes hinc magistro equitum hinc dictatori, prosecuti sunt, firmatumque imperium militare <span class="corr">[haud]</span> minus periculo Q. <span class="pagebreak" id="index.xml-pb-d30e2118">[Page p.494]</span> Fabi quam supplicio miserabili adulescentis Manli videbatur. <span class="corr">[forte]</span> ita eo anno evenit, <span class="">section 10</span> ut, quotiescumque dictator ab exercitu recessisset, hostes in Samnio moverentur. ceterum in oculis exemplum erat Q. Fabius M. Valerio legato, qui castris praeerat, ne quam vim hostium magis quam trucem dictatoris iram timeret. <span class="">section 11</span> itaque frumentatores cum circumventi ex insidiis caesi loco iniquo essent, creditum vulgo est subveniri eis ab legato potuisse, ni tristia edicta exhorruisset. <span class="">section 12</span> ea quoque ira alienavit a dictatore militum animos, iam ante infensos, quod inplacabilis Q. Fabio fuisset et, quod suis precibus negasset, eius populo Romano veniam dedisset.</p><p><span class="">chapter 36</span> <span class="">section 1</span> postquam dictator praeposito in urbe L. Papirio Crasso, magistro equitum Q. Fabio vetito quicquam pro magistratu agere, in castra rediit, neque civibus satis laetus adventus eius fuit nec hostibus quicquam attulit terroris. <span class="">section 2</span> namque postero die, seu ignari venisse dictatorem, seu, adesset an abesset, parvi facientes, instructa acie ad castra accesserunt. ceterum tantum momenti in uno viro L. Papirio fuit, <span class="">section 3</span> ut, si ducis consilia favor subsecutus militum foret, debellari eo die cum Samnitibus potuisse pro haud dubio habitum sit; <span class="">section 4</span> ita instruxit aciem, <span class="italics">ita</span> loco ac subsidiis, ita omni arte bellica firmavit. cessatum a milite ac de industria, ut obtrectaretur laudibus ducis, inpedita victoria est. plures Samnitium cecidere, plures Romani vulnerati sunt.</p><p>sensit peritus dux, quae res victoriae obstaret: <span class="">section 5</span> temperandum ingenium suum esse et severitatem miscendam comitate. <span class="">section 6</span> itaque adhibitis legatis ipse circumiens saucios milites, inserens in tentoria caput singulosque, ut sese haberent, rogitans curam eorum nominatim legatis tribunisque et praefectis demandabat. <span class="">section 7</span> rem per se popularem ita dextere egit, ut medendis corporibus animi multo prius militum imperatori <span class="pagebreak" id="index.xml-pb-d30e2157">[Page p.495]</span> reconciliarentur nec quicquam ad salubritatem efficacius fuerit, quam quod grato animo ea cura accepta est. <span class="">section 8</span> refecto exercitu cum hoste congressus haud dubia spe sua militumque ita fudit fugavitque Samnites, ut ille ultimus eis dies conferendi signa cum dictatore fuerit. <span class="">section 9</span> incessit deinde, qua duxit praedae spes, victor exercitus perlustravitque hostium agros, nulla arma, nullam vim nec apertam nec ex insidiis expertus. <span class="">section 10</span> addebat alacritatem, quod dictator praedam omnem edixerat militibus; nec ira magis publica quam privatum <span class="corr">[compendium]</span> in hostem acuebat.</p><p><span class="">section 11</span> his cladibus subacti Samnites pacem a dictatore petiere; cum quo pacti, ut singula vestimenta militibus et annuum stipendium darent, <span class="">section 12</span> cum ire ad senatum iussi essent, secuturos se dictatorem responderunt, unius eius fidei virtutique causam suam commendantes. ita deductus ex Samnitibus exercitus.</p><p><span class="">chapter 37</span> <span class="">section 1</span> dictator triumphans urbem est ingressus; et, cum se dictatura abdicare vellet, iussu patrum, priusquam abdicaret, consules creavit C. Sulpicium Longum iterum Q. Aemilium Cerretanum. <span class="">section 2</span> Samnites infecta pace, quia de condicionibus ambigebatur, indutias annuas ab urbe rettulerunt. nec earum ipsarum sancta fides fuit; adeo, postquam Papirium abisse magistratu nuntiatum est, arrecti ad bellandum animi sunt.</p><p>C. Sulpicio Q. Aemilio— <span class="">section 3</span> Aulium quidam annales habent—consulibus ad defectionem Samnitium Apulum novum bellum accessit. utroque exercitus missi. Sulpicio Samnites, Apuli Aemilio sorte evenerunt. sunt, <span class="">section 4</span> qui non ipsis Apulis bellum inlatum, sed socios eius gentis populos ab Samnitium vi atque iniuriis defensos scribant; <span class="">section 5</span> ceterum fortuna Samnitium, vix a se ipsis eo tempore propulsantium bellum, propius ut sit vero facit, non Apulis ab Samnitibus arma inlata, sed cum utraque simul gente bellum Romanis fuisse. nec tamen res ulla memorabilis acta; <span class="">section 6</span> ager Apulus Samniumque evastatum; hostes nec hic nec illic inventi. <span class="pagebreak" id="index.xml-pb-d30e2196">[Page p.496]</span> Romae nocturnus terror ita ex somno trepidam repente civitatem excivit, ut Capitolium atque arx moeniaque et portae plena armatorum fuerint; <span class="">section 7</span> et, cum concursatum <span class="italics">conclamatumque</span> ad arma omnibus locis esset, prima luce nec auctor nec causa terroris conparuit.</p><p><span class="">section 8</span> eodem anno de Tusculanis Flavia rogatione populi fuit iudicium. M. Flavius tribunus plebis tulit ad populum, ut in Tusculanos animadverteretur, quod eorum ope ac consilio Veliterni Privernatesque populo Romano bellum fecissent. <span class="">section 9</span> populus Tusculanus cum coniugibus ac liberis Romam venit. ea multitudo veste mutata et specie reorum tribus circumit, genibus se omnium advolvens. <span class="">section 10</span> plus itaque misericordia ad poenae veniam inpetrandam quam causa ad crimen purgandum valuit. <span class="">section 11</span> tribus omnes praeter Polliam antiquarunt legem. Polliae sententia fuit, puberes verberatos necari, coniuges liberosque sub corona lege belli venire; <span class="">section 12</span> memoriamque eius irae Tusculanis in poenae tam atrocis auctores mansisse ad patrum aetatem constat, nec quemquam ferme ex Pollia tribu candidatum Papiriam ferre solitum.</p><p><span class="">chapter 38</span> <span class="">section 1</span> insequenti anno, Q. Fabio L. Fulvio consulibus, A. Cornelius Arvina dictator et M. Fabius Ambustus magister equitum metu gravioris in Samnio belli—conducta enim pretio a finitimis iuventus dicebatur—intentiore dilectu habito egregium exercitum adversus Samnites duxerunt. <span class="">section 2</span> castra in hostico incuriose ita posita, tamquam procul abesset hostis, cum subito advenere Samnitium legiones tanta ferocia, ut vallum usque ad stationem Romanam inferrent. nox iam adpetebat; <span class="">section 3</span> id prohibuit munimenta adoriri; nec dissimulabant orta luce postero die facturos. dictator ubi propiorem spe dimicationem vidit, <span class="">section 4</span> ne militum virtuti damno locus esset, ignibus crebris relictis, qui conspectum hostium frustrarentur, silentio legiones educit; nec tamen fallere propter propinquitatem <span class="pagebreak" id="index.xml-pb-d30e2229">[Page p.497]</span> castrorum potuit. <span class="">section 5</span> eques extemplo insecutus ita institit agmini, ut, donec lucesceret, proelio abstineret; <span class="">section 6</span> ne pedestres quidem copiae ante lucem castris egressae; eques luce demum ausus incursare in hostem carpendo novissimos premendoque iniquis ad transitum locis agmen detinuit. interim pedes equitem adsecutus; et totis iam copiis Samnis urgebat. <span class="">section 7</span> tum dictator, postquam sine magno incommodo progredi non poterat, eum ipsum, in quo constiterat, locum castris dimetari iussit. id vero, circumfuso undique equitatu, ut vallum peteretur opusque inciperet, fieri non poterat. <span class="">section 8</span> itaque ubi neque eundi neque manendi copiam esse videt, instruit aciem inpedimentis ex agmine remotis.</p><p>instruunt contra et hostes, et animis et viribus pares. <span class="">section 9</span> auxerat id maxime animos, quod ignari, loco iniquo non hosti cessum, velut fugientes ac territos terribiles ipsi secuti fuerant. <span class="">section 10</span> id aliquamdiu aequavit pugnam iam pridem desueto Samnite clamorem Romani exercitus pati. at hercule illo die ab hora diei tertia ad octavam ita anceps dicitur certamen stetisse, ut neque clamor, ut primo semel concursu est sublatus, iteratus sit neque signa promota loco retrove recepta neque recursum ab ulla sit parte. <span class="">section 11</span> in suo quisque gradu obnixi, urgentes scutis, sine respiratione ac respectu pugnabant; fremitus aequalis tenorque idem pugnae in defatigationem ultimam aut noctem spectabat. <span class="">section 12</span> iam viris vires, iam ferro sua vis, iam consilia ducibus deerant, cum subito Samnitium equites, cum, turma una longius provecta, accepissent inpedimenta Romanorum procul ab armatis sine praesidio, sine munimento stare, aviditate praedae impetum faciunt. quod ubi dictatori trepidus nuntius attulit, <span class="">section 13</span> sine modo' inquit, 'sese praeda praepediant'. alii deinde super alios diripi passim ferrique fortunas militum vociferabantur. <span class="corr">[tum]</span> magistro equitum accito 'vides tu' inquit, <span class="">section 14</span> 'M. Fabi, ab hostium equite omissam pugnam? haerent inpediti inpedimentis nostris. <span class="">section 15</span> adgredere, quod inter <span class="pagebreak" id="index.xml-pb-d30e2262">[Page p.498]</span> praedandum omni multitudini evenit, <span class="corr">[dissipatos]</span> raros equis insidentes, raros quibus ferrum in manu sit invenies; <span class="italics">se</span> equosque dum praeda onerant, caede inermes cruentamque illis praedam redde. <span class="">section 16</span> mihi legiones peditumque pugna curae erunt; penes te equestre sit decus'.</p><p><span class="">chapter 39</span> <span class="">section 1</span> equitum acies, qualis <span class="strikethrough">quae</span> esse instructissima potest, invecta in dissipatos inpeditosque hostes caede omnia replet. <span class="">section 2</span> inter sarcinas omissas repente, obiacentes pedibus fugientium consternatorumque equorum, neque pugnae neque fugae satis potentes caeduntur. <span class="">section 3</span> <span class="corr">[tum]</span> deleto prope equitatu hostium M. Fabius circumductis paulum alis ab tergo pedestrem aciem adoritur. <span class="">section 4</span> clamor inde novus accidens et Samnitium terruit animos, et dictator, ubi respectantes hostium antesignanos turbataque signa et fluctuantem aciem vidit, <span class="corr">[tum]</span> appellare, <span class="corr">[tum]</span> adhortari milites, tribunos principesque ordinum nominatim ad iterandam secum pugnam vocare. <span class="">section 5</span> novato clamore signa inferuntur, et, quidquid progrediebantur, magis magisque turbatos hostes cernebant. eques ipse iam primis erat in conspectu, <span class="">section 6</span> et Cornelius respiciens ad manipulos militum, quod manu, quod voce poterat, monstrabat vexilla se suorum parmasque cernere equitum. <span class="">section 7</span> quod ubi auditum simul visumque est, adeo repente laboris per diem paene totum tolerati vulnerumque obliti sunt, ut haud secus, quam si <span class="corr">[tum]</span> integri e castris signum pugnae accepissent, concitaverint se in hostem. <span class="">section 8</span> nec ultra Samnis tolerare terrorem equitum peditumque vim potuit; partim in medio caesi, partim in fugam dissipati sunt. <span class="">section 9</span> pedes restantes ac circumventos cecidit; ab equite fugientium strages est facta, inter quos et ipse imperator cecidit. <span class="corr">[hoc]</span> demum proelium Samnitium res ita infregit, <span class="">section 10</span> ut omnibus conciliis fremerent minime id quidem mirum esse, si inpio bello et contra foedus suscepto, infestioribus merito deis quam hominibus, nihil <span class="pagebreak" id="index.xml-pb-d30e2337">[Page p.499]</span> prospere agerent; expiandum id bellum magna mercede luendumque esse; <span class="">section 11</span> id referre tantum, utrum supplicia noxio paucorum an omnium innoxio praebeant sanguine; audebantque iam quidam nominare auctores armorum. <span class="">section 12</span> unum maxime nomen per consensum clamantium Brutuli Papi exaudiebatur. vir nobilis potensque erat, <span class="corr">[haud]</span> <span class="corr">[dubie]</span> proximarum indutiarum ruptor. <span class="">section 13</span> de eo coacti referre praetores decretum fecerunt, ut Brutulus Papius Romanis dederetur et cum eo praeda omnis Romana captivique ut Romam mitterentur, quaeque res per fetiales ex foedere repetitae essent, secundum ius fasque restituerentur. <span class="">section 14</span> fetiales Romam, ut censuerunt, missi et corpus Brutuli exanime; ipse morte voluntaria ignominiae se ac supplicio subtraxit. placuit cum corpore bona quoque eius dedi. <span class="">section 15</span> nihil tamen earum rerum praeter captivos ac si qua cognita ex praeda sunt acceptum est; ceterarum rerum inrita fuit deditio. dictator ex senatus consulto triumphavit. <span class="">section 16</span> <span class="corr">[hoc]</span> bellum a consulibus bellttum quidam auctores sunt eosque de Samnitibus triumphasse; Fabium etiam in Apuliam processisse atque inde magnas praedas egisse. <span class="">chapter 40</span> <span class="">section 1</span> nec discrepat, quin dictator eo anno A. Cornelius fuerit; <span class="">section 2</span> id ambigitur, belline gerendi causa creatus sit, an ut esset, qui ludis Romanis, quia L. Plautius praetor gravi morbo forte inplicitus erat, <span class="">section 3</span> signum mittendis quadrigis daret functusque eo <span class="corr">[haud]</span> sane memorandi imperii ministerio se dictatura abdicaret. nec facile est aut rem rei aut auctorem auctori praeferre. <span class="">section 4</span> vitiatam memoriam funebribus laudibus reor falsisque imaginum titulis, dum familiae ad se quaeque famam rerum gestarum honorumque fallenti mendacio trahunt. <span class="">section 5</span> inde certe et singulorum gesta et publica monumenta rerum confusa; nec quisquam aequalis temporibus illis scriptor extat, quo satis certo auctore stetur.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Titus Livius (Livy).
	    Date: 2014-10-09<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:20:53Z.
	       SAXON HE 9.8.0.5.
		 --></address></div></body></html>