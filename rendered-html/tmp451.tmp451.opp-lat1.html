<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><meta name="author" content="" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"></div><!--TEI front--><h2>Table of contents</h2><ul class="toc toc_body"><li class="toc"><span class="headingNumber">1. </span><a class="toc toc_0" href="#index.xml-body.1_div.1">DE BENEDICTIONIBUS JACOB PATRIARCHAE.</a></li></ul><!--TEI body--><div class="edition" id="index.xml-body.1_div.1"><div class="pagebreak" id="index.xml-pb-d30e80">[Page 1369]</div><h2><span class="headingNumber">1. </span><span class="head"><span class="titlem">DE BENEDICTIONIBUS JACOB PATRIARCHAE.</span></span></h2><p><span class="">PLSection A</span> Quid intelligendum est de benedict onibus, qui- bus Jacob patriarcha benedixit filios suos : an hi- storice vel allegorice intelligendae sint, dum dicit, <span style="font-style:italic">Congregamini, filii Jacob, ut annuntiem vobis quae ventura sunt in novissimis diebus</span> (<span style="font-style:italic">Gen</span>. <span class="smallcap">XLIX</span>, 2); et si videtur ex his verbis magis allegoriam sonare quam historiam? Utrumque vero, et historiam et allegoriam : historiam de divisione terrae repro- missionis, quae divisione dividendae erant nepotibus eorum : et allegoriam de Christo et de Ecclesia in novissimis temporibus futura. Sed prius historiae fundamenta ponenda sunt, ut aptius allegoriae cul- men priori structurae superponatur.</p><p><span style="font-style:italic">Ruben primogenitus meus, tu fortitudo mea, prin- cipium doloris mei : prior in donis, major imperio.</span> <span class="">PLSection B</span> <span style="font-style:italic">Effusus es sicut aqua : non crescas, quia ascendisti cubile patris tui, et maculasti stratum ejus</span> (<span style="font-style:italic">Gen</span>. <span class="smallcap">XLIX</span>, 3, 4). Est autem sensus hic <sup>1</sup> : Tu es primoge- nitus meus, major in liberis, et debebas, juxta or- dinem nativitatis tuae, haereditatem, quae primoge- nitis jure debebatur, sacerdotium accipere et re- gnum. Hoc quippe in portando honore [<span style="font-style:italic">lege</span> onere] et praevalido robore demonstratur. Verum quia peccasti, et quasi aqua quae quolibet vasculo non tenetur, voluptatis effusus es impetu, idcirco praecipio tibi, ut ultra non pecces, sisque in fra- trum numero, poenas peccati luens, quod primo- geniti ordinem perdidisti. [Principium autem do- loris est omnis primogenitus, quia pro eo commo- <span class="">PLSection C</span> ventur viscera parentum <sup>2</sup>.] <span style="font-style:italic">Simeon et Levi fratres, vasa iniquitatis bellantia : in concilium eorum non veniat anima mea, et in coetu illorum non sit gloria mea : quia in furore suo occiderunt virum, et in voluntate sua suffoderunt murum. Maledictus furor eorum, quia pertinax; et indignatio eorum, quia dura. Dividam eos in Jacob, et dispergam illos in Israel</span> (<span style="font-style:italic">Gen.</span> <span class="smallcap">XLIX</span>, 5). Significat autem non sui consilii fuisse, quod Sichem et Emor foederatos viros interfecerunt, et contra fas in pacis et ami- citiarum tempore sanguinem fuderunt innocentem, et quasi quodam furore, sic crudelitate raptati, muros hospitae urbis everterunt (<span style="font-style:italic">Gen</span>. <span class="smallcap">XXXIV</span>, 23 <span style="font-style:italic">seqq</span>). Unde dicit : <span style="font-style:italic">Maledictus furor eorum, quia pertinax,</span> et reliqua. <span style="font-style:italic">Et dispergam illos in Israel</span>. <span class="">PLSection D</span> Levi enim haereditatem propriam non accepit, sed in omnibus sceptris paucas urbes ad inhabitandum habuit. De Simeone vero in libro Jesu scriptum est (<span style="font-style:italic">Josue</span> <span class="smallcap">XIX</span>, 1, 2), quod et ipse proprium funiculum non acceperit, sed de tribu Juda quiddam accepe- rit : <span style="font-style:italic">Juda, te laudabunt fratres tui, manus tuae in</span> <span class="note" id="Note1"><span class="noteLabel">Note: </span>1 Ex Hieronymo, lib. <span style="font-style:italic">Quaest. in Genes.</span></span> <span class="note" id="Note2"><span class="noteLabel">Note: </span>2 Haec uncinis inclusa non sunt Hieronymi.</span> <span class="note" id="Note3"><span class="noteLabel">Note: </span>3 Hieron, et ms. Corbei. <span style="font-style:italic">apostrophen ad ipsum Judam facit</span>.</span> <span class="pagebreak" id="index.xml-pb-d30e177">[Page 1370]</span> <span class="">PLSection A</span> <span style="font-style:italic">cervicibus inimicorum tuorum; adorabunt te filii patris tui. Catulus leonis Juda, ad praedam, fili mi, ascendisti, requiescens accubuisti ut leo, et quasi leaena. Quis suscitabit eum</span> (<span style="font-style:italic">Gen.</span> <span class="smallcap">XLIX</span>, 8, 9)? Quia Juda <span style="font-style:italic">confessio</span> sive <span style="font-style:italic">laus</span> interpretatur, recte scribitur de Juda, <span style="font-style:italic">Confitebuntur tibi fratres,</span> vel <span style="font-style:italic">lau- dabunt te</span>. Et licet de Christo grande mysterium sit, tamen secundum litteram significat, quod per David stirpem generarentur reges, et quod adora- rent eum omnes tribus. Non enim ait, filii matris tuae, sed, <span style="font-style:italic">filii patris tui</span>. Et quod sequitur. <span style="font-style:italic">Ad praedam, fili mi, ascendisti,</span> ostendit eum captivos populos esse ducturum, et juxta intelligentiam sacratiorem ascendisse in altum, et captivam duxisse captivitatem (<span style="font-style:italic">Psal.</span> <span class="smallcap">LXVII</span>, 19; <span style="font-style:italic">Ephes.</span> <span class="smallcap">IV</span>, 8). <span class="">PLSection B</span> Sive, quod melius puto, captivitas passionem, ascensus resurrectionem significat. <span style="font-style:italic">Alligans ad vineam pullum suum, et ad vitem asinam suam</span>. Quod videlicet pullum asinae (<span style="font-style:italic">Joan.</span> <span class="smallcap">XII</span>, 14), cui supersedit Jesus, hoc est, gentilium populum, vineae apostolorum, qui ex Judaeis sunt, copulaverit; et ad vitem, sive, ut in Hebraeo habetur, Sorech, id est, <span style="font-style:italic">electam vitem,</span> alligaverit asinam, cui super- sedit Ecclesia ex nationibus congregata. Quod au- tem dicit, <span style="font-style:italic">Fili mi,</span> conversionem ad Christum de ipso Juda facit <sup>3</sup>, eo quod Christus sit universa facturus. [Quod autem dicitur, <span style="font-style:italic">Non auferetur sceptrum de Juda, et dux de femoribus ejus, donec veniat ille qui mittendus est; et ipse erit exspecta-</span> <span class="">PLSection C</span> tio gentium (<span style="font-style:italic">Gen</span>. <span class="smallcap">XLIX</span>, 10), significat quod non deficerent principes de tribu Juda usque ad tempus, quo natus est Christus, qui missus a Patre exspecta- tio est gentium <sup>4</sup>.] <span style="font-style:italic">Zabulon in littore maris habitabit, et in statione navium, pertingens usque ad Sidonem. Isachar asinus fortis, accubans inter terminos, vidit requiem quod esset bona, et terram quod optima : et supposuit humerum suum ad portandum, factus- que est tributis serviens</span> (<span style="font-style:italic">Gen</span>. <span class="smallcap">XLIX</span>, 13-15). Quia supra Zabulon dixerat, quod maris Magni littora esset possessurus, Sidonem quoque et reliquas Phoenices urbes contingeret, nunc ad mediterra- neam provinciam redit, et Isachar, qui juxta Nephthalim pulcherrimam in Galilaea regionem possessurus est, benedictione sua habitatorem facit. <span class="">PLSection D</span> Asinum autem osseum vel fortem vocat, et hume- rum dicit supposuisse ad portandum; quia in la- bore terrae et vehendis ad mare, quae in finibus suis nascebantur, plurimum laboraret, regibus quoque tribula comportans. Aiunt Hebraei per metaphoram significari, quod Scripturas sanctas <span class="note" id="Note4"><span class="noteLabel">Note: </span>4 Non sunt haec Hieronymi.</span> <span class="pagebreak" id="index.xml-pb-d30e273">[Page 1371]</span> <span class="">PLSection A</span> de die ac nocte meditans studium suum dederit ad laborandum : et idcirco ei omnes serviunt, quasi magistro dona portantes. <span style="font-style:italic">Dan judicabit popu- lum suum, sicut et alia tribus in Israel. Fiat Dan coluber in via, cerastes in semita, mordens ungulas equi, ut cadat ascensor ejus retro. Salutare tuum exspectabo, Domine</span> (<span style="font-style:italic">Ibid</span>. 16-18). Samson judex in Israel de tribu Dan fuit (<span style="font-style:italic">Jud</span>. <span class="smallcap">XIII</span>, 2). Hoc ergo di- cit : Nunc videns in spiritu comam nutrire Samsonem Nazaraeum tuum, caesisque hostibus triumphare (<span style="font-style:italic">Judic.</span> <span class="smallcap">XVI</span>, 29), quod in similitudinem colubri regulique obsidens vias nullum per terram Israel transire permittat : sed etiam si quis temerarius, virtute sua quasi velocitate equi confisus, eam <span class="">PLSection B</span> voluerit praedonis more populari, non effugere vale- bit. Totum autem per metaphoram serpentis et equitis loquitur. Videns ergo tam fortem Nazaraeum tuum, quod ipse propter meretricem mortuus est, et moriens nostros occidit inimicos, putavi, o Deus, ipsum esse Christum Filium tuum : verum quia mortuus est, et non resurrexit, et rursum ductus est Israel in captivitatem, alius mihi Salvator mundi et mei generis praestolandus est, ut veniat cui re- positum est, et ipse exspectatio gentium. <span style="font-style:italic">Gad accinctus praeliabitur ante eum, et ipse accingetur retrorsum</span> (<span style="font-style:italic">Gen.</span> <span class="smallcap">XLIX</span>, 19). Significat, quod Gad, Ruben et dimidia tribus Manasse ad filios, quos trans Jordanem in possessionem dimiserat, post quatuordecim annos revertens, praelium adversus <span class="">PLSection C</span> eos gentium vicinarum grande repererit, et victis hostibus fortiter dimicaverit. Lege Jesum Nave (<span style="font-style:italic">Josue</span> <span class="smallcap">XIII</span>, 7) et Paralipomenon (<span style="font-style:italic">I Paral</span>. <span class="smallcap">V</span>, 18). <span style="font-style:italic">Nepthalim, cervus emissus, dans eloquia pulchritu- dinis;</span> sive <span style="font-style:italic">Nephthalim ager irriguus</span> (<span style="font-style:italic">Gen</span>. <span class="smallcap">XLIX</span>, 21). Utrumque significat Hebraeum verbum, <span class="smallcap">AIALA SE- LUHA</span> (<span style="font-style:italic">I Paral</span>. <span class="smallcap">V</span>, 18). Significat autem, quod aquae calidae ipsa nascantur tribu, sive quod super lacum Genesar fluento Jordanis esset irrigua [<span style="font-style:italic">Al.</span> irriguus). Hebraei autem volunt propter Tiberia- dem, quae Legis videbatur habere notitiam, agrum irriguum et eloquia pulchritudinis prophetari. Cer- vus autem emissus temporaneas fruges et veloci- tatem terrae uberioris ostendit. Sed melius, si ad doctrinam Salvatoris cuncta referamus, quod ibi <span class="">PLSection D</span> vel maxime docuerit Salvator, ut in Evangelio (<span style="font-style:italic">Matth</span>. <span class="smallcap">IV</span>, 15) quoque scriptum est. <span style="font-style:italic">Filius meus Joseph accrescens, filius meus accrescens et decorus aspectu; filiae decurrerunt super murum; sed exaspe- raverunt eum, et jurgati sunt, invideruntque illi ha- bentes jacula. Sedit in forti arcus ejus, et dissoluta sunt vincula brachiorum et manuum ejus per manus potentis Jacob. Inde pastor egressus est lapis Israel.</span> (<span style="font-style:italic">Gen</span>. <span class="smallcap">XLIX</span>, 22-24.) O fili Joseph, qui tam pulcher es, ut te tota de muris et turribus ac fenestris puellarum AEgypti turba prospectet, inviderunt tibi, et ad Iracundiam te provocaverunt fratres tui, habentes livoris sagittas, et zeli jaculis vulnerati. <span class="note" id="Note5"><span class="noteLabel">Note: </span>1 Hucusque ex Hieronymo.</span> <span class="pagebreak" id="index.xml-pb-d30e369">[Page 1372]</span> <span class="">PLSection A</span> Verum arcum tuum et arma pugnandi posuisti In Deo : qui fortis est pugnator : et vincula tua, quibus te fratres ligaverunt, ab ipso soluta sunt et disrupta, ut ex luo semine tribus nascatur Eph- raim fortis et stabilis, et instar lapidis durioris in- victa, imperans quoque decem tribubus Israel. <span style="font-style:italic">Benjamin, lupus rapax, mane comedet praedam, et vespere dividet spolia</span> (<span style="font-style:italic">Gen.</span> <span class="smallcap">XLIX</span>, 27). Quam de apostolo Paulo quae dicta sunt (<span style="font-style:italic">Act.</span> <span class="smallcap">VIII</span>, 3; <span style="font-style:italic">Gal.</span> <span class="smallcap">I</span>, 13), manifestissima sit prophetia, omnibus patet, quod in adolescentia persecutus sit Ecclesiam, in senectute praedicator Evangelii fuerit. Hebraei au- tem ita dixerunt : Altare in quo immolabantur hostiae et victimarum sanguis ad basim illius <span class="">PLSection B</span> fundebatur, in parte tribus Benjamin fuit; hoc. inquiunt, significat quod sacerdotes immolant mane hostias, ad vesperam dividunt ea, quae sibi ex Lege collata sunt, lupum sanguinarium, lupum voracem super altaris interpretatione ponentes, et spoliorum divisorem super sacerdotibus, qui ser- vientes altari, vivunt de altari. Haec autem histo- rice <sup>1</sup>.</p><p>Spiritaliter autem in Ruben prioris populi Judaeo- rum ostendit esse personam, cui a Domino dicitur, <span style="font-style:italic">Israel primogenitus meus</span> (<span style="font-style:italic">Exod.</span> <span class="smallcap">IV</span>, 22); etenim juxta quod primogenito debebatur, ipsius erat accipere sacerdotium et regnum. Additur, <span style="font-style:italic">tu virtus mea</span> (<span style="font-style:italic">Ibid.</span>) Utique quod ex ipso populo fundamen- tum fidei, ex ipso virtus Dei, qui est Christus <span class="">PLSection C</span> (I <span style="font-style:italic">Cor.</span> <span class="smallcap">I</span>, 24) advenit. Quomodo autem ipse sit principium dolorum, nisi dum Patri Deo semper irrogaverit injuriam : dum convertit ad eum dor- sum, et non faciem. Iste prior in donis, quia pri- mum ipsis credita sunt eloquia Dei (<span style="font-style:italic">Rom.</span> <span class="smallcap">III</span>, 2), et legislatio, et Testamentum sive promissio (<span style="font-style:italic">Rom.</span> <span class="smallcap">IX</span>, 4). Iste major imperio; utique pro magnitudine virium quia copiosius caeteris in hoc saeculo popu- lus idem regnavit. Effusus est autem sicut aqua, peccando in Christum, quae vasculo non tenetur : voluptatis effusus est impetu, et idcirco addidit. <span style="font-style:italic">Ultra non crescat</span> (<span style="font-style:italic">Gen.</span> <span class="smallcap">XLIX</span>, 4): quia populus ipse postquam in universo orbe dispersus est, valde imminutus est. Sed quare talia meruit, ita subjecit : <span style="font-style:italic">Quia ascendisti cubile patris tui</span> (<span style="font-style:italic">Ibid</span>), <span class="">PLSection D</span> Primogenitae autem plebis audaciam praedicat, quae ascendit cubile patris sui, et maculavit stratum ejus, quando corpus Dominicum, in quo plenitudo divinitatis requiescebat (<span style="font-style:italic">Coloss.</span> <span class="smallcap">II</span>, 9), raptum in cruce suspendit, et ferro commaculavit. <span style="font-style:italic">Simeon et Levi fratres, vasa iniquitatis bellantia</span> (<span style="font-style:italic">Gen.</span> <span class="smallcap">XLIX</span>, 5). Per Simeon et Levi Scribae et Pharisaei et sacer- dotes Judaici populi intelliguntur. De Simeone enim Scribae erant Judaeorum, de tribu vero Levi principes sacerdotum, qui consilium fecerunt, ut Jesum dolo tenerent et occiderent. De quo con- silio dicit : <span style="font-style:italic">In consilium eorum ne veniat anima mea</span> (<span style="font-style:italic">Ibid.</span> 6). Horrebat enim tanta scelera, quae <span class="pagebreak" id="index.xml-pb-d30e480">[Page 1373]</span> <span class="">PLSection A</span> notissimis temporibus facturi erant Judaei. <span style="font-style:italic">Quia in furore suo occiderunt virum</span> (<span style="font-style:italic">Ibid.</span>), id est Chri- stum, de quo dicitur : <span style="font-style:italic">Ecce vir, orient nomen ejus</span> (<span style="font-style:italic">Zach.</span> <span class="smallcap">VI</span> 12). Et alibi : <span style="font-style:italic">Femina circumdabit virum</span> (<span style="font-style:italic">Jerem.</span> <span class="smallcap">XXXI</span>, 22). <span style="font-style:italic">Suffoderunt murum</span>(<span style="font-style:italic">Gen.</span> <span class="smallcap">XLIX</span>, 6), id est, illum spiritalem fortissimum murum, qui custodit Israel, lancea confoderunt. <span style="font-style:italic">Maledictus furor eorum, quia pertinax</span>. (<span style="font-style:italic">Ibid.</span> 7), utique quando furore accensi et ira, obtulerunt Christum Pontio Pilato dicentes : Crucifige, crucifige, (<span style="font-style:italic">Joan.</span> <span class="smallcap">XIX</span>, 6). <span style="font-style:italic">Et indignatio eorum, quia dura</span> (<span style="font-style:italic">Gen.</span> <span class="smallcap">XLIX</span>, 7) : dum Barrabam latronem peterent, et principem vitae crucifigendum postularent (<span style="font-style:italic">Matth.</span> <span class="smallcap">XXVII</span>, 21). <span style="font-style:italic">Divi- dam eos in Jacob, et dispergam illos in Israel</span> (<span style="font-style:italic">Gen.</span> <span class="">PLSection B</span> <span class="smallcap">XLIX</span>, 7): quia nonnulli ex ipsis crediderunt, quidam in infidelitate permanserant. Dicuntur enim divisi ii, qui ab eis separantur, et veniunt ad fidem : dispersi antem, quorum patria temploque subverso, per orbem terrae incredulum genus spargitur. <span style="font-style:italic">Juda, te laudabunt fratres tui</span> (<span style="font-style:italic">Ibid.</span> 8). Per hunc Judam venis confessor exprimitur Christus, qui ex ejus tribu secundum carnem est genitus. Ipsum laudabunt fratres sui, apostoli scilicet, et omnes cohaeredes ejus, qui per adoptionem Patris, filii Dei effecti sunt, et Christi fratres per gratiam, quorum ipse egi Dominus per naturam. <span style="font-style:italic">Manus tuae in cervicibus inimicorum tuorum</span> (<span style="font-style:italic">Ibid.</span>). Eisdem enim manibus atque eodem crucis tropaeo et suos texit, et inimicos et adversarias potestates cur- <span class="">PLSection C</span> vavit. Juxta quod el Paler promittit ei dicens : <span style="font-style:italic">Sede ad dexteram meam, donec ponam inimicos tuos scabellum pedum tuorum</span> (<span style="font-style:italic">Psal.</span> <span class="smallcap">CIX</span>, 1). <span style="font-style:italic">Ad- orabunt te filii patris tui</span> (<span style="font-style:italic">Gen.</span> <span class="smallcap">XLIX</span>, 8) : quando multi ex filiis Jacob adorant eum, per electionem gratiae salvi facti (<span style="font-style:italic">Rom.</span> <span class="smallcap">XI</span>, 5). <span style="font-style:italic">Catulus leonis Juda</span> (<span style="font-style:italic">Ibid.</span> 9). Quando nascendo factus est parvulus, sicut scriptum est : <span style="font-style:italic">Parvulus natus est nobis</span> (<span style="font-style:italic">Isa.</span> <span class="smallcap">IX</span>, 6). <span style="font-style:italic">Ad praedam, fili mi, ascendisti</span>, id est, ascendens in crucem, captivos populos redemisti; et quos ille contrarius invaserat, tu moriens eri- puisti : denique rediens ab inferis, ascendisti in altum, captivam duxisti captivitatem (<span style="font-style:italic">Psal.</span> <span class="smallcap">LXVII</span>, 19). <span style="font-style:italic">Requiescens accubuisti ut leo</span> (<span style="font-style:italic">Gen.</span> <span class="smallcap">XLIX</span>, 9). Manifestissime Christus in passione accubuit, <span class="">PLSection D</span> quando inclinato capite tradidit spiritum (<span style="font-style:italic">Joan.</span> <span class="smallcap">XIX</span>, 30), et quando in sepulcro securus, velut quodam corporis somno quievit. Sed quare ut leo, et velut catulus leonis? In somno enim suo leo fuit, quando non necessitate, sed potestate hoc ipsum complevit, sicut ipse dicit : <span style="font-style:italic">Nemo tollit a me animam meam, sed ego pono eam</span> (<span style="font-style:italic">Joan.</span> <span class="smallcap">X</span>, 18). Quod vero addit, <span style="font-style:italic">et ut catulus leonis</span> : inde enim mortuus unde na- tus. Bene ergo Christus ut leo requievit, qui non solum mortis acerbitatem non timuit, sed et in ipsa morte mortis imperium vicit. Quod autem dicit, <span style="font-style:italic">Quis suscitabit eum</span>(<span style="font-style:italic">Gen.</span> <span class="smallcap">XLIX</span>, 9)? Quia nullus nisi ipse, juxta quod ipse ait : <span style="font-style:italic">Solvite templum hoc, et in triduo resuscitabo illud</span> (<span style="font-style:italic">Joan.</span> <span class="smallcap">II</span>, 19). <span style="font-style:italic">Non de- ficiet dux de Juda, et reliqua</span> (<span style="font-style:italic">Gen.</span> <span class="smallcap">XLIX</span>, 9,10). Hoc <span class="pagebreak" id="index.xml-pb-d30e684">[Page 1374]</span> <span class="">PLSection A</span> manifestissime ad Judam refertur. Diu enim fuit ex semine illius intemerata apud Judaeos successio re- gni, donec Christus nasceretur, sicut supra dixi- mus. <span style="font-style:italic">Alligans ad vineam pullum suum</span> (<span style="font-style:italic">Ibid.</span> 11). Pullus suus populus est ex gentibus, cui adhuc nunquam fuerat legis onus impositum. Hunc copu- lavit ad vineam, ad apostolos scilicet, qui ex Ju- daeis sunt. Nam vinea Domini Sabaoth domus Israel est (<span style="font-style:italic">Isa.</span> <span class="smallcap">V</span>, 7). <span style="font-style:italic">Et ad vilem asinam suam</span> (<span style="font-style:italic">Gen.</span> <span class="smallcap">XLIX</span>, 12). Ipse dicit, <span style="font-style:italic">Ego sum vitis vera</span> (<span style="font-style:italic">Joan.</span> <span class="smallcap">XV</span>, 1). Ad hanc ergo vitem alligat asinam suam, Synagogam tardigradam scilicet, et gravi legis pondere depressam. <span style="font-style:italic">Lavit in vina stolam suam</span> (<span style="font-style:italic">Gen.</span> <span class="smallcap">XLIX</span>, 11), sive carnem suam in san- <span class="">PLSection B</span> guine passionis, sive sanctam Ecclesiam illo vino, quod pro multis effundetur in remissionem pecca- torum (<span style="font-style:italic">Matth.</span> <span class="smallcap">XXVI</span>, 28). <span style="font-style:italic">Et in sanguine uvae pal- lium suum</span> (<span style="font-style:italic">Gen.</span> <span class="smallcap">XLIX</span>, 11) Pallium gentes sunt, quas corpori suo junxit, sicut scribitur : <span style="font-style:italic">Vivo ego, dicit Dominus, nisi hos omnes induam sicut vesti- mentum</span> (<span style="font-style:italic">Isa.</span> <span class="smallcap">XLIX</span>, 18). <span style="font-style:italic">Pulchriores oculi ejus vino</span> (<span style="font-style:italic">Gen.</span> <span class="smallcap">XLIX</span>, 12). Oculi Christi apostoli sunt et evan- gelistae, qui lumen scientiae Ecclesiae praestant : quorum praecepta austeritatem vini priscae legis superant, quia longe leviora sunt. <span style="font-style:italic">Et dentes ejus lacte candidiores</span> (<span style="font-style:italic">Ibid.</span>). Dentes praeceptores sunt sancti, qui praecidunt ab erroribus homines, et eos quasi comedendo in Christi corpus transmittunt. Candidiores autem effecti sunt ductores Ecclesiae <span class="">PLSection C</span> lacte veteris legis. <span style="font-style:italic">Zabulon habitavit in littore ma- ris, et in statione navium</span> (<span style="font-style:italic">Gen.</span> <span class="smallcap">XLIX</span>, 13). Zabulon interpretatur <span style="font-style:italic">habitaculum fortitudinis</span>, et Ecclesiam significat. Haec in littore maris habitat et in sta- tione navium, ut credentibus sit refugium, et peri- clitantibus demonstret fidei portum. Haec contra omnes turbines saeculi inconcussa firmitate solida spectat naufragium Judaeorum, et haereticorum pro- cellas, qui circumferuntur omni vento doctrinae, quorum etsi tunditur fluctibus, non tamen fran- gitur. <span style="font-style:italic">Pertendit autem usque ad Sidonem</span> (<span style="font-style:italic">Ibid.</span>), hoc est, usque ad gentes. Legitur etiam in Evan- gelio inde assumptos esse apostolos aliquos, et ipsis locis Dominum saepe docuisse, sicut scriptum est, <span style="font-style:italic">Terra Zabulon, et terra Nephthalim, populus</span> <span class="">PLSection D</span> <span style="font-style:italic">qui sedebat in tenebris, vidit lucem magnam</span> (<span style="font-style:italic">Matth.</span> <span class="smallcap">IV</span>, 15, 16, <span style="font-style:italic">ex Isa.</span> <span class="smallcap">IX</span>, 1). Sidon interpretatur <span style="font-style:italic">vena- tor</span>, vel <span style="font-style:italic">venatrix</span>. Venatores qui sunt, nisi apo- stoli? Qui, ut supra diximus, ex illis locis assumpti sunt, de quibus dicitur : <span style="font-style:italic">Mittam venatores multos, et venabuntur vos in omni monte</span> (<span style="font-style:italic">Jerem.</span> <span class="smallcap">XVI</span>, 16). <span style="font-style:italic">Isachar asinus fortis</span> (<span style="font-style:italic">Gen.</span> <span class="smallcap">XLIX</span>, 14). Isachar, qui interpretatur <span style="font-style:italic">merces</span>, refertur ad populum gentium, quem Dominus sanguinis sui pretio mercatus est. Hic Isachar asinus fortis scribitur, quia prius po- pulus gentilis quasi brutum et luxuriosum animal, nullaque ratione substitit, sed postmodum jugum disciplinae evangelicae libenter portavit. <span style="font-style:italic">Hic accu- bans inter terminos, vidit requiem quod esset bona, et terram quod optima</span> (<span style="font-style:italic">Ibid.</span> 15). Inter terminos <span class="pagebreak" id="index.xml-pb-d30e850">[Page 1375]</span> <span class="">PLSection A</span> autem cubare<sup>1</sup>, est praestolato mundi fine requie- scere, nihilque de iis quae nunc versantur in medio, quaerere, sed ultima desiderare. Et fortis asinus requiem et terram optimam videt, cum simplex gentilitas idcirco se ad robur boni operis erigit, quia ad aeternae vitae patriam tendit. Unde etiam apponit humerum suum ad portandum, quia dum ad promissam requiem pervenire desiderat, cuncta mandatorum onera libenter portat. Unde factus est tributis serviens, hoc est, Christo regi suae fidei bona et operum bonorum offerens munera. <span style="font-style:italic">Dan judicabit populum suum sicut aliae tribus in Israel. Fiat Dan coluber in via, cerastes in semita</span> (<span style="font-style:italic">Gen.</span> <span class="smallcap">XLIX</span>, 16, 17), et reliqua. Dicunt quidam Antichri- stum per haec verba praedici de ista tribu futurum<sup>2</sup>, <span class="">PLSection B</span> pro eo quod hoc loco Dan et coluber asseritur et mordens, et quod inter tribus Israel primus Dan ad aquilonem castrametatus est, illum significans qui se in lateribus aquilonis sedere dicit (<span style="font-style:italic">Num.</span> <span class="smallcap">II</span>, 25), et de quo figuraliter dicit propheta : <span style="font-style:italic">A Dan audi- tus est fremitus equorum ejus</span> (<span style="font-style:italic">Jerem.</span> <span class="smallcap">VIII</span>, 16). Qui non solum coluber, sed etiam cerastes vocatur. <span class="foreign" lang="grc">Κέρατα</span> enim Graece <span style="font-style:italic">cornua</span> dicuntur. Serpens ergo ille cornutus esse perbibetur, per quern digne An- tichristus asseritur, quia contra vitam fidelium cum morsu pestiferae praedicationis armabitur etiam <span class="note" id="Note6"><span class="noteLabel">Note: </span>1 Ex Gregorio, lib. <span class="smallcap">I</span> Moral, c. 6.</span> <span class="note" id="Note7"><span class="noteLabel">Note: </span>2 Ex Gregorio, lib. <span class="smallcap">XXXI</span> Moral, c. 10.</span> <span class="note" id="Note8"><span class="noteLabel">Note: </span>3 In Corb. ms. sic desinit : <span style="font-style:italic">Ascensor qui est</span>, <span style="font-style:italic">quisquis iniquitatibus hujus mundi extollitur, qui retro cadere dicitur</span>.</span> <span class="pagebreak" id="index.xml-pb-d30e916">[Page 1376]</span> <span class="">PLSection A</span> cornibus potestatis. Quis autem nesciat sentium angustiorem esse quam viam? Fit ergo Dan colu- ber in via, quia in praesentis vitae latitudine eos ambulare provocat, quibus quasi parcendo blan- ditur : sed in via mordet, quia eos quibus liberta- tem tribuit, erroris sui veneno consumit. Fit ce- rastes in semita : quia quos fideles reperit, et sese inter angusta praecepti coelestis itinera constrin- gentes, non solum nequitia callidae persuasionis impetit, sed etiam terrore potestatis premit, et in persecutionis languore, post beneficia fictae dulce- dinis exercet cornua potestatis. Equus iste, cujus ungulas cerastes mordere dicitur, hunc mundum in- sinuat, qui per elationem suam in cursu laben- tium temporum spumat. Et quia Antichristus ex- <span class="">PLSection B</span> trema mundi hujus apprehendere nititur, cerastes iste equi ungulas mordere perhibetur. Ungulas quippe equi mordere, est extrema saeculi feriendo contingere. <span style="font-style:italic">Ut cadat ascensor</span><sup>3</sup> <span style="font-style:italic">ejus retro</span> (<span style="font-style:italic">Ibid.</span> 17). Plebs infidelis Judita, erroris sui laqueis ca- pta, pro Christo Antichristum exspectat. Bene Jacob eodem loco repente in electorum vocem conversus est dicens, <span style="font-style:italic">Salutare tuum exspectabo, Domine</span> : id est, non sicut infideles Antichristum, sed eum qui in redemptionem nostram venturus est, verum credo fideliter Christum. Amen.</p></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2015<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T18:32:44Z.
	       SAXON HE 9.8.0.5.
		 --></address></div></body></html>