<html xmlns="http://www.w3.org/1999/xhtml" xml:lang="en"><head><meta http-equiv="Content-Type" content="text/html; charset=utf-8" /><!--THIS FILE IS GENERATED FROM AN XML MASTER. DO NOT EDIT (5)--><title>Rudens — Machine readable text</title><meta name="author" content="T. Maccius Plautus" /><meta name="generator" content="Text Encoding Initiative Consortium XSLT stylesheets" /><meta name="DC.Title" content="Rudens — Machine readable text" /><meta name="DC.Type" content="Text" /><meta name="DC.Format" content="text/html" /><link href="http://www.tei-c.org/release/xml/tei/stylesheet/tei.css" rel="stylesheet" type="text/css" /><link rel="stylesheet" media="print" type="text/css" href="http://www.tei-c.org/release/xml/tei/stylesheet/tei-print.css" /></head><body class="simple" id="TOP"><div class="stdheader autogenerated"><h1 class="maintitle">Rudens — Machine readable text</h1></div><!--TEI front--><h2>Table of contents</h2><ul class="toc toc_body"></ul><!--TEI body--><div lang="lat" class="edition" id="index.xml-body.1_div.1"><h2 lang="lat"><span class="headingNumber">1. </span></h2><div class="textpart" id="index.xml-body.1_div.1_div.1"><h3><span class="headingNumber">1.1. </span><span class="head">PROLOGVS</span></h3><div class="speaker">Arctvrvs</div><div class="l">Qui gentes omnes mariaque et terras movet,</div><div class="l">eius sum civis civitate caelitum.</div><div class="l">ita sum, ut videtis, splendens stella candida,</div><div class="l">signum quod semper tempore exoritur suo</div><br /><div class="l">hic atque in caelo: nomen Arcturo est mihi.</div><div class="l"><span class="strikethrough">noctu sum in caelo clarus atque inter deos,</span></div><div class="l"><span class="strikethrough">inter mortalis ambuló interdius.</span></div><div class="l"><span class="strikethrough">at alia signa de caelo ad terram accidunt.</span></div><div class="l">qui est imperator divom atque hominum Iuppiter,</div><br /><div class="l">is nos per gentis alium ália disparat,</div><div class="l">qui facta hominum, mores, pietatem et fidem</div><div class="l">noscamus, ut quemque adiuvet opulentia.</div><div class="l">qui falsas litis falsis testimoniis</div><div class="l">petunt quique in iure abiurant pecuniam,</div><br /><div class="l">eorúm referimus nomina exscripta ad Iovem;</div><div class="l">cotidie ille scit quis hic quaerat malum:</div><div class="l">qui hic litem apisci postulant peiurio</div><div class="l">mali, res falsas qui impetrant apud iudicem,</div><div class="l">iterum ille eam rem iudicatam iudicat;</div><br /><div class="l">maiore multa multat quam litem auferunt.</div><div class="l">bonos in aliis tabulis exscriptos habet.</div><div class="l">atque hoc scelesti in animum inducunt suom,</div><div class="l">Iovem sé placare posse donis, hostiis:</div><div class="l">et operam et sumptum perdunt; id eo fit quia</div><br /><div class="l">nihil éi acceptumst a periuris supplici;</div><div class="l">facilius si qui pius est a dis supplicans,</div><div class="l">quam qui scelestust, inveniet veniam sibi.</div><div class="l">idcirco moneo vos ego haec, qui estis boni</div><div class="l">quique aetatem agitis cum pietate et cum fide:</div><br /><div class="l"><span class="gap"> [...]</span></div><div class="l">retinete porro, post factum ut laetemini.</div><div class="l">nunc, huc qua causa veni, argumentum eloquar.</div><div class="l">primumdum huic esse nomen urbi Diphilus</div><div class="l">Cyrenas voluit. illic habitat Daemones</div><br /><div class="l">in agro atque villa proxima propter mare,</div><div class="l">senex, qui húc Athenis exul venit, hau malus;</div><div class="l">neque is adeo propter malitiam patria caret,</div><div class="l">sed dum alios servat se impedivit interim,</div><div class="l">rem bene paratam comitate perdidit.</div><br /><div class="l">huíc filiola virgo periit parvola.</div><div class="l">eam dé praedone vir mercatur pessumus,</div><div class="l">is eam huc Cyrenas leno advexit virginem.</div><div class="l">adulescens quidam civis huius Atticus</div><div class="l">eam vídit ire e ludo fidicinio domum,</div><br /><div class="l">amare occepit: ad lenonem devenit,</div><div class="l">minis triginta sibi puellam destinat</div><div class="l">datque arrabonem et iure iurando alligat.</div><div class="l">is leno, ut se aequom est, flocci non fecit fidem</div><div class="l">neque quod iuratus adulescenti dixerat.</div><br /><div class="l">eí erat hospes par sui, Siculus senex</div><div class="l">scelestus, Agrigentinus, urbis proditor;</div><div class="l">is illius laudare infit formam virginis</div><div class="l">et aliarum itidem quae eius erant mulierculae.</div><div class="l">infit lenoni suadere, ut secum simul</div><br /><div class="l">eat in Siciliam: ibi esse homines voluptários</div><div class="l">dicit, potesse íbi eum fieri divitem.</div><div class="l"><span class="strikethrough">ibi esse quaestum maximum meretricibus.</span></div><div class="l">persuadet. navis clanculum conducitur,</div><div class="l">quidquid erat noctu in navem comportat domo</div><br /><div class="l">leno; adulescenti qui puellam ab eo emerat</div><div class="l">ait sése Veneri velle votum solvere</div><div class="l">(id hic est Veneris fanum) et eo ad prandium</div><div class="l">vocavit adulescentem huc. ipse hinc ilico</div><div class="l">conscendit navem, ávehit meretriculas.</div><br /><div class="l">adulescenti alii narrant ut res gesta sit,</div><div class="l">lenonem abiisse. ad portum ádulescens venit:</div><div class="l">illorum navis longe in altum abscesserat.</div><div class="l">ego quoniam video virginem asportarier,</div><div class="l">tetuli éi auxilium et lenoni exitium simul:</div><br /><div class="l">increpui hibernum et fluctus movi maritimos.</div><div class="l">nam Arcturus signum sum omniúm acerrimum:</div><div class="l">vehemens sum exoriens, cum occido vehementior.</div><div class="l">nunc ambo in saxo, leno átque hospes, simul</div><div class="l">sedent eiecti: navis confracta est eis.</div><br /><div class="l">illa autem virgo atque altera itidem ancillula</div><div class="l">de navi timidae desuluerunt in scapham.</div><div class="l">nunc eas ab saxo fluctus ad terram ferunt</div><div class="l">ad villam illius, exul ubi habitat senex,</div><div class="l">cuius déturbavit ventus tectum et tegulas;</div><br /><div class="l">et servos illic est éius, qui egreditur foras.</div><div class="l">adulescens huc iam adveniet, quem videbitis,</div><div class="l">qui illam mercatust de lenone virginem.</div><div class="l">valete, ut hostes vestri diffidant sibi.—</div></div><div class="textpart" id="index.xml-body.1_div.1_div.2"><h3><span class="headingNumber">1.2. </span></h3><div class="textpart" id="index.xml-body.1_div.1_div.2_div.1"><h4><span class="headingNumber">1.2.1. </span></h4><div class="speaker">Sceparnio</div><div class="l">Pro di immortales, tempestatem cuius modi</div><div class="l">Neptunus nobis nocte hac misit proxima.</div><div class="l">detexit ventus villam—quid verbis opust?</div><div class="l">non ventus fuit, verum Álcumena Euripidi,</div><br /><div class="l">ita omnís de tecto deturbavit tegulas;</div><div class="l">inlustrioris fecit fenestrasque indidit.</div></div><div class="textpart" id="index.xml-body.1_div.1_div.2_div.2"><h4><span class="headingNumber">1.2.2. </span></h4><div class="speaker">Plesidippvs</div><div class="l">Et vos a vestris abduxi negotiis</div><div class="l">neque id processit qua vos duxi gratia,</div><div class="l">neque quivi ad portum lenonem prehendere.</div><div class="l">sed mea desidia spem deserere nolui:</div><br /><div class="l">eo vós, amici, detinui diutius.</div><div class="l">nunc huc ad Veneris fanum venio visere,</div><div class="l">ubi rem divinam se facturum dixerat.</div><div class="speaker">Scep.</div><div class="l">Si sapiam, hoc quod me mactat concinnem lutum.</div><div class="speaker">Ples.</div><div class="l">Prope me hic nescio quis loquitur.</div><div class="speaker">Daemones</div><div class="l">Heus, Sceparnio.</div><div class="speaker">Scep.</div><br /><div class="l">Qui nominat me?</div><div class="speaker">Daem.</div><div class="l">Qui pro te argentum dedit.</div><div class="speaker">Scep.</div><div class="l">Quasi me tuom esse servom dicas, Daemones.</div><div class="speaker">Daem.</div><div class="l">Luto usust multo, multam terram confode.</div><div class="l">villam integundam intellego totam mihi,</div><div class="l">nam nunc perlucet ea quam cribrum crebrius.</div><div class="speaker">Ples.</div><br /><div class="l">Pater salveto, ámboque adeo.</div><div class="speaker">Daem.</div><div class="l">Salvos sis.</div><div class="speaker">Scep.</div><div class="l">Sed utrum tu masne an femina es, qui illum patrem</div><div class="l">voces?</div><div class="speaker">Pl.</div><div class="l">Vir sum equidem.</div><div class="speaker">Sc.</div><div class="l">Quaere vir porro patrem.</div><div class="speaker">Daem.</div><div class="l">Filiolam ego unam hábui, eam unam perdidi.</div><div class="l">virile sexus numquam ullum habui.</div><div class="speaker">Ples.</div><div class="l">At di dabunt.</div><div class="speaker">Scep.</div><br /><div class="l">Tibi quidem hercle, quisquis es, magnum malum,</div><div class="l">qui oratione <span class="strikethrough">nos</span> hic occupatos occupes.</div><div class="speaker">Ples.</div><div class="l">Isticine vos habitatis?</div><div class="speaker">Scep.</div><div class="l">Quid tu id quaeritas?</div><div class="l">quon furatum mox venias, vestigas loca?</div><div class="speaker">Ples.</div><div class="l">Peculiosum esse addecet servom et probum,</div><br /><div class="l">quem ero praesente † praetereat oratio</div><div class="l">aut qui inclementer dicat homini libero.</div><div class="speaker">Scep.</div><div class="l">Et impudicum et impudentem hominem addecet</div><div class="l">molestum ultro advenire ad alienam domum,</div><div class="l">cui debeatur nil.</div><div class="speaker">Daem.</div><div class="l">Tace, Sceparnio.</div><br /><div class="l">quid opust, adulescens?</div><div class="speaker">Ples.</div><div class="l">Istic infortunium,</div><div class="l">qui praefestinet, ubi erus adsit, praeloqui.</div><div class="l">sed nisi molestumst, paucis percontarier</div><div class="l">volo ego ex te.</div><div class="speaker">Daem.</div><div class="l">Dabitur opera, atque in negotio.</div><div class="speaker">Scep.</div><div class="l">Quin tu in paludem is exicasque harundinem,</div><br /><div class="l">qui pertegamus villam, dum sudumst?</div><div class="speaker">Daem.</div><div class="l">Tace.</div><div class="l">tu si quid opus est dice.</div><div class="speaker">Ples.</div><div class="l">Dic quod te rogo,</div><div class="l">ecquem tu hic hominem crispum, incanum videris,</div><div class="l">malum, periurum, palpatorem—</div><div class="speaker">Daem.</div><div class="l">Plurimos,</div><div class="l">nam ego propter eius modi viros vivo miser.</div><div class="speaker">Ples.</div><br /><div class="l">Hic dico, in fanum Veneris qui mulierculas</div><div class="l">duas sécum adduxit, quique adornaret sibi</div><div class="l">ut rem divinam faciat, aut hodie aut heri.</div><div class="speaker">Daem.</div><div class="l">Non hercle, adulescens, iam hos dies complusculos</div><div class="l">quemquam istic vidi sacruficare, neque potest</div><br /><div class="l">clam me esse si qui sacruficat: semper petunt</div><div class="l">aquam hinc aut ignem aut vascula aut cultrum aut veru</div><div class="l">aut aulam extarem, aut aliquid—quid verbis opust?</div><div class="l">Veneri paravi vasa et puteum, non mihi.</div><div class="l">nunc intervallum iam hos dies multos fuit.</div><div class="speaker">Ples.</div><br /><div class="l">Vt verba praehibes, me periisse praedicas.</div><div class="speaker">Daem.</div><div class="l">Mea quidem hercle causa salvos sis licet.</div><div class="speaker">Scep.</div><div class="l">Heus tu, qui fana ventris causa circumis,</div><div class="l">iubere meliust prandium ornari domi.</div><div class="speaker">Daem.</div><div class="l">Fortasse tu huc vocatus es ad prandium,</div><br /><div class="l">ille quí vocavit nullus venit?</div><div class="speaker">Ples.</div><div class="l">Admodum.</div><div class="speaker">Scep.</div><div class="l">Nullumst periclum te hinc ire inpransum domum:</div><div class="l">Cererem te meliust quam Venerem sectarier:</div><div class="l">amori haec curat; tritico curat Ceres.</div><div class="speaker">Ples.</div><div class="l">Deludificavit me illic homo indignis modis.</div><div class="speaker">Daem.</div><br /><div class="l">Pro di immortales, quid illuc est, Sceparnio,</div><div class="l">hominum secundum litus?</div><div class="speaker">Scep.</div><div class="l">Vt mea est opinio,</div><div class="l">propter viam illi sunt vocati ad prandium.</div><div class="speaker">Daem.</div><div class="l">Qui?</div><div class="speaker">Scep.</div><div class="l">Quia post cenam, credo, laverunt heri.</div><div class="speaker">Daem.</div><div class="l">Confracta navis in mari est illis.</div><div class="speaker">Scep.</div><div class="l">Ita est.</div><br /><div class="l">at hercle nobis villa in terra et tegulae.</div><div class="speaker">Daem.</div><div class="l">Hui,</div><div class="l">homunculi quanti estis. eiecti ut natant.</div><div class="speaker">Ples.</div><div class="l">Vbi sunt i homines, obsecro?</div><div class="speaker">Daem.</div><div class="l">Hac ad dexteram</div><div class="l">(viden?) secundum litus.</div><div class="speaker">Ples.</div><div class="l">Video. sequimini.</div><div class="l">utinam is sit quém ego quaero, vir sacerrimus.</div><br /><div class="l">valete.—</div><div class="speaker">Scep.</div><div class="l">Si non moneas, nosmet meminimus.</div><div class="l">sed, o Palaemon, sancte Neptuni comes,</div><div class="l">qui Herculis socius esse diceris,†</div><div class="l">quod facinus video.</div><div class="speaker">Daem.</div><div class="l">Quid vides?</div><div class="speaker">Scep.</div><div class="l">Mulierculas</div><div class="l">video sedentis in scapha solas duas.</div><br /><div class="l">ut adflictantur miserae. euge euge, perbene,</div><div class="l">ab saxo avortit fluctus ad litus scapham,</div><div class="l">nequé gubernator umquam potuit <span class="add">⟨rectius⟩</span>.</div><div class="l">non vidisse undas me maioris censeo.</div><div class="l">salvae sunt, si illos fluctus devitaverint.</div><br /><div class="l">nunc, nunc periclumst. <span class="add">⟨unda⟩</span> eiecit alteram.</div><div class="l">at in vadost, iam facile enabit. eugepae,</div><div class="l"><span class="strikethrough">viden alteram illam ut fluctus eiecit foras?</span></div><div class="l">surrexit, horsum se capessit. salva res.</div><div class="l">desiluit haec autem altera in terram e scapha.</div><br /><div class="l">ut prae timore in genua in undas concidit.</div><div class="l">salvast, evasit ex aqua. iam in litore est.</div><div class="l">sed dextrovorsum avorsa it in malam crucem.</div><div class="l">hem, errabit illaec hodie.</div><div class="speaker">Daem.</div><div class="l">Quid id refert tua?</div><div class="speaker">Scep.</div><div class="l">Si ad saxum quo capessit, ea deorsum cadit,</div><br /><div class="l">errationis fecerit compendium.</div><div class="speaker">Daem.</div><div class="l">Si tu de illarum cenaturus vesperi es,</div><div class="l">illis curandum censeo, Sceparnio,</div><div class="l">si apud me essurus, mihi darí operam volo.</div><div class="speaker">Scep.</div><div class="l">Bonum aequomque oras.</div><div class="speaker">Daem.</div><div class="l">Sequere me hac ergo.—</div><div class="speaker">Scep.</div><div class="l">Sequor.—</div></div><div class="textpart" id="index.xml-body.1_div.1_div.2_div.3"><h4><span class="headingNumber">1.2.3. </span></h4><div class="speaker">Palaestra</div><div class="l">Nimio hóminum fortunaé minus miseraé memorantur,</div><div class="l"><span class="gap"> [...]</span> experiundo iis datur acerbum.</div><div class="l"><span class="gap"> [...]</span> hoc deo cómplacitumst, me hoc órnatu ornatam ín incertas</div><div class="l">regiónes timidam eiéctam.</div><br /><div class="l">hancíne ego ad rem natam <span class="add">⟨ésse me⟩</span> miserám memorábo?</div><div class="l">hancíne ego partem cápio ob píetatem praecípuam?</div><div class="l">nam hóc mi haud labórist, labórem hunc potíri,</div><div class="l">si érga paréntem aut deós me impiávi;</div><div class="l">sed íd si paráte curávi ut cavérem,</div><br /><div class="l">tum hóc mi indecóre, iníque, inmodéste</div><div class="l">datis, dí; nam quid habebúnt sibi signi ímpii posthac,</div><div class="l">si ad húnc modum est innóxiis honór apud vos?</div><div class="l">nam mé si sciam <span class="add">⟨ín vos⟩</span> fecísse aut paréntis</div><div class="l">sceléste, minus me míserer;</div><br /><div class="l">sed eríle scelus me sóllicitat, eiús me impietas mále habet.</div><div class="l">ís navem atque ómnia pérdidit ín mari:</div><div class="l">haéc bonorum éius sunt réliquiae; étiam quae simul</div><div class="l">vécta mecum ín scaphast, éxcidit. égo nunc sola sum.</div><div class="l">quaé mihi sí foret sálva saltém, labor</div><br /><div class="l">lénior ésset hic mi éius opera.</div><div class="l">nunc quám spem aut opem aút consilí quid capéssam?</div><div class="l">ita híc sola sólis locis compotita sum.</div><div class="l">hic sáxa sunt, hic máre sonat,</div><div class="l">neque quísquam homo mihi obviám venit.</div><br /><div class="l"><span class="gap"> [...]</span></div><div class="l">hóc quod indúta sum, summae opes óppido,</div><div class="l">néc cibo néc loco técta quo sím scio:</div><div class="l">quaé mihist spés, qua me vívere velim?</div><div class="l">néc loci gnára sum, néc vidi aut híc fui.</div><br /><div class="l">sáltem aliquém velim quí mihi ex hís locis</div><div class="l">aút viam aut sémitam mónstret, ita nunc</div><div class="l">hác an illác eam, incérta sum cónsili;</div><div class="l">néc prope usquam híc quidem cúltum agrum cónspicor.</div><div class="l">álgor, errór, pavor, me ómnia tenent.</div><br /><div class="l">haéc parentés mei haud scítis miseri,</div><div class="l">me núnc miseram esse ita utí sum.</div><div class="l">líbera ego prognáta fui máxume, nequíquam fui.</div><div class="l">nunc quí minus servio, quám si servá forem náta?</div><div class="l">neque quícquam umquam illis prófuit qui mé sibi eduxérunt.</div></div><div class="textpart" id="index.xml-body.1_div.1_div.2_div.4"><h4><span class="headingNumber">1.2.4. </span></h4><div class="speaker">Ampelisca</div><div class="l">Quid míhi meliust, quid mágis in remst, quam a córpore vitam ut sécludam?</div><div class="l">ita mále vivo atque ita míhi multae in pectóre sunt curae exánimales.</div><div class="l">ita rés se habent: vitae haú parco, perdidí spem qua me obléctabam.</div><div class="l">omnía iam circumcúrsavi atque omníbus latebris perréptavi</div><br /><div class="l">quaerére conservam, vóce oculis auríbus ut pervestígarem.</div><div class="l">neque eam úsquam invenio néque quo eam neque quá quaeram consúltumst,</div><div class="l">neque quém rogitem respónsorem quemquam ínterea convénio,</div><div class="l">neque mágis solae terraé solae sunt quam haéc loca atque hae regiónes;</div><div class="l">neque sí vivit, eam víva umquam quin ínveniam desístam.</div><div class="speaker">Pal.</div><br /><div class="l">Quóianam vox míhi prope hic sonat?</div><div class="speaker">Amp.</div><div class="l">Pértimui, quis híc loquitur prope?</div><div class="speaker">Pal.</div><div class="l">Spés bona, obsecro, súbventa mihi,</div><div class="l">éxime ex hóc miseram metu.</div><div class="speaker">Amp.</div><div class="l">Cérto vox múliebris aúris tetigít meas.</div><div class="speaker">Pal.</div><br /><div class="l">Múlier est, múliebris vóx mi ad aurís venit.</div><div class="l">num Ámpelisca óbsecro est?</div><div class="speaker">Amp.</div><div class="l">Tén, Palaestra, aúdio?</div><div class="speaker">Pal.</div><div class="l">Quín voco, ut me aúdiat, nómine illám suo?</div><div class="l">Ámpelisca.</div><div class="speaker">Amp.</div><div class="l">Hém quis est?</div><div class="speaker">Pal.</div><div class="l">Ego, Palaestra <span class="gap"> [...]</span></div><div class="speaker">Amp.</div><div class="l">Díc ubi es?</div><div class="speaker">Pal.</div><div class="l">Pól ego nunc ín malis plúrimis.</div><div class="speaker">Amp.</div><br /><div class="l">Sócia sum, néc minor párs meast quam tua.</div><div class="l">séd videre éxpeto té.</div><div class="speaker">Pal.</div><div class="l">Mihi es aémula.</div><div class="speaker">Amp.</div><div class="l">Cónsequamúr gradu vócem. ubi es?</div><div class="speaker">Pal.</div><div class="l">Écce me.</div><div class="l">áccede ad me átque adi cóntra.</div><div class="speaker">Amp.</div><div class="l">Fit sédulo.</div><div class="speaker">Pal.</div><div class="l">Cédo manum.</div><div class="speaker">Amp.</div><div class="l">Áccipe.</div><div class="speaker">Pal.</div><div class="l">Díc, vivisne? óbsecro.</div><div class="speaker">Amp.</div><br /><div class="l">Tú facis mé quidem ut vívere núnc velim,</div><div class="l">quóm mihi té licet tángere. ut víx mihi</div><div class="l">crédo ego hoc, té tenere. óbsecro, ampléctere,</div><div class="l">spés mea. ut me ómnium iám laborúm levas.</div><div class="speaker">Pal.</div><div class="l">Óccupas praéloqui quaé mea orátiost.</div><br /><div class="l">núnc abire hínc decet nós.</div><div class="speaker">Amp.</div><div class="l">Quo, amabo, íbimus?</div><div class="speaker">Pal.</div><div class="l">Lítus hoc pérsequamúr.</div><div class="speaker">Amp.</div><div class="l">Sequor quó lubet.</div><div class="l">sícine hic cum úvida véste grassábimur?</div><div class="speaker">Pal.</div><div class="l">Hóc quod est, íd necessárium est pérpeti.</div><div class="l">séd quid hoc, óbsecro, est?</div><div class="speaker">Am.</div><div class="l">Quid?</div><div class="speaker">Pa.</div><div class="l">Víden, amabo,</div><br /><div class="l">fanum <span class="strikethrough">videsne</span> hóc?</div><div class="speaker">Amp.</div><div class="l">Vbi est?</div><div class="speaker">Pal.</div><div class="l">Ad déxteram.</div><div class="speaker">Amp.</div><div class="l">Videó decorum dís locum vidérier.</div><div class="speaker">Pal.</div><div class="l">Haud lónge abesse opórtet homines hínc, ita hic lepidúst locus.</div><div class="l"><span class="add">⟨quísquis⟩</span> est deus, véneror ut nos éx hac aerumna éximat,</div><div class="l">míseras inopis aérumnosas út aliquo auxilio ádiuvet.</div></div><div class="textpart" id="index.xml-body.1_div.1_div.2_div.5"><h4><span class="headingNumber">1.2.5. </span></h4><div class="speaker">Ptolemocratia</div><div class="l">Qui súnt qui a patróna precés mea expetéssunt?</div><div class="l">nam vóx me precántum huc forás excitávit.</div><div class="l">bonam átque obsequéntem deam átque haud gravátam</div><div class="l">patrónam exsequontur benígnamque múltum.</div><div class="speaker">Pal.</div><br /><div class="l">Iubémus te sálvere, máter.</div><div class="speaker">Ptol.</div><div class="l">Salvéte,</div><div class="l">puéllae. sed únde</div><div class="l">vos íre <span class="strikethrough">cum uvida veste</span> dicam, óbsecro, tam maéstiter vestítas?</div><div class="speaker">Pal.</div><div class="l">Ílico hinc ímus, haud lóngule ex hóc loco;</div><div class="l">vérum longe hínc abest únde advectae húc sumus.</div><div class="speaker">Ptol.</div><br /><div class="l">Némpe equo lígneo pér vias caérulas</div><div class="l">éstis vectae?</div><div class="speaker">Pal.</div><div class="l">Ádmodum.</div><div class="speaker">Ptol.</div><div class="l">Ergo aéquius vós erat</div><div class="l">cándidatás venire hóstiatásque. ad hoc</div><div class="l">fánum ad istúnc modum nón venirí solet.</div><div class="speaker">Pal.</div><div class="l">Quaéne eiectae é mari símus ambae, óbsecro,</div><br /><div class="l">únde nos hóstias agere voluisti huc?</div><div class="l">núnc tibi ampléctimur génua egentés opum,</div><div class="l">quae ín locis nésciis néscia spé sumus,</div><div class="l">út tuo récipias técto servésque nos</div><div class="l">míseriarúmque te ambárum uti mísereat,</div><br /><div class="l">quibús nec locúst ullus néc spes parata,</div><div class="l">neque hóc ampliús, <span class="strikethrough">quam</span> quod vidés, nobis quícquamst.</div><div class="speaker">Ptol.</div><div class="l">Manús mihi date, éxurgite á genibus ámbae.</div><div class="l">miséricordiór nulla me ést feminárum.</div><div class="l">sed haéc pauperés res sunt inopesque, puellae:</div><br /><div class="l">egomét <span class="add">⟨meam⟩</span> vix vitám colo; Venerí cibo meo sérvio.</div><div class="speaker">Amp.</div><div class="l">Venerís fanum, obsecro, hóc est?</div><div class="speaker">Ptol.</div><div class="l">Fateór. ego huius fáni sacérdos clueo.</div><div class="l">verúm, quidquid ést, comitér fiet á me,</div><div class="l">quo núnc copia valebit.</div><br /><div class="l">ite hác mecum.</div><div class="speaker">Pal.</div><div class="l">Amíce benígneque honórem,</div><div class="l">matér, nostrum habés.—</div><div class="speaker">Ptol.</div><div class="l">Oportet.—</div></div></div><div class="textpart" id="index.xml-body.1_div.1_div.3"><h3><span class="headingNumber">1.3. </span></h3><div class="textpart" id="index.xml-body.1_div.1_div.3_div.1"><h4><span class="headingNumber">1.3.1. </span></h4><div class="speaker">Piscatores</div><div class="l">Omníbus modis qui paúperes sunt hómines miseri vívont,</div><div class="l">praesertim quibus nec quaestus est, nec didicere artem ullam:</div><div class="l">necessitate quidquid est domi id sat est habendum.</div><div class="l">nos iam de ornatu propemodum ut locupletes simus scitis:</div><br /><div class="l">hisce hami atque haec harundines sunt nobis quaestu et cultu.</div><div class="l"><span class="gap"> [...]</span> ex urbe ad mare huc prodimus pabulatum:</div><div class="l">pro exercitu gymnastico et palaestrico hoc habemus;</div><div class="l">echinos, lopadas, ostreas, balanos captamus, conchas,</div><div class="l">marinam urticam, musculos, plagusias striatas;</div><br /><div class="l">post id piscatum hamatilem et saxatilem aggredimur.</div><div class="l">cibum captamus e mari: si eventus non evenit</div><div class="l">neque quicquam captumst piscium, salsi lautique pure</div><div class="l">domum redimus clanculum, dormimus incenati.</div><div class="l">atque ut nunc valide fluctuat mare, nulla nobis spes est:</div><br /><div class="l">nisi quid conclarum capsimus, incenati sumus profecto.</div><div class="l">nunc Venerem hanc veneremur bonam, ut nos lepide adiuerit hodie.</div></div><div class="textpart" id="index.xml-body.1_div.1_div.3_div.2"><h4><span class="headingNumber">1.3.2. </span></h4><div class="speaker">Trachalio</div><div class="l">Animum adversavi sedulo, ne erum usquam praeterirem;</div><div class="l">nam cum modo exibat foras, ad portum se aibat ire,</div><div class="l">me huc obviam iussit sibi venire ad Veneris fanum.</div><div class="l">sed quos perconter commode eccos video astare. adibo.</div><br /><div class="l">salvete, fures maritimi, conchitae atque hamiotae,</div><div class="l">famelica hominum natio. quid agitis? ut peritis?</div><div class="speaker">Pisc.</div><div class="l">Vt piscatorem aequomst, fame sitique <span class="strikethrough">speque</span> <span class="gap"> [...]</span></div><div class="speaker">Trach.</div><div class="l"><span class="gap"> [...]</span> ecquem adulescentem</div><div class="l">huc, dum hic astatis, strenua facie rubicundum fortem,</div><br /><div class="l">qui tres secum homines duceret chlamydatos cum machaeris,</div><div class="l">vidistis <span class="add">⟨vos⟩</span> venire <span class="gap"> [...]</span> ? <span class="gap"> [...]</span></div><div class="speaker">Pisc.</div><div class="l">Nullum istac facie ut praedicas venisse huc scimus.</div><div class="speaker">Trach.</div><div class="l">Ecquem</div><div class="l">recalvom ac silanum senem, statutum, ventriosum,</div><div class="l">tortis superciliis, contracta fronte, fraudulentum,</div><br /><div class="l">deorum ódium atque hominum, málum, mali viti probrique plenum,</div><div class="l">qui duceret mulierculas duas sécum satis venustas?</div><div class="speaker">Pisc.</div><div class="l">Cum istius modi virtutibus operisque natus qui sit,</div><div class="l">eum quídem ad carnificem est aequius quam ad Venerem commeare.</div><div class="speaker">Trach.</div><div class="l">At si vidistis, dicite.</div><div class="speaker">Pisc.</div><div class="l">Huc profecto nullus venit.</div><br /><div class="l">vale.—</div><div class="speaker">Trach.</div><div class="l">Valete. credidi: factum est quod suspicabar,</div><div class="l">data verba ero sunt, leno abit scelestus exulatum,</div><div class="l">in navem ascendit, mulieres avexit: hariolus sum.</div><div class="l">is huc erum etiam ad prandium vocavit, sceleris semen.</div><div class="l">nunc quid mihi meliust, quam ilico hic opperiar erum dum veniat?</div><br /><div class="l">eadém, sacerdos Veneria haec sí quid amplius scit,</div><div class="l">si videro, exquisivero: faciet me certiorem.</div></div><div class="textpart" id="index.xml-body.1_div.1_div.3_div.3"><h4><span class="headingNumber">1.3.3. </span></h4><div class="speaker">Ampelisca</div><div class="l">Intellego: hanc quae proxuma est víllam Veneris fano</div><div class="l">pulsare iussisti atque aquam rogare.</div><div class="speaker">Trach.</div><div class="l">Cuia ad auris</div><div class="l">vox mi advolavit?</div><div class="speaker">Amp.</div><div class="l">Obsecro, quis hic loquitur? quém ego video?</div><div class="speaker">Tr.</div><div class="l">Estne Ampelisca haec quae foras e fano egreditur?</div><div class="speaker">Am.</div><div class="l">Estne hic</div><br /><div class="l">Trachalio, quem conspicor, calator Plesidippi?</div><div class="speaker">Trach.</div><div class="l">East.</div><div class="speaker">Amp.</div><div class="l">Is est. Trachalio, salve.</div><div class="speaker">Trach.</div><div class="l">Salve, Ampelisca.</div><div class="l">quid agis tu?</div><div class="speaker">Amp.</div><div class="l">Aétatem haud malam male.</div><div class="speaker">Trach.</div><div class="l">Melius ominare.</div><div class="speaker">Amph.</div><div class="l">Verum omnes sapientes decet conferre et fabulari.</div><div class="l">sed Plesidippus tuos erus ubi, amabo, est?</div><div class="speaker">Trach.</div><div class="l">Heia vero,</div><br /><div class="l">quasi non sit intus.</div><div class="speaker">Amp.</div><div class="l">Neque pol est neque huc quidem ullus venit.</div><div class="speaker">Tr.</div><div class="l">Non venit?</div><div class="speaker">Amp.</div><div class="l">Vera praedicas.</div><div class="speaker">Tr.</div><div class="l">Non est meum, Ampelisca.</div><div class="l">sed quam mox coctum est prandium?</div><div class="speaker">Amp.</div><div class="l">Quod prandium, obsecro te?</div><div class="speaker">Trach.</div><div class="l">Nempe rém divinam facitis hic.</div><div class="speaker">Amp.</div><div class="l">Quid somnias, amabo?</div><div class="speaker">Trach.</div><div class="l">Certe huc Labrax ad prandium vocavit Plesidippum</div><br /><div class="l">erúm meum erus vestér.</div><div class="speaker">Amp.</div><div class="l">Pol haud miranda facta dicis:</div><div class="l">si deos decepit et homines, lenonum more fecit.</div><div class="speaker">Trach.</div><div class="l">Non rem divinam facitis hic vos neque erus?</div><div class="speaker">Amp.</div><div class="l">Hariolare.</div><div class="speaker">Trach.</div><div class="l">Quid tu agis hic igitur?</div><div class="speaker">Amp.</div><div class="l">Ex malis multis metuque summo</div><div class="l">capitalique ex periculo orbas auxilique opumque huc</div><br /><div class="l">recepit ad se Veneria haec sacerdos me et Palaestram.</div><div class="speaker">Trach.</div><div class="l">An hic Palaestrast, obsecro, erí mei amica?</div><div class="speaker">Amp.</div><div class="l">Certo.</div><div class="speaker">Trach.</div><div class="l">Inest lepos in nuntio tuo mágnus, mea Ampelisca.</div><div class="l">sed istúc periclum perlubet quod fuerit vobis scire.</div><div class="speaker">Amp.</div><div class="l">Confracta est, mi Trachalio, hac nocte navis nobis.</div><div class="speaker">Trach.</div><br /><div class="l">Quid navis? quae istaec fabulast?</div><div class="speaker">Amp.</div><div class="l">Non audivisti, amabo,</div><div class="l">quo pacto leno clanculum nos hinc auferre voluit</div><div class="l">in Siciliam et quidquid domi fuit in navem imposivit?</div><div class="l">ea nunc perierunt omnia.</div><div class="speaker">Trach.</div><div class="l">Oh, Neptune lepide, salve,</div><div class="l">nec te aleator nullus est sapientior; profecto</div><br /><div class="l">nimis lépide iecisti bolum: periurum perdidisti.</div><div class="l">sed nunc ubi est leno Labrax?</div><div class="speaker">Amp.</div><div class="l">Periit potando, opinor.</div><div class="l">Neptunus magnis poculis hac nocte eum invitavit.</div><div class="speaker">Trach.</div><div class="l">Credo hercle anancaeo datum quod biberet. ut ego amo te,</div><div class="l">mea Ampelisca, ut dulcis es, ut mulsa dicta dicis.</div><br /><div class="l">sed tu et Palaestra quomodo salvae estis?</div><div class="speaker">Amp.</div><div class="l">Scibis faxo.</div><div class="l"><span class="add">⟨de⟩</span> navi timidae ambae in scapham insiluimus, quia videmus</div><div class="l">ad saxa navem ferrier; properans exsolvi restim,</div><div class="l">dum illi timent; nos cum scapha tempestas dextrovorsum</div><div class="l">differt ab illis. itaque nos ventisque fluctibusque</div><br /><div class="l">iactatae exemplis plurimis miserae perpetuam noctem;</div><div class="l">vix hodie ad litus pertulit nos ventus exanimatas.</div><div class="speaker">Trach.</div><div class="l">Novi, Neptunus ita solet, quamvis fastidiosus</div><div class="l">aedilis est: si quae improbae sunt merces, iactat omnis.</div><div class="speaker">Amp.</div><div class="l">Vae capiti atque aetati tuae.</div><div class="speaker">Trach.</div><div class="l">Tuo, mea Ampelisca.</div><br /><div class="l">scivi lenonem facere hóc, quod fecit, saepe dixi;</div><div class="l">capillum promittam optimumst occipiamque hariolari.</div><div class="speaker">Amp.</div><div class="l">Cavistis ergo tu atque erus ne abiret, cum scibatis.</div><div class="speaker">Trach.</div><div class="l">Quid faceret?</div><div class="speaker">Amp.</div><div class="l">Sí amabat, rogas, quid faceret? adservaret</div><div class="l">dies nóctesque, in custodia esset semper. verum ecastor</div><br /><div class="l">ut multi fecit ita probe curavit Plesidippus.</div><div class="speaker">Trach.</div><div class="l">Cur tu istuc dicis?</div><div class="speaker">Amp.</div><div class="l">Res palam est.</div><div class="speaker">Trach.</div><div class="l">Scin tu? etiam qui it lavatum</div><div class="l">in balineas, cum ibi sedulo sua vestimenta servat,</div><div class="l">tamen surripiuntur, quippe qui quem illorum observet falsust;</div><div class="l">fur facile qui observat videt: custos qui fur sit nescit.</div><br /><div class="l">sed duce me ad illam ubi est.</div><div class="speaker">Amp.</div><div class="l">I sane in Veneris fanum huc intro,</div><div class="l">sedentem flentemque opprimes.</div><div class="speaker">Trach.</div><div class="l">Vt iam istuc mihi molestumst.</div><div class="l">sed quid flet?</div><div class="speaker">Amp.</div><div class="l">Ego dicam tibi: hoc sése excruciat animi,</div><div class="l">quia leno ademit cistulam ei, quam habebat ubique habebat</div><div class="l">qui suos parentis noscere possét: eam veretur</div><br /><div class="l">ne perierit.</div><div class="speaker">Trach.</div><div class="l">Vbinam ea fuit cistellula?</div><div class="speaker">Amp.</div><div class="l">Ibidem in navi.</div><div class="l">conclusit ipse in vidulum, ne copia esset eius,</div><div class="l">qui suos parentes nosceret.</div><div class="speaker">Trach.</div><div class="l">O facinus impudicum,</div><div class="l">quam liberam esse oporteat servire postulare.</div><div class="speaker">Amp.</div><div class="l">Nunc eam cum navi scilicet abiisse pessum in altum.</div><br /><div class="l">et aurum et argentum fuit lenonis omne ibidem.</div><div class="speaker">T.</div><div class="l">Credo aliquem immersisse atque eum excepisse.</div><div class="speaker">A.</div><div class="l">Id misera maestast,</div><div class="l">sibi eorum evenisse inopiam.</div><div class="speaker">Trach.</div><div class="l">Iam istoc magis usus factost,</div><div class="l">ut eam intro consolerque eam, ne sic se excruciet animi;</div><div class="l">nam multa praeter spem scio multis bona evenisse.</div><div class="speaker">Amp.</div><br /><div class="l">At ego étiam, qui speraverint spem decepisse multos.</div><div class="speaker">Trach.</div><div class="l">Ergo animus aequos optimum est aerumnae condimentum.</div><div class="l">ego eo intro, nisi quid vis.—</div><div class="speaker">Amp.</div><div class="l">Eas. ego quod mihi imperavit</div><div class="l">sacerdos, id faciam atque aquam hinc de proximo rogabo;</div><div class="l">nam extemplo, si verbis suis peterem, daturos dixit.</div><br /><div class="l">neque digniorem censeo vidisse anum me quemquam,</div><div class="l">cui deos atque homines censeam bene facere magis decere.</div><div class="l">ut lepide, ut liberaliter, ut honeste atque haud gravate</div><div class="l">timidas egentes uvidas eiectas exanimatas</div><div class="l">accepit ad sese, haud secus quam si ex se simus natae;</div><br /><div class="l">ut eapse <span class="add">⟨sic⟩</span> succincta aquam calefactat, ut lavemus.</div><div class="l">nunc ne morae illi sim, petam hinc aquam, unde mi imperavit.</div><div class="l">heus ecquis in víllast? ecquis hoc recludit? ecquis prodit?</div></div><div class="textpart" id="index.xml-body.1_div.1_div.3_div.4"><h4><span class="headingNumber">1.3.4. </span></h4><div class="speaker">Sceparnio</div><div class="l">Quís est qui nostris tám proterve fóribus facit iniúriam?</div><div class="speaker">Amp.</div><div class="l">Égo sum.</div><div class="speaker">Scep.</div><div class="l">Hem, quid hoc boni est? eu edepol specie lepida mulierem.</div><div class="speaker">Amp.</div><div class="l">Salve, adulescens.</div><div class="speaker">Scep.</div><div class="l">Et tu multum salveto, adulescentula.</div><div class="speaker">Amp.</div><div class="l">Ad vos venio.</div><div class="speaker">Scep.</div><div class="l">Accipiam hospitio, si mox venies <span class="gap"> [...]</span></div><br /><div class="l">item ut adfectam; nam nunc nihil est qui te manem <span class="gap"> [...]</span></div><div class="l">sed quid ais, meá lepida, hilara?</div><div class="speaker">Amp.</div><div class="l">Aha, nimium familiariter</div><div class="l">me attrectas.</div><div class="speaker">Scep.</div><div class="l">Pro di immortales, Veneris effigia haec quidem est.</div><div class="l">ut in ocellis hilaritudo est, heia, corpus cuius modi,</div><div class="l">subvolturium—illud quidem, subaquilum volui dicere.</div><br /><div class="l">vel papillae cuius modi, tum quae indoles in saviost.</div><div class="speaker">Amp.</div><div class="l">Non ego sum pollucta pago. potin ut me abstineas manum?</div><div class="speaker">Scep.</div><div class="l">Non licet saltem sic placide bellam belle tangere?</div><div class="speaker">Amp.</div><div class="l">Otium ubi erit, tum tibi operam ludo et deliciae dabo;</div><div class="l">nunc quam ob rem huc sum missa, amabo, vel tu mi aias vel neges.</div><div class="speaker">Scep.</div><br /><div class="l">Quid nunc vis?</div><div class="speaker">Amp.</div><div class="l">Sapienti ornatus quid velim indicium facit.</div><div class="speaker">Scep.</div><div class="l">Meus quoque hic sapienti ornatus quid velim indicium facit.</div><div class="speaker">Amp.</div><div class="l">Haec sacerdos Veneris hinc me petere aquam iussit a vobis. †</div><div class="speaker">Scep.</div><div class="l">At ego basilicus sum: quem nisi oras, guttam non feres.</div><div class="l">nostro illum puteum periclo et ferramentis fodimus.</div><br /><div class="l">nisi multis blanditiis a me gutta non ferri potest.</div><div class="speaker">Amp.</div><div class="l">Cur tu aquam gravare, amabo, quam hostis hosti commodat?</div><div class="speaker">Scep.</div><div class="l">Cur tu operam gravare mihi quam civis civi commodat?</div><div class="speaker">Amp.</div><div class="l">Immo etiam tibi, mea voluptas, quae voles faciam omnia.</div><div class="speaker">Scep.</div><div class="l">Eugepae, salvos sum, haec iam me suam voluptatem vocat.</div><br /><div class="l">dabitur tibi aqua, ne nequiquam mé ames. cedo mi urnam.</div><div class="speaker">Amp.</div><div class="l">Cape.</div><div class="l">propera, amabo, efferre.</div><div class="speaker">Scep.</div><div class="l">Manta, iam hic ero, voluptas mea.—</div><div class="speaker">Amp.</div><div class="l">Quid sacerdoti me dicam hic demoratam tam diu?</div><div class="l">ut etiam nunc misera timeo, ubi oculis intueor mare.</div><div class="l">sed quid ego misera video procul in litore?</div><br /><div class="l">meum erum lenonem Siciliensemque hospitem,</div><div class="l">quos periisse ambos misera censebam in mari.</div><div class="l">iam illud mali plus nobis vivit quam ratae.</div><div class="l">sed quid ego cesso fugere in fanum ac dicere haec</div><div class="l">Palaestrae, in aram ut confugiamus prius quam huc†</div><br /><div class="l">scelestus leno veniat nosque hic opprimat?</div><div class="l">confugiam huc, ita res suppetit subit <span class="gap"> [...]</span></div></div><div class="textpart" id="index.xml-body.1_div.1_div.3_div.5"><h4><span class="headingNumber">1.3.5. </span></h4><div class="speaker">Sceparnio</div><div class="l">Pro di immortales, in aqua numquam credidi</div><div class="l">voluptátem inesse tantam. ut hanc traxi lubens.</div><div class="l">nimio minus altus puteus visust quam prius.</div><div class="l">ut sine labore hanc extraxi, praefiscine.</div><br /><div class="l">satin néquam sum, ut pote qui hodie amare inceperim?</div><div class="l">em tibi aquam, mea tu belliata. em sic volo</div><div class="l">te ferre honeste, ut ego fero, ut placeas mihi.</div><div class="l">sed ubi tu es, delicata? cape aquam hanc sis. ubi es?</div><div class="l">amat hercle me, ut ego opinor. delituit mala.</div><br /><div class="l">ubi tu es? etiamne hanc urnam acceptura es? ubi es?</div><div class="l">commodule ludis. tandem vero serio,</div><div class="l">etiam acceptura es urnam hanc? ubi tu es gentium?</div><div class="l">nusquam hercle equidem illam video. ludos me facit.</div><div class="l">adponam hercle urnam iám ego hanc in media via.</div><br /><div class="l">sed autem, quid si hanc hinc abstulerit quispiam,</div><div class="l">sacram urnam Veneris? mi exhibeat negotium.</div><div class="l">metuo hercle ne illa mulier mi insidias locet,</div><div class="l">ut comprehendar cum sacra urna Veneria.</div><div class="l">nempe optimo <span class="add">⟨me⟩</span> iure in vinclis enicet</div><br /><div class="l">magistrátus si quis me hanc habere viderit.</div><div class="l">nam haec litteratast, eapse cantat cuia sit.</div><div class="l">iam hercle evocabo hinc hanc sacerdotem foras,</div><div class="l">ut hanc accipiat urnam. accedam huc ad fores.</div><div class="l">heus exi, Ptolemocratia, cape hanc urnam tibi:</div><br /><div class="l">muliercula hanc nescio quae huc ad me detulit.</div><div class="l">intro ferundast. repperi negotium,</div><div class="l">siquidem hís mihi ultro ádgerunda etiam est aqua.—</div></div><div class="textpart" id="index.xml-body.1_div.1_div.3_div.6"><h4><span class="headingNumber">1.3.6. </span></h4><div class="speaker">Labrax</div><div class="l">Qui homo sese miserum et mendicum volet,†</div><div class="l">Neptuno credat sese atque aetatem suam:</div><div class="l">nam si quis cúm eo quid rei commiscuit,</div><div class="l">ad hoc exemplum amittit ornatum domum.</div><br /><div class="l">edepol, Libertas, lepida es, quae numquam pedem</div><div class="l">voluisti in navem cum Hercule una imponere.</div><div class="l">sed ubi ille meus est hospes, qui me perdidit?</div><div class="l">atque eccum incedit.</div><div class="speaker">Charmides</div><div class="l">Quo malum properas, Labrax?</div><div class="l">nam equidem te nequeo consequi tam strenue.</div><div class="speaker">Labr.</div><br /><div class="l">Vtinam te prius quam óculis vidissem meis,</div><div class="l">malo cruciatu in Sicilia perbiteres,</div><div class="l">quem propter hoc mihi optigit misero mali.</div><div class="speaker">Charm.</div><div class="l">Vtinam, quom in aedis me ad te adduxisti <span class="add">⟨tuas⟩</span>,</div><div class="l">in carcere illo potius cubuissem die.</div><br /><div class="l">deosque ímmortales quaeso, dum vivas uti</div><div class="l">omnes tui símiles hospites habeas tibi.</div><div class="speaker">Labr.</div><div class="l">Malam fortunam in aedis te adduxi meas.</div><div class="l">quid mihi scelesto tibi erat auscultatio,</div><div class="l">quidve hinc abitio quidve in navem inscensio?</div><br /><div class="l">ubi perdidi etiam plus boni quam mihi fuit.</div><div class="speaker">Charm.</div><div class="l">Pol minime miror, navis si fractast tibi,</div><div class="l">scelus te ét sceleste parta quae vexit bona.</div><div class="speaker">Labr.</div><div class="l">Pessum dedisti me blandimentis tuis.</div><div class="speaker">Charm.</div><div class="l">Scelestiorem cenam cenavi tuam,</div><br /><div class="l">quam quae Thyestae quondam aut posita est Tereo.</div><div class="speaker">Labr.</div><div class="l">Perii, animo male fit. contine quaeso caput.</div><div class="speaker">Charm.</div><div class="l">Pulmoneum edepol nimis velim vomitum vomas.</div><div class="speaker">Labr.</div><div class="l">Eheu, Palaestra atque Ampelisca, ubi estis nunc?</div><div class="speaker">Charm.</div><div class="l">Piscibus in alto, credo, praebent pabulum.</div><div class="speaker">Labr.</div><br /><div class="l">Mendicitatem mi optulisti opera tua,</div><div class="l">dum tuis ausculto magnidicis mendaciis.</div><div class="speaker">Charm.</div><div class="l">Bonam est quod habeas gratiam merito mihi,</div><div class="l">qui te ex insulso salsum feci opera mea.</div><div class="speaker">Labr.</div><div class="l">Quin tu hinc is a me in maxumam malam crucem?</div><div class="speaker">Charm.</div><br /><div class="l">Eas. easque res agebam commodum.</div><div class="speaker">Labr.</div><div class="l">Eheu, quis vivit me mortalis miserior?</div><div class="speaker">Charm.</div><div class="l">Ego multo tanto miserior quam tu, Labrax.</div><div class="speaker">Labr.</div><div class="l">Qui?</div><div class="speaker">Ch.</div><div class="l">Quia ego indignus sum, tu dignus qui sies.</div><div class="speaker">Labr.</div><div class="l">O scirpe, scirpe, laudo fortunas tuas,</div><br /><div class="l">qui semper servas gloriam aritudinis.</div><div class="speaker">Charm.</div><div class="l">Equidem me ad velitationem exerceo,</div><div class="l">nam omnia corusca prae temore fabulor.</div><div class="speaker">Labr.</div><div class="l">Edepol, Neptune, es balineator frigidus:</div><div class="l">cum vestimentis postquam aps té abii, algeo.</div><div class="speaker">Charm.</div><br /><div class="l">Ne thermipolium quidem ullum ínstruit,</div><div class="l">ita salsam praehibet potionem et frigidam.</div><div class="speaker">Labr.</div><div class="l">Vt fortunati sunt fabri ferrarii,</div><div class="l">qui apud carbones adsident: semper calent.</div><div class="speaker">Charm.</div><div class="l">Vtinam fortuna nunc anetina úterer,</div><br /><div class="l">ut quom exiissem éx aqua, arerem tamen.</div><div class="speaker">Labr.</div><div class="l">Quid si aliquo ad ludos me pro manduco locem?</div><div class="speaker">Charm.</div><div class="l">Quapropter?</div><div class="speaker">Labr.</div><div class="l">Quia pol clare crepito dentibus.</div><div class="speaker">Charm.</div><div class="l">Iure optumo me élavisse árbitror.</div><div class="speaker">L.</div><div class="l">Qui?</div><div class="speaker">Ch.</div><div class="l">Qui <span class="add">⟨un⟩</span>a auderem tecum in navem ascendere,</div><br /><div class="l">qui a fundamento mi usque movisti mare.</div><div class="speaker">Labr.</div><div class="l">Tibi auscultavi, tu promittebas mihi</div><div class="l">illi esse quaestum maximum meretricibus,</div><div class="l">ibi me conruere posse aiebas ditias.</div><div class="speaker">Charm.</div><div class="l">Iam postulabas te, impurata belua,</div><br /><div class="l">totam Siciliam devoraturum insulam?</div><div class="speaker">Labr.</div><div class="l">Quaenam ballaena meum voravit vidulum,</div><div class="l">aurum atque argentum ubi omne compactum fuit?</div><div class="speaker">Charm.</div><div class="l">Eadem illa, credo, quae meum marsuppium,</div><div class="l">quod plenum argenti fuit in sacciperio.</div><div class="speaker">Labr.</div><br /><div class="l">Eheu, redactus sum usque ad unam hanc tuniculam</div><div class="l">et ad hoc misellum pallium. perii oppido.</div><div class="speaker">Charm.</div><div class="l">Vel consociare mihi quidem tecum licet:</div><div class="l">aequas habemus partes.</div><div class="speaker">Labr.</div><div class="l">Saltem si mihi</div><div class="l">mulierculae essent salvae, spes aliquae forent.</div><br /><div class="l">nunc si me adulescens Plesidippus viderit,</div><div class="l">quo ab arrabonem pro Palaestra acceperam,</div><div class="l">iam is exhibebit hic mihi negotium.</div><div class="speaker">Charm.</div><div class="l">Quid, stulte, ploras? tibi quidem edepol copiast,</div><div class="l">dum lingua vivet, qui rem solvas omnibus.</div></div><div class="textpart" id="index.xml-body.1_div.1_div.3_div.7"><h4><span class="headingNumber">1.3.7. </span></h4><div class="speaker">Sceparnio</div><div class="l">Quíd illuc, opsecro, negotist quod duae mulierculae</div><div class="l">hic in fano Veneris signum flentes amplexae tenent,</div><div class="l">nescio quém metuentes miserae? nocte hac aiunt proxuma</div><div class="l">se iactatas, atque eiectas hodie esse aiunt e mari.</div><div class="speaker">Labr.</div><br /><div class="l">Opsecro hercle, adulescens, ubi istaec sunt quas memoras mulieres?</div><div class="speaker">Scep.</div><div class="l">Hic in fano Veneris.</div><div class="speaker">Labr.</div><div class="l">Quot sunt?</div><div class="speaker">Scep.</div><div class="l">Totidem quot ego et tu sumus.</div><div class="speaker">Labr.</div><div class="l">Nempe meae?</div><div class="speaker">Scep.</div><div class="l">Nempe néscio istuc.</div><div class="speaker">Labr.</div><div class="l">Qua sunt facie?</div><div class="speaker">Scep.</div><div class="l">Scitula.</div><div class="l">vel ego amare utramvis possum, si probe adpotus siem.</div><div class="speaker">Labr.</div><div class="l">Nempe puellae?</div><div class="speaker">Scep.</div><div class="l">Nempe moléstus es. i vise, si lubet.</div><div class="speaker">Labr.</div><br /><div class="l">Meas oportet intus esse hic mulieres, mi Charmides.</div><div class="speaker">Charm.</div><div class="l">Iuppiter te perdat, et si sunt, et si non sunt tamen.</div><div class="speaker">Labr.</div><div class="l">Intro rumpam iam huc in Veneris fanum.—</div><div class="speaker">Charm.</div><div class="l">In barathrum mavelim.</div><div class="l">opsecro, hospes, da mihi aliquid ubi condormiscam loci.</div><div class="speaker">Scep.</div><div class="l">Istic ubi vis condormisce; nemo prohibet, publicum est.</div><div class="speaker">Charm.</div><br /><div class="l">At vides me ornatus ut sim vestimentis uvidis:</div><div class="l">recipe me in tectum, da mihi vestimenti aliquid aridi,</div><div class="l">dum arescunt mea; ín aliquo tibi gratiam referam loco.</div><div class="speaker">Scep.</div><div class="l">Tegillum eccillud, mihi unum id aret; id si vis, dabo:</div><div class="l">eodem amictus, eodem tectus esse soleo, si pluit.</div><br /><div class="l">tu istaec mihi dato: exarescent faxo.</div><div class="speaker">Charm.</div><div class="l">Eho an te paenitet,</div><div class="l">in mari quod elavi, ni híc in terra iterum eluam?</div><div class="speaker">Scep.</div><div class="l">Eluas tu an exunguare, ciccum non interduim.</div><div class="l">tibi ego numquam quicquam credam, nisi si accepto pignore.</div><div class="l">tu vel suda vel peri algu, vel tu aegrota vel vale.</div><br /><div class="l">barbarum hospitem mi in aedis nil moror. sat litiumst.—</div><div class="speaker">Charm.</div><div class="l">Iamne abis? venalis illic ductitavit, quisquis est;</div><div class="l">non est misericors. sed quid ego hic asto infelix uvidus?</div><div class="l">quin abeo huc in Veneris fanum, ut edormiscam hanc crapulam,</div><div class="l">quam potavi praeter animi quam libuit sententiam?</div><br /><div class="l">quasi vinis Graecis Neptunus nobis suffudit mare,</div><div class="l">itaque alvom prodi speravit nobis salsis poculis;</div><div class="l">quid opust verbis? si invitare nos paulisper pergeret,</div><div class="l">ibidem obdormissemus: nunc vix vivos amisit domum.</div><div class="l">nunc lenonem quid agat intus visam, convivam meum.—</div></div></div><div class="textpart" id="index.xml-body.1_div.1_div.4"><h3><span class="headingNumber">1.4. </span></h3><div class="textpart" id="index.xml-body.1_div.1_div.4_div.1"><h4><span class="headingNumber">1.4.1. </span></h4><div class="speaker">Daemones</div><div class="l">Miris modis di ludos faciunt hominibus:</div><div class="l"><span class="strikethrough">mirisque exemplis somnia in somnis danunt</span></div><div class="l">ne dormientis quidem sinunt quiescere.</div><div class="l">velut ego hac nocte quae praecessit proxima</div><br /><div class="l">mirum atque inscitum somniavi somnium.</div><div class="l">ad hirundininum nidum visa est simia</div><div class="l">ascensionem ut faceret admolirier</div><div class="l"><span class="gap"> [...]</span></div><div class="l">neque eas eripere quibat inde. postibi</div><br /><div class="l">videtur ad me simia adgredirier,</div><div class="l">rogare scalas ut darem utendas sibi.</div><div class="l">ego ad hoc exemplum simiae respondeo,</div><div class="l"><span class="gap"> [...]</span></div><div class="l">natas ex Philomela † atque ex Progne esse hirundines.</div><br /><div class="l">ago cum ílla, ne quid noceat meis popularibus.</div><div class="l">atque illa ánimo iam fieri ferocior;</div><div class="l">videtur ultro mihi malum minitarier.</div><div class="l">in ius vocat med. ibi ego nescio quo modo</div><div class="l">iratus videor mediam arripere simiam;</div><br /><div class="l">concludo in vincla bestiam nequissimam.</div><div class="l">nunc quam ad rem dicam hoc attinere somnium,</div><div class="l">numquam hodie quivi ad coniecturam evadere.</div><div class="l">sed quid hic in Veneris fano meae viciniae</div><div class="l">clamoris oritur? animus mirat<span class="add">⟨ur meus.⟩</span></div></div><div class="textpart" id="index.xml-body.1_div.1_div.4_div.2"><h4><span class="headingNumber">1.4.2. </span></h4><div class="speaker">Trachalio</div><div class="l">Pró Cyrenenses populares, vostram ego imploro fidem,</div><div class="l">agricolae, accolae propinqui qui estis his regionibus,</div><div class="l">ferte opem inopiae atque exemplum pessumum pessum date.</div><div class="l">vindicate, ne impiorum potior sit pollentia</div><br /><div class="l">quam innocentum, qui se scelere fieri nolunt nobiles.</div><div class="l">statuite exemplum impudenti, date pudori praemium,</div><div class="l">facite hic lege potius liceat quam vi victo vivere.</div><div class="l">currite huc in Veneris fanum, vostram iterum imploro fidem,</div><div class="l">qui prope hic adestis quique auditis clamorem meum,</div><br /><div class="l">ferte suppetias qui Veneri Veneriaeque antistitae</div><div class="l">more antiquo in custodelam suom commiserunt caput,</div><div class="l">praetorquete iniuriae prius cóllum quam ad vos pervenat.</div><div class="speaker">Da.</div><div class="l">Quid istuc est negoti?</div><div class="speaker">Tr.</div><div class="l">Per ego haec genua te optestor, senex,</div><div class="l">quisquis es—</div><div class="speaker">Daem.</div><div class="l">Quin tu ergo omitte genua et quid sit mi expedi</div><br /><div class="l"><span class="add">⟨quod tu⟩</span>multues.</div><div class="speaker">Trach.</div><div class="l">Teque oro et quaeso, si speras tibi</div><div class="l">hoc anno multum futurum sirpe et laserpicium</div><div class="l">eamque eventuram exagogam Capuam salvam et sospitem,</div><div class="l">atque ab lippitudine usque siccitas ut sit tibi,</div><div class="l"></div><div class="speaker">Daem.</div><div class="l"><span class="strikethrough">Sanun es?</span></div><div class="speaker">Trach.</div><div class="l"><span class="strikethrough">Seu tibi confidis fore multam magudarim</span></div><br /><div class="l">ut te ne pigeat dare operam mihi quod te orabo, senex.</div><div class="speaker">Daem.</div><div class="l">At ego te per crura et talos tergumque obtestor tuom,</div><div class="l">ut, tibi ulmeam ni deesse speres virgidemiam</div><div class="l">et tibi eventuram hoc anno úberem messem mali,</div><div class="l">ut mi istuc dicas negoti quid sit, quod tumultues.</div><div class="speaker">Trach.</div><br /><div class="l">Qui lubet maledicere? equidem tibi bona optavi omnia.</div><div class="speaker">Daem.</div><div class="l">Bene equidem tibi dico, qui te digna ut eveniant precor.</div><div class="speaker">Tr.</div><div class="l">Obsecro, hoc praevortere ergo.</div><div class="speaker">Da.</div><div class="l">Quid negotist?</div><div class="speaker">Tr.</div><div class="l">Mulieres</div><div class="l">duae innocentes intus hic sunt, tui indigentes auxili,</div><div class="l">quibus advorsum ius legesque ínsignite iniuria hic</div><br /><div class="l">facta est fitque in Veneris fano; tum sacerdos Veneria</div><div class="l">indigne adflictatur.</div><div class="speaker">Daem.</div><div class="l">Quis homo est tanta confidentia,</div><div class="l">qui sacerdotem violare aúdet? sed eae mulieres</div><div class="l">quae sunt? aut quid is iniqui fit?</div><div class="speaker">Trach.</div><div class="l">Si das operam, eloquar.</div><div class="l">Veneris signum sunt amplexae. nunc <span class="add">⟨homo audacissimus⟩</span></div><br /><div class="l">eas deripere volt. eas ámbas esse oportet <span class="add">⟨liberas⟩</span>.</div><div class="speaker">Daem.</div><div class="l">Quis istic est qui deos tam parvi pendit? <span class="add">⟨paucis expedi⟩</span>.</div><div class="speaker">Trach.</div><div class="l">Fraudis sceleris parricidi periuri plenis<span class="add">⟨simus⟩</span>,</div><div class="l">legirupa impudens impurus inverecundissimus,</div><div class="l">uno verbo absolvam, lenost: quid illum porro praedicem?</div><div class="speaker">Daem.</div><br /><div class="l">Edepol infortunio hominem praedicas donabilem.</div><div class="speaker">Trach.</div><div class="l">Qui sacerdoti scelestus faucis interpresserit.</div><div class="speaker">Daem.</div><div class="l">At malo cum magno suo fecít hercle. ite istinc foras,</div><div class="l">Turbalio, Sparax. ubi estis?</div><div class="speaker">Trach.</div><div class="l">I obsecro intro, subveni</div><div class="l">illis.</div><div class="speaker">Daem.</div><div class="l">Iterum haud imperabo. sequimini hac.</div><div class="speaker">Trach.</div><div class="l">Age nunciam,</div><br /><div class="l">iube oculos elidere, itidem ut sepiis faciunt coqui.</div><div class="speaker">Daem.</div><div class="l">Proripite hominem pedibus huc itidem quasi occisam suem.—</div><div class="speaker">Trach.</div><div class="l">Audio tumultum. opinor, leno pugnis pectitur.</div><div class="l">nimis velim improbissimo homini malas edentaverint.</div><div class="l">sed eccas ipsae huc egrediuntur timidae e fano mulieres.</div></div><div class="textpart" id="index.xml-body.1_div.1_div.4_div.3"><h4><span class="headingNumber">1.4.3. </span></h4><div class="speaker">Palaestra</div><div class="l">Núnc id est cum ómnium cópiarum átque opum,</div><div class="l">aúxili, praésidi víduitas nós tenet.</div><div class="l"><span class="add">⟨núlla nunc⟩</span> spéculast quaé salutem áfferat,</div><div class="l"><span class="add">⟨néc quam in⟩</span> partem íngredi pérsequamur</div><br /><div class="l"><span class="add">⟨scímus: tanto⟩</span> ín metu núnc sumus ambae,</div><div class="l"><span class="add">⟨tánta⟩</span> importúnitas tántaque iniúria</div><div class="l"><span class="add">⟨fácta in⟩</span> nos ést modo hic íntus ab nóstro ero,</div><div class="l">quí scelestús sacerdótem anum praécipes</div><div class="l">réppulit própulit pérquam indignís modis</div><br /><div class="l">nósque ab signo íntimo ví deripuít sua.</div><div class="l">séd nunc sese út ferunt rés fortunaéque nostrae,</div><div class="l">pár moriri ést. neque est mélius morte ín malis,</div><div class="l">rébus miserís.</div><div class="speaker">Trach.</div><div class="l">Quid est? quae íllaec orátiost?</div><div class="l">césso ego has cónsolari? heús, Palaestra,</div><div class="speaker">Pal.</div><div class="l">Quí vocat?</div><div class="speaker">Trach.</div><br /><div class="l">Ámpelisca.</div><div class="speaker">Ampelisca</div><div class="l">Óbsecro, quis est qui vocat?</div><div class="speaker">Pal.</div><div class="l">Quís is est qui nóminat?</div><div class="speaker">Trach.</div><div class="l">Sí respexís, scies.</div><div class="speaker">Pal.</div><div class="l">Ó salutís meae spés.</div><div class="speaker">Trach.</div><div class="l">Tace ac bóno animo es.</div><div class="l">mé vide.</div><div class="speaker">Pal.</div><div class="l">Sí modo id líceat, vis ne ópprimat,</div><div class="l">quaé vis vim mi áfferam ipsa ádigit.</div><div class="speaker">Tr.</div><div class="l">Ah, désine, nímis inepta es.</div><div class="speaker">Pal.</div><br /><div class="l">Desíste dictis núnciam miserám me consolári;</div><div class="l">nisi quid re praesidium apparas, Trachalio, acta haec res est.</div><div class="speaker">Amp.</div><div class="l">Certumst moriri quam hunc pati <span class="add">⟨saevire⟩</span> lenonem in me.</div><div class="l">sed muliebri animo sum tamen: miserae <span class="add">⟨quom venit⟩</span> in mentem</div><div class="l">mihi mortis, metus membra occupat. edepol <span class="gap"> [...]</span> hunc acerbum.</div><div class="speaker">T.</div><br /><div class="l">Bonum animum habete.</div><div class="speaker">P.</div><div class="l">Nam, obsecro, unde <span class="add">⟨áni⟩</span>mus mi invenitur?</div><div class="speaker">Trach.</div><div class="l">Ne, inquam, timete; adsidite hic in ara.</div><div class="speaker">Amp.</div><div class="l">Quid istaec ara</div><div class="l">prodesse nobis <span class="add">⟨plus⟩</span> potest quam signum in fano hic intus</div><div class="l">Veneris, quod amplexae modo, unde abreptae per vim miserae?</div><div class="speaker">Trach.</div><div class="l">Sedete hic modo, ego hinc vós tamen tutabor. aram habete hanc</div><br /><div class="l">vobis pro castris, moenia hinc égo vos defensabo;</div><div class="l">praesidio Veneris malitiae lenonis contra incedam.</div><div class="speaker">Pal.</div><div class="l">Tibi auscultamus et, Venús alma, ambae te obsecramus,</div><div class="l">aram amplexantes hanc tuam lacrumantes, genibus nixae,</div><div class="l">in custodelam nos tuam ut recipias et tutere;</div><br /><div class="l">illos scelestos, qui tuom fecerunt fanum parvi,</div><div class="l">fac ut ulciscare nosque ut hanc tua páce aram obsidere</div><div class="l">patiare: elautae ambae sumus opera Neptuni noctu,</div><div class="l">ne <span class="add">⟨invisas⟩</span> habeas neve idcirco nobis vitio vortas,</div><div class="l">si quippiamst, minus quód bene esse lautum tu arbitrare.</div><div class="speaker">Trach.</div><br /><div class="l">Venus, aequom has petere intellego: decet abs te id impetrari;</div><div class="l">ignoscere his te convenit: metus has id ut fáciant subigit.</div><div class="l">te ex concha natam esse autumant, cave tu hárum conchas spernas.</div><div class="l">sed optume eccum exit senex, patronus mihique et vobis.</div></div><div class="textpart" id="index.xml-body.1_div.1_div.4_div.4"><h4><span class="headingNumber">1.4.4. </span></h4><div class="speaker">Daemones</div><div class="l">Éxi e fano, natum quantum est hominum sacrilegissime.</div><div class="l">vos in aram abite sessum. sed ubi sunt?</div><div class="speaker">Trach.</div><div class="l">Huc respice.</div><div class="speaker">Daem.</div><div class="l">Optume, istuc volueramus. iube modo accedat prope.</div><div class="l">tun legirupionem hic nobis cum dis facere postulas?</div><br /><div class="l">pugnum in os impinge.</div><div class="speaker">Labr.</div><div class="l">Iniqua haec patior cum pretio tuo.</div><div class="speaker">Daem.</div><div class="l">At etiam minitatur audax?</div><div class="speaker">Labr.</div><div class="l">Ius meum ereptum est mihi,</div><div class="l">meas mihi ancillas invito me eripis.</div><div class="speaker">Trach.</div><div class="l">Cedo <span class="add">⟨iudicem⟩</span></div><div class="l">de senatu Cyrenensi quemvis opulentum virum,</div><div class="l">si tuas ésse oportet nive eas ésse oportet liberas</div><br /><div class="l">nive in carcerem compingi <span class="add">⟨te⟩</span> est aequom aetatemque ibi</div><div class="l">te usque habitare, donec totum carcerem contriveris.</div><div class="speaker">Labr.</div><div class="l">Non hodie isti rei auspicavi, ut cum furcifero fabuler.</div><div class="l">té ego appello.</div><div class="speaker">Daem.</div><div class="l">Cum istoc primum, qui te novit, disputa.</div><div class="speaker">Labr.</div><div class="l">Tecum ago.</div><div class="speaker">Trach.</div><div class="l">At qui mecum agendumst. suntne illae ancillae tuae?</div><div class="speaker">Labr.</div><br /><div class="l">Sunt.</div><div class="speaker">Trach.</div><div class="l">Agedum ergo, tange utramvis digitulo minimo modo.</div><div class="speaker">L.</div><div class="l">Quid si attigero?</div><div class="speaker">T.</div><div class="l">Extemplo hercle ego te follem pugilatorium</div><div class="l">faciam et pendentem incursabo pugnis, periurissime.</div><div class="speaker">Labr.</div><div class="l">Mihi non liceat meas ancillas Veneris de ara abducere?</div><div class="speaker">Daem.</div><div class="l">Non licet: est lex apud nos—</div><div class="speaker">Labr.</div><div class="l">Mihi cum vestris legibus</div><br /><div class="l"><span class="add">⟨nil quicquamst⟩</span> commerci. equidem istas iam ambas educam foras.</div><div class="l">tu, senex, si istas amas, huc arido argentost opus;</div><div class="l">si autem Veneri complacuerunt, habeat, si argentum dabit.</div><div class="speaker">Daem.</div><div class="l">Det tibi argentum? nunc adeo meam ut scias sententiam,</div><div class="l">occipito modo illís adferre vim ioculo pausillulum,</div><br /><div class="l">ita ego te hinc ornatum amittam, tu ipsus te ut non noveris.</div><div class="l">vos adeo, ubi ego innuero vobis, ni ei caput exoculassitis,</div><div class="l">quasi murteta iunci, item ego vos virgis circumvinciam.</div><div class="speaker">La.</div><div class="l">Ví agis mecum.</div><div class="speaker">Tr.</div><div class="l">Etiam vim †proportas, flagiti flagrantia?</div><div class="speaker">Labr.</div><div class="l">Tun, trifurcifer, mihi audes inclementer dicere?</div><div class="speaker">Trach.</div><br /><div class="l">Fateor, ego trifurcifer sum, tu es homo adprime probus:</div><div class="l">numqui minus hasce esse oportet liberas?</div><div class="speaker">Labr.</div><div class="l">Quid, liberas?</div><div class="speaker">Trach.</div><div class="l">Atque eras tuas quidem hercle, atque ex germana Graecia;</div><div class="l">nam altera haec est nata Athenis ingenuis parentibus.</div><div class="speaker">Daem.</div><div class="l">Quid ego ex te audio?</div><div class="speaker">Trach.</div><div class="l">Hanc Athenis esse natam liberam.</div><div class="speaker">Da.</div><br /><div class="l">Mea popularis, obsecro, haec est?</div><div class="speaker">Tr.</div><div class="l">Non tu Cyrenensis es?</div><div class="speaker">Daem.</div><div class="l">Immo Athenis natus altusque educatusque Atticis.</div><div class="speaker">Trach.</div><div class="l">Opsecro, defende cives tuas, senex.</div><div class="speaker">Daem.</div><div class="l">O filia</div><div class="l">mea, quom hanc video, mearum me absens miseriarum commones;</div><div class="l">trima quae periit mihi, iam tanta esset, si vivit, scio.</div><div class="speaker">Labr.</div><br /><div class="l">Argentum ego pro istisce ambabus cuiae erant domino dedi;</div><div class="l">quid mea réfert, haec Athenis natae án Thebis sient,</div><div class="l">dum mihi recte servitutem serviant?</div><div class="speaker">Trach.</div><div class="l">Itane, impudens?</div><div class="l">tune hic, feles virginalis, liberos parentibus</div><div class="l">sublectos habebis atque indigno quaestu conteres?</div><br /><div class="l">nam húic alterae quae patria sit profecto nescio,</div><div class="l">nisi scio probiorem hanc esse, quam te, impuratissime.</div><div class="speaker">La.</div><div class="l">†Tuae istae sunt.</div><div class="speaker">Tr.</div><div class="l">Contende ergo, uter sit tergo—verior:</div><div class="l">ni offerumentas habebis pluris in tergo tuo,</div><div class="l">quam ulla navis longa clavos, tum ego ero mendacissimus:</div><br /><div class="l">postea aspicito meum, quando ego tuom inspectavero:</div><div class="l">ní erit tam sincerum, ut quivis dicat ampullarius</div><div class="l">optimum esse operi faciundo corium et sincerissimum,</div><div class="l">quid causae est quin virgis te usque ad saturitatem sauciem?</div><div class="l">quid illas spectas? quas si attigeris, oculos eripiam tibi.</div><div class="speaker">Labr.</div><br /><div class="l">At qui, quia votas, utramque iam mecum abducam simul.</div><div class="speaker">Daem.</div><div class="l">Quid facies?</div><div class="speaker">Labr.</div><div class="l">Volcanum adducam, is Venerist adversarius.</div><div class="speaker">Trach.</div><div class="l">Quo illic it?</div><div class="speaker">Labr.</div><div class="l">Heus, ecquis hic est? heus.</div><div class="speaker">Daem.</div><div class="l">Si attigeris ostium,</div><div class="l">iam hercle tibi messis in ore fiet mergis pugneis.</div><div class="speaker">Lorarivs</div><div class="l">Nullum habemus ignem, ficis victitamus aridis.</div><div class="speaker">Daem.</div><br /><div class="l">Ego dabo ignem, siquidem in capite tuo conflandi copiast.</div><div class="speaker">Labr.</div><div class="l">Ibo hercle aliquo quaeritatum ígnem.</div><div class="speaker">Daem.</div><div class="l">Quid quom inveneris?</div><div class="speaker">La.</div><div class="l">Ignem magnum hic faciam.</div><div class="speaker">Da.</div><div class="l">Quin † inhumanum exuras tibi?</div><div class="speaker">Labr.</div><div class="l">Immo hasce ambas hic in ara ut vivas comburam, id volo.</div><div class="speaker">Daem.</div><div class="l">Iam hercle ego te barba continuo arripiam, in ignem coniciam</div><br /><div class="l">teque ambustulatum obiciam magnis avibus pabulum.</div><div class="l">quom coniecturam egomet mecum facio, haec illast simia,</div><div class="l">quae has hirundines ex nido volt eripere ingratiis,</div><div class="l">quod ego in somnis somniavi.</div><div class="speaker">Trach.</div><div class="l">Scin quid tecum oro, senex?</div><div class="l">ut illas serves, vim defendas, dúm ego erum adduco meum.</div><div class="speaker">D.</div><br /><div class="l">Quaere erum atque adduce.</div><div class="speaker">T.</div><div class="l">At hic ne—</div><div class="speaker">D.</div><div class="l">Maximo malo suo,</div><div class="l">si attigerit sive occeptassit.</div><div class="speaker">Trach.</div><div class="l">Cura.</div><div class="speaker">Daem.</div><div class="l">Curatumst, abi.</div><div class="speaker">Trach.</div><div class="l">Hunc quoque adserva ipsum, ne quo abitat; nam promisimus</div><div class="l">carnufici aut talentum magnum aút hunc hodie sistere.</div><div class="speaker">Daem.</div><div class="l">Abi modo, ego dum hoc curabo recte.</div><div class="speaker">Trach.</div><div class="l">Iam ego revenero.</div></div><div class="textpart" id="index.xml-body.1_div.1_div.4_div.5"><h4><span class="headingNumber">1.4.5. </span></h4><div class="speaker">Daem.</div><div class="l">Vtrum tu, leno, cum malo lubentius</div><div class="l">quiescis an sic sine malo, si copiast?</div><div class="speaker">Labr.</div><div class="l">Ego quae tu loquere flocci non facio, senex.</div><div class="l">meas quidem te invito et Venere et summo Iove</div><br /><div class="l">de ara capillo iam deripiam.</div><div class="speaker">Daem.</div><div class="l">Tange dum.</div><div class="speaker">Labr.</div><div class="l">Tangam hercle vero.</div><div class="speaker">Daem.</div><div class="l">Agedum ergo, accede huc modo.</div><div class="speaker">Labr.</div><div class="l">Iube dúm recedere istos ambo illuc modo.</div><div class="speaker">Daem.</div><div class="l">Immo ad te accedent.</div><div class="speaker">Labr.</div><div class="l">Non hercle equidem censeo.</div><div class="speaker">Daem.</div><div class="l">Quid ages, si accedent propius?</div><div class="speaker">Labr.</div><div class="l">Ego recessero.</div><br /><div class="l">verum, senex, si te umquam in urbe offendero,</div><div class="l">numquam hercle quisquam me lenonem dixerit,</div><div class="l">si te non ludos pessimos dimisero.</div><div class="speaker">Daem.</div><div class="l">Facito istuc quod minitare; sed nunc interim,</div><div class="l">si illas attigeris, dabitur tibi magnum malum.</div><div class="speaker">Labr.</div><br /><div class="l">Quam magnum vero?</div><div class="speaker">Daem.</div><div class="l">Quantum lenoni sat est.</div><div class="speaker">Labr.</div><div class="l">Minacias ego flocci non faciam tuas,</div><div class="l">equidem has te invito iam ambas rapiam.</div><div class="speaker">Daem.</div><div class="l">Tange dum.</div><div class="speaker">Labr.</div><div class="l">Tangam hercle vero.</div><div class="speaker">Daem.</div><div class="l">Tanges, at scin quo modo?</div><div class="l">i dum, Turbalio, curriculo, adfert<span class="add">⟨o domo⟩</span></div><br /><div class="l">duas clávas.</div><div class="speaker">Labr.</div><div class="l">Clavas?</div><div class="speaker">Daem.</div><div class="l">Sed probas. propera cito.</div><div class="l">ego te hodie faxo recte acceptum, ut dignus es.</div><div class="speaker">Labr.</div><div class="l">Eheu, scelestus galeam in navi perdidi;</div><div class="l">nunc mi opportuna hic esset, salva si foret.</div><div class="l">licet saltem istas mi appellare?</div><div class="speaker">Daem.</div><div class="l">Non licet.</div><br /><div class="l">ehem, optime edepol eccum clavator ádvenit.</div><div class="speaker">Labr.</div><div class="l">Illud quidem edepol tinnimentum est auribus.</div><div class="speaker">Daem.</div><div class="l">Age accipe illinc alteram clavam, Sparax.</div><div class="l">age, alter istinc, alter hinc adsistite.</div><div class="l">adsistite ambo. sic. audite nunciam:</div><br /><div class="l">si hercle illic illas hodie digito tetigerit</div><div class="l">invitas, ni istunc istis invitassitis</div><div class="l">usque adeo donec qua domum abeat nesciat,</div><div class="l">periistis ambo. si appellabit quempiam,</div><div class="l">vos respondetote istinc istarum vicem;</div><br /><div class="l">sin ipse abire hínc volet, quantum potest</div><div class="l">extemplo amplectitote crura fustibus.</div><div class="speaker">Labr.</div><div class="l">Etiam me abire hinc non sinent?</div><div class="speaker">Daem.</div><div class="l">Dixi satis.</div><div class="l">et ubi ille servos cúm ero huc advenerit,</div><div class="l">qui erum accersivit, itote extemplo domum.</div><br /><div class="l">curate haec sultis magna diligentia.—</div><div class="speaker">Labr.</div><div class="l">Heu hercle, ne istic fana mutantur cito:</div><div class="l">iam hoc Herculi est, Veneris fanum quod fuit,</div><div class="l">ita duo destituit signa hic cum clavis senex.</div><div class="l">non hercle quo hinc nunc gentium aufugiam scio,</div><br /><div class="l">ita nunc mi utrumque saevit, et terra et mare.</div><div class="l">Palaestra.</div><div class="speaker">Lor.</div><div class="l">Quid vis?</div><div class="speaker">Labr.</div><div class="l">Apage, controversia est,</div><div class="l">haec quidem Palaestra, quae respondit, non mea est.</div><div class="l">heus, Ampelisca.</div><div class="speaker">Lor. alter</div><div class="l">Cave sis infortunio.</div><div class="speaker">Labr.</div><div class="l">Vltro te. signa ut homines satis recte monent.</div><br /><div class="l">sed vobis dico, heús vos, num molestiaest,</div><div class="l">me adire ad illas propius?</div><div class="speaker">Lor.</div><div class="l">Nil nobis quidem.</div><div class="speaker">Labr.</div><div class="l">Numquid molestum mihi erit?</div><div class="speaker">Lor.</div><div class="l">Nil, si caveris.</div><div class="speaker">Labr.</div><div class="l">Quid est quod caveam?</div><div class="speaker">Lor.</div><div class="l">Em, a crasso infortunio.</div><div class="speaker">Labr.</div><div class="l">Quaeso hercle, abire ut liceat.</div><div class="speaker">Lor.</div><div class="l">Abeas, si velis.</div><div class="speaker">Labr.</div><br /><div class="l">Bene hercle factum. habeo vobis gratiam.</div><div class="l"><span class="strikethrough">non</span> accedam potius.</div><div class="speaker">Lor.</div><div class="l">Illic astato ilico.</div><div class="speaker">Labr.</div><div class="l">Edepol proveni nequiter multis modis.</div><div class="l">certumst hasce hodie usque obsidione vincere.</div></div><div class="textpart" id="index.xml-body.1_div.1_div.4_div.6"><h4><span class="headingNumber">1.4.6. </span></h4><div class="speaker">Plesidippvs</div><div class="l">Meamne ílle amicam leno vi, violentia</div><div class="l">de ara deripere Veneris voluit?</div><div class="speaker">Trachalio</div><div class="l">Admodum.</div><div class="speaker">Ples.</div><div class="l">Quin occidisti extemplo?</div><div class="speaker">Trach.</div><div class="l">Gladius non erat.</div><div class="speaker">Pl.</div><div class="l">Caperes aut fustem aut lapidem.</div><div class="speaker">Tr.</div><div class="l">Quid? ego quasi canem</div><br /><div class="l">hominem insectarer lapidibus nequissimum?</div><div class="speaker">Labr.</div><div class="l">Nunc pol ego perii, Plesidippus eccum adest.</div><div class="l">converret iam hic me totum cum pulvisculo.</div><div class="speaker">Ples.</div><div class="l">Etiamne in ara tunc sedebant mulieres,</div><div class="l">quom ad me <span class="abbr">profectu's<span class="expan"><span class="ex">(profectus es)</span></span></span> ire?</div><div class="speaker">Trach.</div><div class="l">Ibidem nunc sedent.</div><div class="speaker">Ples.</div><br /><div class="l">Quis illás nunc illic servat?</div><div class="speaker">Trach.</div><div class="l">Nescio quis senex,</div><div class="l">vicinus Veneris; is dedit operam optumam.</div><div class="l">is nunc cum servis servat. ego mandaveram.</div><div class="speaker">Ples.</div><div class="l">Duc me ad lenonem recta. ubi illic est homo?</div><div class="speaker">Labr.</div><div class="l">Salve.</div><div class="speaker">Ples.</div><div class="l">Salutem nil moror. opta ocius:</div><br /><div class="l">rapi te obtorto collo mavis an trahi?</div><div class="l">utrum vis opta, dum licet.</div><div class="speaker">Labr.</div><div class="l">Neutrum volo.</div><div class="speaker">Ples.</div><div class="l">Abi sáne ad litus curriculo, Trachalio,</div><div class="l">iube illós in urbem ire obviam ad portum mihi,</div><div class="l">quos mecum duxi, hunc qui ad carnificem traderent.</div><br /><div class="l">post huc redito atque agitato hic custodiam.</div><div class="l">ego hunc scelestum ín ius rapiam éxulem.</div><div class="l">age, ambula in ius.</div><div class="speaker">Labr.</div><div class="l">Quid ego deliqui?</div><div class="speaker">Ples.</div><div class="l">Rogas,</div><div class="l">quin arrabonem a me accepisti ob mulierem</div><div class="l">et eam hinc abduxti?</div><div class="speaker">Labr.</div><div class="l">Non avexi.</div><div class="speaker">Ples.</div><div class="l">Cur negas?</div><div class="speaker">Labr.</div><br /><div class="l">Quia pol provexi: avehere non quivi miser.</div><div class="l">equidem tibi me dixeram praesto fore</div><div class="l">apud Véneris fanum: <span class="add">⟨num⟩</span>quid muto? sumne ibi?</div><div class="speaker">Ples.</div><div class="l">In iure causam dicito, hic verbum sat est:</div><div class="l">sequere.</div><div class="speaker">Labr.</div><div class="l">Obsecro te, subveni mi, Charmides.</div><br /><div class="l">rapior optorto collo.</div><div class="speaker">Charmides</div><div class="l">Quis me nominat?</div><div class="speaker">Labr.</div><div class="l">Viden me ut rapior?</div><div class="speaker">Charm.</div><div class="l">Video, atque inspecto lubens.</div><div class="speaker">Labr.</div><div class="l">Non subvenire mi audes?</div><div class="speaker">Charm.</div><div class="l">Quis homo te rapit?</div><div class="speaker">Labr.</div><div class="l">Adulescens Plesidippus.</div><div class="speaker">Charm.</div><div class="l">Vt <span class="abbr">nanctu's<span class="expan"><span class="ex">(nanctus es)</span></span></span>, habe.</div><div class="l">bono animo meliust te in nervom conrepere.</div><br /><div class="l">tibi optigit quod plurimi exoptant sibi.</div><div class="speaker">Labr.</div><div class="l">Quid id est?</div><div class="speaker">Charm.</div><div class="l">Vt id quod quaerant inveniant sibi.</div><div class="speaker">Labr.</div><div class="l">Sequere, obsecro, me.</div><div class="speaker">Charm.</div><div class="l">Pariter suades qualis es:</div><div class="l">tu in nervom rapere, eo me óbsecras ut te sequar.</div><div class="l">etiam retentas?</div><div class="speaker">Labr.</div><div class="l">Perii.</div><div class="speaker">Ples.</div><div class="l">Verum sit velim.</div><br /><div class="l">tu, mea Palaestra et Ampelisca, ibidem ilico</div><div class="l">manete, dúm ego huc redeo.</div><div class="speaker">Lor.</div><div class="l">Equidem suadeo,</div><div class="l">ut ad nos abeant potius, dum recipis.</div><div class="speaker">Ples.</div><div class="l">Placet,</div><div class="l">bene facitis.</div><div class="speaker">Labr.</div><div class="l">Fures mi estis.</div><div class="speaker">Lor.</div><div class="l">Quid, fures? rape.</div><div class="speaker">Labr.</div><div class="l">Oro obsecro, Palaestra.</div><div class="speaker">Ples.</div><div class="l">Sequere, carnufex.</div><div class="speaker">Labr.</div><br /><div class="l">Hospes—</div><div class="speaker">Charm.</div><div class="l">Non sum hospes, repudio hospitium tuom.</div><div class="speaker">Labr.</div><div class="l">Sicine me spernis?</div><div class="speaker">Charm.</div><div class="l">Sic ago: semel bibo.</div><div class="speaker">Labr.</div><div class="l">Di te infelicent.—</div><div class="speaker">Charm.</div><div class="l">Isti capiti dicito.</div><div class="l">credo alium in aliam beluam hominem vortier:</div><div class="l">illic ín columbum, credo, leno vortitur,</div><br /><div class="l">nam in collumbari collus haud multo post erit;</div><div class="l">in nervom ille hodie nidamenta congeret.</div><div class="l">verum tamen ibo, ei advocatus ut siem,</div><div class="l">si qui mea opera citius addici potest.—</div></div></div><div class="textpart" id="index.xml-body.1_div.1_div.5"><h3><span class="headingNumber">1.5. </span></h3><div class="textpart" id="index.xml-body.1_div.1_div.5_div.1"><h4><span class="headingNumber">1.5.1. </span></h4><div class="speaker">Daemones</div><div class="l">Bene factum et volup est, mé hodie his mulierculis</div><div class="l">tetulisse auxilium. iam clientas repperi,</div><div class="l">atque ambas forma scitula atque aetatula.</div><div class="l">sed uxór scelesta me omnibus servat modis,</div><br /><div class="l">ne quid significem quippiam mulierculis.</div><div class="l">sed Gripus servos noster quid rerum gerat</div><div class="l">miror, de nocte qui abiit piscatum ad mare.</div><div class="l">pol magis sapisset, si dormivisset domi,</div><div class="l">nam nunc et operam ludos facit et retia,</div><br /><div class="l">ut tempestas est nunc atque ut noctu fuit.</div><div class="l">in digitis hodie percoquam quod ceperit,</div><div class="l">ita fluctuare video vehementer mare.</div><div class="l">sed ad prándium uxor me vocat. redeo domum.</div><div class="l">iam meas opplebit aures † sua vaniloquentia.—</div></div><div class="textpart" id="index.xml-body.1_div.1_div.5_div.2"><h4><span class="headingNumber">1.5.2. </span></h4><div class="speaker">Gripvs</div><div class="l">Neptúno has agó gratiás meo patróno,</div><div class="l">qui sálsis locís incolít pisculéntis,</div><div class="l">quom me éx suis locís pulchre ornátum expedívit</div><div class="l">†templís reducém, plurimá praeda onústum,</div><br /><div class="l">salúte horiaé, quae in marí fluctuóso</div><div class="l">piscátu novó me uberí compotívit;</div><div class="l">miróque modo atque incrédibili hic piscátus mihi lepide évenit,</div><div class="l">neque píscium ullam unciam hodié pondo cepí, nisi hoc quod fero hic ín rete.</div><div class="l">nam ut dé nocte múlta impigréque exurréxi,</div><br /><div class="l">lucrúm praeposívi sopóri et quiéti:</div><div class="l">tempéstate saéva experíri expetívi,</div><div class="l">paupértatem erí qui et meám servitútem</div><div class="l">tolerárem, opera haud fui párcus mea.</div><div class="l">nímis homo nihilist quis piger est nímisque id genus odi égo male.</div><br /><div class="l">vigiláre decet hominém qui volt sua témperi conficere ófficia.</div><div class="l">non énim illum expectare óportet, dum erus se ád suom suscitet ófficium.</div><div class="l">nám qui dormiúnt libenter, síne lucro et cum málo quiescunt.</div><div class="l">nám ego nunc mihi, qui ímpiger fui,</div><div class="l">répperi ut piger, sí velim, siem:</div><br /><div class="l">hóc ego in mari <span class="strikethrough">quidquid inést</span> répperi.</div><div class="l">quidquíd inest, grave quidem inést; aurum hic ego inésse reor;</div><div class="l">nec míhi consciust ullús homo.</div><div class="l">nunc haéc tibi occasio, Grípe optigit, ut líber s<span class="add">⟨it⟩</span></div><div class="l"><span class="add">⟨nemo⟩</span> éx populo praetér te.</div><br /><div class="l">nunc síc faciam, sic cónsilium est: ad erúm veniam docte atque astute.</div><div class="l">pauxíllatim pollícitabor pro cápite argentum, ut sím liber.</div><div class="l">iam ubi líber ero, igitúr demum instrúam agrum atque aedis, máncipia,</div><div class="l">navíbus magnis mercáturam faciam, ápud reges rex pérhibebor.</div><div class="l">post ánimi causa míhi navem faciam átque imitabor Strátonicum,</div><br /><div class="l">oppída circumvectábor.</div><div class="l">ubi nóbilitas mea erít clara,</div><div class="l">oppídum magnum commúnibo, ei ego úrbi Gripo indám nomen,</div><div class="l">moniméntum meae famae ét factis, ibi quí regnum magnum ínstituam.</div><div class="l">magnas res hic agito in mentem instruere. nunc hunc vidulum condam.</div><br /><div class="l">sed hic réx cum aceto pránsurust et sále, sine bono pulménto.</div></div><div class="textpart" id="index.xml-body.1_div.1_div.5_div.3"><h4><span class="headingNumber">1.5.3. </span></h4><div class="speaker">Trachalio</div><div class="l">Heus, máne.</div><div class="speaker">Grip.</div><div class="l">Quid maneam?</div><div class="speaker">Trach.</div><div class="l">Dum hánc tibi, quam tráhis, rudentem cómplico.</div><div class="speaker">Grip.</div><div class="l">Mitté modo.</div><div class="speaker">Trach.</div><div class="l">At pol ego te ádiuvo nam bónis quod bene fit haúd perit.</div><div class="speaker">Grip.</div><div class="l">Turbída tempestas héri fuit,</div><div class="l">nil hábeo, adulescens, píscium, ne tú mihi esse póstules;</div><br /><div class="l">non vídes referre me úvidum reté, sine squamosó pecu?</div><div class="speaker">Trach.</div><div class="l">Non édepol piscis éxpeto quam tuí sermonis sum índigens.</div><div class="speaker">Grip.</div><div class="l">Enícas iam me odio, quísquis es.</div><div class="speaker">Trach.</div><div class="l">Non sínam ego abire hinc té. mane.</div><div class="speaker">Gr.</div><div class="l">Cave sís malo. quid tú, malum, nám me retrahis?</div><div class="speaker">Tr.</div><div class="l">Aúdi.</div><div class="speaker">G.</div><div class="l">Non aúdio.</div><div class="speaker">T.</div><div class="l">At pol qui aúdies póst.</div><div class="speaker">G.</div><div class="l">Quin loquere quíd vis.</div><div class="speaker">Tr.</div><br /><div class="l">Eho máne dum, est óperae pretium quod tíbi ego narraré volo.</div><div class="speaker">Gr.</div><div class="l">Elóquere quid id est?</div><div class="speaker">Tr.</div><div class="l">Víde num quispíam consequitur própe nos.</div><div class="speaker">Grip.</div><div class="l">Écquid est quód mea réferat?</div><div class="speaker">Trach.</div><div class="l">Scílicet.</div><div class="l">séd boni cónsili écquid in té mihi est?</div><div class="speaker">Grip.</div><div class="l">Quíd negoti ést, modo díce.</div><div class="speaker">Trach.</div><div class="l">Dicám, tace,</div><br /><div class="l">sí fidem modo dás mihi te nón fore infídum.</div><div class="speaker">Grip.</div><div class="l">Dó fidem tibi, fídus ero, quísquis es.</div><div class="speaker">Trach.</div><div class="l">Aúdi.</div><div class="l">furtum égo vidi qui fáciebat;</div><div class="l">norám dominum, id cui fíebat,</div><div class="l">post ád furem egomet dévenio</div><br /><div class="l">feroque eí condicionem hóc pacto:</div><div class="l">“ego istúc furtum scio cuí factum est;</div><div class="l">nunc míhi si vis dare dímidium, <br />indícium domino nón faciam.”</div><div class="l">is míhi nihil etiam réspondit. <br /> quid inde aéquom est dari mihi? dímidium</div><div class="l">volo ut dícas.</div><div class="speaker">Grip.</div><div class="l">Immo hercle étiam amplius, <br /> nam nísi dat, domino dícundum</div><div class="l">censeó.</div><div class="speaker">Trach.</div><div class="l">Tuo consilió faciam. <br /> nunc ádvorte animum; námque hoc omne</div><br /><div class="l">attinét ad te.</div><div class="speaker">Grip.</div><div class="l">Quid fáctumst?</div><div class="speaker">Tr.</div><div class="l">Vídulum istum cúiust novi ego hóminem iam pridem.</div><div class="speaker">Gr.</div><div class="l">Quid est?</div><div class="speaker">Trach.</div><div class="l">Et quo pacto periit.</div><div class="speaker">Grip.</div><div class="l">At ego quo pacto inventust scio</div><div class="l">et qui invenit hominem novi et dominus qui nunc est scio.</div><div class="l">nihilo pol pluris tua hoc quam quanti illud refert mea:</div><br /><div class="l">ego illum novi cuius nunc est, tu illum cuius antehac fuit.</div><div class="l">hunc homo feret a me nemo, ne tu te speres potis.</div><div class="speaker">Trach.</div><div class="l">Non ferat si dominus veniat?</div><div class="speaker">Grip.</div><div class="l">Dominus huic, ne frustra sis,</div><div class="l">nisi ego nemo natust, hunc qui cepi in venatu meo.</div><div class="speaker">Trach.</div><div class="l">Itane vero?</div><div class="speaker">Grip.</div><div class="l">Ecquem esse dices in mari piscem meum?</div><br /><div class="l">quos cum capio, siquidem cepi, mei sunt; habeo pro meis,</div><div class="l">nec manu adseruntur neque illinc partem quisquam postulat.</div><div class="l">in foro palam omnes vendo pro meis venalibus.</div><div class="l">mare quidem commune certost omnibus.</div><div class="speaker">Trach.</div><div class="l">Adsentio:</div><div class="l">qui minus hunc communem quaeso mi esse oportet vidulum?</div><br /><div class="l">in mari inventust communi.</div><div class="speaker">Grip.</div><div class="l">Esne impudenter impudens?</div><div class="l">nam si istuc ius sit quod memoras, piscatores perierint.</div><div class="l">quippe quom extemplo in macellum pisces prolati sient,</div><div class="l">nemo emat, suam quisque partem piscium poscant sibi,</div><div class="l">dicant, in mari communi captos.</div><div class="speaker">Trach.</div><div class="l">Quid ais, impudens?</div><br /><div class="l"><span class="abbr">ausu's<span class="expan"><span class="ex">(ausus es)</span></span></span> etiam comparare vidulum cum piscibus?</div><div class="l">eadem tandem res videtur?</div><div class="speaker">Grip.</div><div class="l">In manu non est mea:</div><div class="l">ubi demisi rete atque hamum, quidquid haesit extraho.</div><div class="l">meum quod rete atque hami nancti sunt, meum potissimumst.</div><div class="speaker">Tr.</div><div class="l">Immo hercle haud est, siquidem quod vas excepisti.</div><div class="speaker">Gr.</div><div class="l">Philosophe.</div><div class="speaker">Trach.</div><br /><div class="l">Sed tu enumquam piscatorem vidisti, venefice,</div><div class="l">vidulum piscem cepisse aut protulisse ullum in forum?</div><div class="l">non enim tu híc quidem occupabis omnis quaestus quos voles:</div><div class="l">et vitorem et piscatorem te esse, impure, postulas.</div><div class="l">vel te mihi monstrare oportet piscis qui sit vidulus,</div><br /><div class="l">vel quod in mari non natum est neque habet squamas ne feras.</div><div class="speaker">Gr.</div><div class="l">Quid, tu numquam audisti esse antehac vidulum piscem?</div><div class="speaker">Tr.</div><div class="l">Scelus,</div><div class="l">nullus est.</div><div class="speaker">Grip.</div><div class="l">Immo est profecto; ego, qui sum piscator, scio;</div><div class="l">verum raro capitur, nullus minus saepe ad terram venit.</div><div class="speaker">Trach.</div><div class="l">Nil agis, dare verba speras mihi te posse, furcifer.</div><div class="speaker">Gr.</div><br /><div class="l">Quo colore est, hoc colore capiuntur pauxilluli;</div><div class="l">sunt alii puniceo corio, magni item; atque atri.</div><div class="speaker">Trach.</div><div class="l">Scio.</div><div class="l">tu hercle, opino, in vidulum te bis convertes, nisi caves:</div><div class="l">fiet tibi puniceum corium, postea atrum denuo.</div><div class="speaker">Grip.</div><div class="l">Quod scelus hodie hoc inveni.</div><div class="speaker">Trach.</div><div class="l">Verba facimus, it dies.</div><br /><div class="l">vide sis, cuius arbitratu nos vis facere.</div><div class="speaker">Grip.</div><div class="l">Viduli</div><div class="l">arbitratu. <span class="gap"> [...]</span> ita enim vero.</div><div class="speaker">Trach.</div><div class="l">Stultus es.</div><div class="speaker">Grip.</div><div class="l">Salve, Thales.</div><div class="speaker">Trach.</div><div class="l">Tu istunc hodie non feres, nisi das sequestrum aut arbitrum,</div><div class="l">quoius haec res arbitratu fiat.</div><div class="speaker">Grip.</div><div class="l">Quaeso, sanus es?</div><div class="speaker">Trach.</div><div class="l">Elleborosus sum.</div><div class="speaker">Grip.</div><div class="l">At ego cerritus, hunc non amittam tamen.</div><div class="speaker">Trach.</div><br /><div class="l">Verbum etiam adde unum, iam in cerebro colaphos apstrudam tuo;</div><div class="l">iam ego te hic, itidem quasi peniculus novos exurgeri solet,</div><div class="l">ni hunc amittis, exurgebo quidquid umoris tibist.</div><div class="speaker">Grip.</div><div class="l">Tange: adfligam ad terram te itidem ut piscem soleo polypum.</div><div class="l">vis pugnare?</div><div class="speaker">Trach.</div><div class="l">Quid opust? quin tu potius praedam divide.</div><div class="speaker">Grip.</div><br /><div class="l">Hinc tu nisi malum frunisci nil potes, ne postules.</div><div class="l">abeo ego hinc.</div><div class="speaker">Tr.</div><div class="l">At ego hinc offlectam navem, ne quo abeas. mane.</div><div class="speaker">Grip.</div><div class="l">Si tu proreta isti navi es, ego gubernator ero.</div><div class="l">mitte rudentem, sceleste.</div><div class="speaker">Trach.</div><div class="l">Mittam: omitte vidulum.</div><div class="speaker">Grip.</div><div class="l">Numquam hercle hinc hodie ramenta fies fortunatior.</div><div class="speaker">Trach.</div><br /><div class="l">Non probare pernegando mihi potes, nisi pars datur</div><div class="l">aut ad arbitrum reditur aut sequestro ponitur.</div><div class="speaker">Grip.</div><div class="l">Quemne ego excepi in mari—</div><div class="speaker">Trach.</div><div class="l">At ego ínspectavi e litore.</div><div class="speaker">Grip.</div><div class="l">Mea opera, labore et rete et horia?</div><div class="speaker">Trach.</div><div class="l">Numqui minus,</div><div class="l">si veniat nunc dominus cuiust, ego qui inspectavi procul</div><br /><div class="l">te hunc habere, fur sum quam tu?</div><div class="speaker">Grip.</div><div class="l">Nihilo.</div><div class="speaker">Trach.</div><div class="l">Mane, mastigia:</div><div class="l">quo argumento socius non sum, et fur sum? fac dum ex te sciam.</div><div class="speaker">Grip.</div><div class="l">Nescio, neque ego istas vestras leges urbanas scio,</div><div class="l">nisi quia hunc meum esse dico.</div><div class="speaker">Trach.</div><div class="l">Ét ego item esse aio meum.</div><div class="speaker">Grip.</div><div class="l">Mane, iam repperi quo pacto nec fur nec socius sies.</div><div class="speaker">Trach.</div><br /><div class="l">Quo pacto?</div><div class="speaker">Grip.</div><div class="l">Sine me hinc abire, tú abi tacitus tuam viam;</div><div class="l">nec tu me cuiquam indicassis neque ego tibi quicquam dabo;</div><div class="l">tu taceto, ego mussitabo: hoc optimum atque aequissimum est.</div><div class="speaker">Trach.</div><div class="l">Ecquid condicionis audes ferre?</div><div class="speaker">Grip.</div><div class="l">Iam dudum fero:</div><div class="l">ut abeas, rudentem amittas, mihi molestus ne sies.</div><div class="speaker">Tr.</div><br /><div class="l">Mane, dum refero condicionem.</div><div class="speaker">Gr.</div><div class="l">Te, opsecro hercle, aufer modo.</div><div class="speaker">Trach.</div><div class="l">Ecquem in his locis novisti?</div><div class="speaker">Grip.</div><div class="l">Oportet vicinos meos.</div><div class="speaker">Tr.</div><div class="l">Vbi tu hic habitas?</div><div class="speaker">Gr.</div><div class="l">Porro illic longe usque in campis ultimis.</div><div class="speaker">Trach.</div><div class="l">Vin qui in hac villa habitat, eius arbitratu fieri?</div><div class="speaker">Grip.</div><div class="l">Paulisper remitte restem, dum concedo et consulo.</div><div class="speaker">Trach.</div><br /><div class="l">Fiat.</div><div class="speaker">Grip.</div><div class="l">Euge, salva res est, praeda haec perpetua est mea;</div><div class="l">ad meum erum arbitrum vocat me hic intra praesepis meas:</div><div class="l">numquam hercle hodie abiudicabit ab suo triobolum.</div><div class="l">ne iste haud scit quam condicionem tetulerit. íbo ad arbitrum.</div><div class="speaker">Tr.</div><div class="l">Quid igitur?</div><div class="speaker">Gr.</div><div class="l">Quamquam istuc esse ius meum certo scio,</div><br /><div class="l">fiat istuc potius, quam nunc pugnem tecum.</div><div class="speaker">Trach.</div><div class="l">Nunc places.</div><div class="speaker">Grip.</div><div class="l">Quamquam ad ignotum arbitrum me appellis, si adhibebit fidem,</div><div class="l">etsist ignotus, notus: si non, notus ignotissimust.</div></div><div class="textpart" id="index.xml-body.1_div.1_div.5_div.4"><h4><span class="headingNumber">1.5.4. </span></h4><div class="speaker">Daemones</div><div class="l">Serio edepol, quamquam vobis <span class="add">⟨volo⟩</span> quae voltis, mulieres,</div><div class="l">metuo, propter vos ne uxor mea med extrudat aedibus,</div><div class="l">quae me paelices adduxe dicet ante oculos suos.</div><div class="l">vos confugite in aram potius quám ego.</div><div class="speaker">Pvellae</div><div class="l">Miserae periimus.</div><div class="speaker">Daem.</div><br /><div class="l">Ego vos salvas sistam, ne timete. sed quid vos foras</div><div class="l">prosequimini? quoniam ego adsum, faciet nemo iniuriam;</div><div class="l">ite, inquam, domum ambo nunciam ex praesidio praesides.</div><div class="speaker">Grip.</div><div class="l">O ere, salve.</div><div class="speaker">Daem.</div><div class="l">Salve, Gripe. quid fit?</div><div class="speaker">Trach.</div><div class="l">Túosne hic servos est?</div><div class="speaker">Grip.</div><div class="l">Haud pudet.</div><div class="speaker">Trach.</div><div class="l">Níl ago tecum.</div><div class="speaker">Grip.</div><div class="l">Ergo ábi hinc sis.</div><div class="speaker">Trach.</div><div class="l">Quaeso responde, senex:</div><br /><div class="l">tuos hic servost?</div><div class="speaker">Da.</div><div class="l">Meus est.</div><div class="speaker">Tr.</div><div class="l">Em istuc optime, quando tuost.</div><div class="l">iterum te saluto.</div><div class="speaker">Daem.</div><div class="l">Et ego te. tune es qui haud multo prius</div><div class="l">abiisti hinc erum accersitum?</div><div class="speaker">Tr.</div><div class="l">Ego is sum.</div><div class="speaker">Da.</div><div class="l">Quid nunc vis tibi?</div><div class="speaker">Tr.</div><div class="l">Nempe hic tuos est?</div><div class="speaker">Da.</div><div class="l">Meus est.</div><div class="speaker">Tr.</div><div class="l">Istuc optime, quando tuost.</div><div class="speaker">Da.</div><div class="l">Quid negotist?</div><div class="speaker">Tr.</div><div class="l">Vir scelestus íllic est.</div><div class="speaker">Da.</div><div class="l">Quíd fecit tibi</div><br /><div class="l">vir scelestus?</div><div class="speaker">Trach.</div><div class="l">Homini ego isti talos subfringi volo.</div><div class="speaker">Daem.</div><div class="l">Quid est? qua de re litigatis nunc inter vos?</div><div class="speaker">Trach.</div><div class="l">Eloquar.</div><div class="speaker">Gr.</div><div class="l">Immo ego eloquar.</div><div class="speaker">Tr.</div><div class="l">Ego, opinor, rem facesso.</div><div class="speaker">Gr.</div><div class="l">Si quidem</div><div class="l">sis pudicus, hinc facessas.</div><div class="speaker">Daem.</div><div class="l">Gripe, animum advorte ac tace.</div><div class="speaker">Gr.</div><div class="l">Vtin istic prius dicat?</div><div class="speaker">Da.</div><div class="l">Audi. loquere tu.</div><div class="speaker">Gr.</div><div class="l">Alienon prius</div><br /><div class="l">quam tuo dábis orationem?</div><div class="speaker">Trach.</div><div class="l">Vt nequitur comprimi.</div><div class="l">ita ut occepi dicere, illum quem dudum <span class="add">⟨e fano foras⟩</span></div><div class="l">lenonem extrusisti, hic eius vidulum eccillum <span class="add">⟨tenet⟩</span>.</div><div class="speaker">Gr.</div><div class="l">Non habeo.</div><div class="speaker">Tr.</div><div class="l">Negas quod oculis video?</div><div class="speaker">Gr.</div><div class="l">At ne videas velim.</div><div class="l">habeo, non habeo: quid tu me curas quid rerum geram?</div><div class="speaker">Trach.</div><br /><div class="l">Quo modó habeas, id refert, iurene anne iniuria.</div><div class="speaker">Grip.</div><div class="l">Ni istum cepi, nulla causa est quin me condones cruci;</div><div class="l">si in mari reti prehendi, qui tuom pótiust quam meum?</div><div class="speaker">Tr.</div><div class="l">Verba dat. hoc modo res gesta est ut ego dico.</div><div class="speaker">Gr.</div><div class="l">Quid tu ais?</div><div class="speaker">Trach.</div><div class="l">Quod primarius vir dicat: comprime hunc sis, si tuost.</div><div class="speaker">Grip.</div><br /><div class="l">Quid? tu idem mihi vis fieri quod erus consuevit tibi?</div><div class="l">si ille te comprimere solitust, hic noster nos non solet.</div><div class="speaker">Daem.</div><div class="l">Verbo illo modo ille vicit. quid nunc tu vis? dic mihi.</div><div class="speaker">Trach.</div><div class="l">Equidem ego neque partem posco mi istinc de istoc vidulo</div><div class="l">neque meum esse hodie umquam dixi; séd isti inest cistellula</div><br /><div class="l">huius mulieris, quam dudum dixi fuisse liberam.</div><div class="speaker">Daem.</div><div class="l">Nempe tu hanc dícis quam esse aiebas dudum popularem meam?</div><div class="speaker">Trach.</div><div class="l">Admodum; et ea quae olim parva gestavit crepundia</div><div class="l">istic ín ista cistula insunt, quae isti inest in vidulo.</div><div class="l">hoc neque isti usust, et illi miserae suppetias feret,</div><br /><div class="l">si id dederit, qui suos parentis quaerat.</div><div class="speaker">Daem.</div><div class="l">Faciam ut det. tace.</div><div class="speaker">Grip.</div><div class="l">Nil hercle ego sum isti daturus.</div><div class="speaker">Trach.</div><div class="l">Nil peto nisi cistulam</div><div class="l">et crepundia.</div><div class="speaker">Grip.</div><div class="l">Quid si ea sunt aurea?</div><div class="speaker">Trach.</div><div class="l">Quid istuc tua?</div><div class="l">aurum auro expendetur, argentum argento exaequabitur.</div><div class="speaker">Grip.</div><div class="l">Fac sis aurum ut videam, post ego faciam ut videas cistulam.</div><div class="speaker">Daem.</div><br /><div class="l">Cave malo ac tace tú. tu perge ut occepisti dicere.</div><div class="speaker">Trach.</div><div class="l">Vnum te obsecro, ut ted huius commiserescat mulieris,</div><div class="l">si quidem hic lenonis eiust vidulus, quem suspicor;</div><div class="l">hic, nisi de opinione, certum nil dico tibi.</div><div class="speaker">Grip.</div><div class="l">Viden? scelestus aucupatur.</div><div class="speaker">Trach.</div><div class="l">Sine me ut occepi loqui.</div><br /><div class="l">si scelesti illius est hic, cuius dico, vidulus,</div><div class="l">haec poterunt novisse: ostendere his iube.</div><div class="speaker">Grip.</div><div class="l">Ain? ostendere?</div><div class="speaker">Daem.</div><div class="l">Haud iniquom dicit, Gripe, ut ostendatur vidulus.</div><div class="speaker">G.</div><div class="l">Immo hercle insignite inique.</div><div class="speaker">D.</div><div class="l">Quidum?</div><div class="speaker">G.</div><div class="l">Quia, si ostendero,</div><div class="l">continuo hunc novisse dicent scilicet.</div><div class="speaker">Trach.</div><div class="l">Scelerum caput,</div><br /><div class="l">ut tute es, item omnis censes esse, periuri caput?</div><div class="speaker">Grip.</div><div class="l">Omnia istaéc ego facile patior, dúm hic hinc a me sentiat.</div><div class="speaker">Trach.</div><div class="l">At qui nunc abs te stat, verum hinc <span class="gap"> [...]</span> ibi testimonium.</div><div class="speaker">Daem.</div><div class="l">Gripe, advorte animum. tu paucis expedi, quid postulas.</div><div class="speaker">Trach.</div><div class="l">Dixi equidem, sed si parum intellexti, dicam denuo.</div><br /><div class="l">hasce ambas, ut dudum dixi, ita esse oportet liberas:</div><div class="l">haec Athenis parva fúit virgo surpta.</div><div class="speaker">Grip.</div><div class="l">Dic mihi,</div><div class="l">quid id ad vidulum <span class="strikethrough">pertinet</span>, servae sint istae an <span class="add">⟨fuerint⟩</span> liberae?</div><div class="speaker">Trach.</div><div class="l">Omnia iterum vis memorari, scelus, ut defiat dies.</div><div class="speaker">Daem.</div><div class="l">Apstine maledictis et mihi quod rogavi dilue.</div><div class="speaker">Trach.</div><br /><div class="l">Cistellam isti inesse oportet caudeam ín isto vidulo,</div><div class="l">ubi sunt signa qui parentes noscere haec possit suos,</div><div class="l">quibuscum periit parva Athenis, sicuti dixi prius.</div><div class="speaker">Grip.</div><div class="l">Iuppiter te dique perdant. quid ais, vir venefice?</div><div class="l">quid, istae mutae sunt, quae pro se fabulari non queant?</div><div class="speaker">Trach.</div><br /><div class="l">Eo tacent, quia tacitast <span class="add">⟨melior⟩</span> mulier semper quam loquens.</div><div class="speaker">Grip.</div><div class="l">Tum pol tu pro portione nec vir nec mulier mihi es.</div><div class="speaker">T.</div><div class="l">Quidum?</div><div class="speaker">G.</div><div class="l">Quia enim neque loquens es neque tacens umquam bonus.</div><div class="l">quaeso, enumquam hodie licebit mihi loqui?</div><div class="speaker">Daem.</div><div class="l">Si praeterhac</div><div class="l"><span class="add">⟨unum⟩</span> verbum faxis hodie, ego tibi comminuam caput.</div><div class="speaker">Trach.</div><br /><div class="l">Vt id occepi diceré, senex, eam te quaeso cistulam</div><div class="l">ut iubeas hunc reddere illis; ob eam si quid postulat</div><div class="l">sibi mercedis, dabitur: aliud quidquid ibi est habeat sibi.</div><div class="speaker">Grip.</div><div class="l">Nunc demum istuc dicis, quoniam ius meum esse intellegis:</div><div class="l">dudum dimidiam petebas partem.</div><div class="speaker">Trach.</div><div class="l">Immo etiam nunc peto.</div><div class="speaker">Grip.</div><br /><div class="l">Vidi petere miluom, etiam cum nihil auferret tamen.</div><div class="speaker">Daem.</div><div class="l">Non ego te comprimere possum sine malo?</div><div class="speaker">Grip.</div><div class="l">Si istic tacet,</div><div class="l">ego tacebo; si iste loquitur, sine me pro parte loqui.</div><div class="speaker">Daem.</div><div class="l">Cedo modó mihi vidulum istum, Gripe.</div><div class="speaker">Grip.</div><div class="l">Concedam tibi,</div><div class="l">ac, si istorum nil sit, ut mihi reddas.</div><div class="speaker">Daem.</div><div class="l">Reddetur.</div><div class="speaker">Grip.</div><div class="l">Tene.</div><div class="speaker">Daem.</div><br /><div class="l">Audi nunciam, Palaestra atque Ampelisca, hoc quod loquor.</div><div class="l">estne hic vidulus úbi cistellam tuam inesse aiebas?</div><div class="speaker">Pal.</div><div class="l">Is est.</div><div class="speaker">Grip.</div><div class="l">Perii hercle ego miser, uti, prius quam plane aspexit, ilico</div><div class="l">eum esse dixit.</div><div class="speaker">Pal.</div><div class="l">Faciam ego hanc rem <span class="add">⟨ex procliva pla⟩</span>nam tibi.</div><div class="l">cistellam isti inesse oportet caudeam ín isto vidulo.</div><br /><div class="l">ibi ego dicam quidquid inerit nominatim: tu mihi</div><div class="l">nullum ostenderis; si falsa dicam, frustra dixero,</div><div class="l">vos tamen istaec, quidquid istic inerit, vobis habebitis;</div><div class="l">sed si erunt véra, tum opsecro te, ut mea mi reddantur.</div><div class="speaker">Daem.</div><div class="l">Placet.</div><div class="l">ius merum oras meo quidem animo.</div><div class="speaker">Grip.</div><div class="l">Át meo hercle <span class="add">⟨iniuriam⟩</span>.</div><br /><div class="l">quid si ista aut superstitiosa aut hariolast atque omnia,</div><div class="l">quidquid insit, vera dicet? anne habebit hariola?</div><div class="speaker">Daem.</div><div class="l">Non feret, nisi vera dicet: nequiquam hariolabitur.</div><div class="l">solve vidulum ergo, ut quid sit verum quam primum sciam.</div><div class="speaker">Grip.</div><div class="l">Hoc habet, solutust.</div><div class="speaker">Daem.</div><div class="l">Aperi. video cistellam. haecinest?</div><div class="speaker">Pal.</div><br /><div class="l">Istaec est. o mei parentes, hic vos conclusos gero,</div><div class="l">huc opesque spesque vestrum cognoscendum condidi.</div><div class="speaker">Grip.</div><div class="l">Tum tibi hercle deos iratos esse oportet, quisquis es,</div><div class="l">quae parentis tám in angustum tuos locum compegeris.</div><div class="speaker">Daem.</div><div class="l">Gripe, accede huc; tua res agitur. tu, puella, istinc procul</div><br /><div class="l">dicito quid insit et qua facie, memorato omnia.</div><div class="l">si hercle tantillum peccassis, quod posterius postules</div><div class="l">te ad verum convorti, nugas, mulier, magnas egeris.</div><div class="speaker">Grip.</div><div class="l">Ius bonum oras.</div><div class="speaker">Trach.</div><div class="l">Edepol haud te órat, nam tu <span class="abbr">iniuriu's<span class="expan"><span class="ex">(iniurius es)</span></span></span>.</div><div class="speaker">Daem.</div><div class="l">Loquere nunciam, puella. Gripe, animum advorte ac tace.</div><div class="speaker">Pal.</div><br /><div class="l">Sunt crepundia.</div><div class="speaker">Daem.</div><div class="l">Ecca video.</div><div class="speaker">Grip.</div><div class="l">Perii in primo proelio.</div><div class="l">mane, ne ostenderis.</div><div class="speaker">Daem.</div><div class="l">Qua facie sunt? responde ex ordine.</div><div class="speaker">Pal.</div><div class="l">Ensiculust aureolus primum litteratus.</div><div class="speaker">Daem.</div><div class="l">Dice dum,</div><div class="l">in eo ensiculo litterarum quid est?</div><div class="speaker">Pal.</div><div class="l">Mei nomen patris.</div><div class="l">post altrinsecust securicula ancipes, itidem aurea</div><br /><div class="l">litterata: ibi matris nomen in securiculast.</div><div class="speaker">Daem.</div><div class="l">Mane.</div><div class="l">dic, in ensiculo quid nomen est paternum?</div><div class="speaker">Pal.</div><div class="l">Daemones.</div><div class="speaker">Daem.</div><div class="l">Di immortales, ubi loci sunt spes meae?</div><div class="speaker">Grip.</div><div class="l">Immo edepol meae?</div><div class="speaker">Trach.</div><div class="l">Pergite, opsecro, continuo.</div><div class="speaker">Grip.</div><div class="l">Placide, aut i in malam crucem.</div><div class="speaker">Daem.</div><div class="l">Loquere matris nomen hic quid in securicula siet.</div><div class="speaker">Pal.</div><br /><div class="l">Daedalis.</div><div class="speaker">Daem.</div><div class="l">Di me servatum cupiunt.</div><div class="speaker">Grip.</div><div class="l">At me perditum.</div><div class="speaker">Daem.</div><div class="l">Filiam meam esse hánc oportet, Gripe.</div><div class="speaker">Grip.</div><div class="l">Sit per me quidem.</div><div class="l">qui te di omnes perdant, qui me hodie oculis vidisti tuis,</div><div class="l">meque adeo scelestum, qui non circumspexi centiens,</div><div class="l">prius me ne quis inspectaret quam rete extraxi ex aqua.</div><div class="speaker">Pal.</div><br /><div class="l">Post sicilicula argenteola et duae conexae maniculae et</div><div class="l">sucula.</div><div class="speaker">Grip.</div><div class="l">Quin tu i díerecta, cum sucula et cum porculis.</div><div class="speaker">Pal.</div><div class="l">Et bulla aurea est, pater quam dedit mi natali die.</div><div class="speaker">Daem.</div><div class="l">Ea est profecto. contineri quin complectar non queo.</div><div class="l">filia mea, salve. ego is sum qui te produxi pater,</div><br /><div class="l">ego sum Daemones, et mater tua eccam hic intus Daedalis.</div><div class="speaker">Pal.</div><div class="l">Salve, mi pater insperate.</div><div class="speaker">Daem.</div><div class="l">Salve. ut te amplector libens.</div><div class="speaker">Trach.</div><div class="l">Volup est cum istuc ex pietate vestra vobis contigit.</div><div class="speaker">Daem.</div><div class="l">Cape dum, hunc si potes fer intro vidulum, age, Trachalio.</div><div class="speaker">Trach.</div><div class="l">Ecce Gripi scelera. cum istaec res male evenit tibi,</div><br /><div class="l">Gripe, gratulor.</div><div class="speaker">Daem.</div><div class="l">Age eamus, mea gnata, ad matrem tuam,</div><div class="l">quae ex te poterit argumentis hanc rem magis exquirere,</div><div class="l">quae te magis tractavit magisque signa pernovit tua.—</div><div class="speaker">Trach.</div><div class="l">Eamus intro ómnes, quando óperam promiscam damus.—</div><div class="speaker">P.</div><div class="l">Sequere me, Ampelisca.—</div><div class="speaker">A.</div><div class="l">Cum te di amant, voluptati est mihi.—</div><div class="speaker">Grip.</div><br /><div class="l">Sumne ego sceléstus, qui illunc hodie excepi vidulum?</div><div class="l">aut cum excepi, qui non alicubi in solo abstrusi loco?</div><div class="l">credebam edepol turbulentam praedam eventuram mihi,</div><div class="l">quia illa mihi tam turbulenta tempestate evenerat.</div><div class="l">credo edepol ego illic inesse argenti et auri largiter.</div><br /><div class="l">quid meliust, quam ut hinc intro abeam et me suspendam clanculum,</div><div class="l">saltem tantisper dum abscedat haec a me aegrimonia?—</div></div><div class="textpart" id="index.xml-body.1_div.1_div.5_div.5"><h4><span class="headingNumber">1.5.5. </span></h4><div class="speaker">Daemones</div><div class="l">Pro di immortales, quis me est fortunatior,</div><div class="l">qui ex improviso filiam inveni meam?</div><div class="l">satin si cui homini dei esse bene factum volunt,</div><div class="l">aliquo illud pacto optingit optatum piis?</div><br /><div class="l">ego hodie neque speravi neque <span class="add">⟨illud⟩</span> credidi:</div><div class="l">is improviso filiam inveni tamen;</div><div class="l">et eam de genere summo adulescenti dabo</div><div class="l">ingenuo, Atheniensi et cognato meo.</div><div class="l">ego eum adeo arcessi huc ad me quam primum volo,</div><br /><div class="l">iussique exire huc servom éius, ut ad forum</div><div class="l">iret; nondum egressum esse eum, id miror tamen.</div><div class="l">accedam, opinor, ad fores. quid conspicor?</div><div class="l">uxor complexa collo retinet filiam.</div><div class="l">nimis paéne inepta atque odiosa eius amatiost.</div></div><div class="textpart" id="index.xml-body.1_div.1_div.5_div.6"><h4><span class="headingNumber">1.5.6. </span></h4><div class="l">Aliquando osculando meliust, uxor, pausam fieri;</div><div class="l">atque adorna, ut rem divinam faciam, cum intro advenero,</div><div class="l">Laribus familiaribus, cum auxerunt nostram familiam.</div><div class="l">sunt domi agni et porci sacres. sed quid istúm remoramini,</div><br /><div class="l">mulieres, Trachalionem? atque optime eccum exit foras.</div><div class="speaker">Trachalio</div><div class="l">Vbi ubi erit, iam investigabo et mecum ad te adducam simul</div><div class="l">Plesidippum.</div><div class="speaker">Daem.</div><div class="l">Eloquere ut haec res optigit de filia;</div><div class="l">eum roga, ut relinquat alias res et huc veniat.</div><div class="speaker">Trach.</div><div class="l">Licet.</div><div class="speaker">Daem.</div><div class="l">Dicito daturum meam illi filiam uxorem.</div><div class="speaker">Trach.</div><div class="l">Licet.</div><div class="speaker">Daem.</div><br /><div class="l">Et patrem eius me novisse et mi esse cognatum.</div><div class="speaker">Trach.</div><div class="l">Licet.</div><div class="speaker">D.</div><div class="l">Sed propera.</div><div class="speaker">T.</div><div class="l">Licet.</div><div class="speaker">D.</div><div class="l">Iam hic fac sit, cena ut curetur.</div><div class="speaker">T.</div><div class="l">Licet.</div><div class="speaker">Daem.</div><div class="l">Omnian licet?</div><div class="speaker">Trach.</div><div class="l">Licet. sed scin quid est quod te volo?</div><div class="l">quod promisisti ut memineris, hodie ut liber sim.</div><div class="speaker">Daem.</div><div class="l">Licet.</div><div class="speaker">Trach.</div><div class="l">Fac ut exores Plesidippum, ut me <span class="add">⟨manu⟩</span> emittat.</div><div class="speaker">Daem.</div><div class="l">Licet.</div><div class="speaker">Trach.</div><br /><div class="l">Et tua filiá facito oret: facile exorabit.</div><div class="speaker">Daem.</div><div class="l">Licet.</div><div class="speaker">Trach.</div><div class="l">Atque ut mi Ampelisca nubat, ubi ego sim liber.</div><div class="speaker">Daem.</div><div class="l">Licet.</div><div class="speaker">Trach.</div><div class="l">Atque ut gratum mi beneficium factis experiar.</div><div class="speaker">Daem.</div><div class="l">Licet.</div><div class="speaker">Trach.</div><div class="l">Omnian licet?</div><div class="speaker">Daem.</div><div class="l">Licet: tibi rursum refero gratiam.</div><div class="l">sed propera ire in urbem actutum et recipe te huc rursum.</div><div class="speaker">T.</div><div class="l">Licet.</div><br /><div class="l">iam hic ero. tu interibi adorna ceterum quod opust.—</div><div class="speaker">Daem.</div><div class="l">Licet.</div><div class="l">Hercules istum infelicet cum sua licentia;</div><div class="l">ita meas replevit auris, quidquid memorabam, licet.</div></div><div class="textpart" id="index.xml-body.1_div.1_div.5_div.7"><h4><span class="headingNumber">1.5.7. </span></h4><div class="speaker">Gripvs</div><div class="l">Quam mox licet te compellare, Daemones?</div><div class="speaker">Daem.</div><div class="l">Quid est negoti, Gripe?</div><div class="speaker">Grip.</div><div class="l">De illo vidulo:</div><div class="l">si sapias, sapias; habeas quod di dant boni.</div><div class="speaker">Daem.</div><div class="l">Aequom videtur tibi, ut ego, alienum quod est,</div><br /><div class="l">meum esse dicam?</div><div class="speaker">Grip.</div><div class="l">Quodne ego inveni in mari?</div><div class="speaker">Daem.</div><div class="l">Tanto illi melius optigit qui perdidit;</div><div class="l">tuom esse nihilo magis oportet vidulum.</div><div class="speaker">Grip.</div><div class="l">Isto tu pauper es, quom nimis sancte pius.</div><div class="speaker">Daem.</div><div class="l">O Gripe, Gripe, in aetate hominum plurimae</div><br /><div class="l">fiunt trasennae, ubi decipiuntur dolis.</div><div class="l">atque edepol in eas plerumque esca imponitur:</div><div class="l">quam si quis avidus poscit escam avariter,</div><div class="l">decipitur in trasenna avaritia sua.</div><div class="l">ille quí consulte, docte atque astute cavet,</div><br /><div class="l">diutine uti bene licet partum bene.</div><div class="l">mihi istaéc videtur praeda praedatum irier,</div><div class="l">ut cum maiore dote abeat quam advenerit.</div><div class="l">egone ut quod ad me allatum esse alienum sciam,</div><div class="l">celem? minime istuc faciet noster Daemones.</div><br /><div class="l">semper cavere hoc sapientis aequissimumst,</div><div class="l">ne conscii sint ipsi malefici suis.</div><div class="l">ego mihi cum † lusi nil moror ullum lucrum.</div><div class="speaker">Grip.</div><div class="l">Spectavi ego pridem comicos ad istúnc modum</div><div class="l">sapienter dicta dicere atque eis plaudier,</div><br /><div class="l">cum illos sapientis mores monstrabant poplo:</div><div class="l">sed cum inde suam quisque ibant divorsi domum,</div><div class="l">nullus erat illo pacto ut illi iusserant.</div><div class="speaker">Daem.</div><div class="l">Abi intro, ne <span class="abbr">molestu's<span class="expan"><span class="ex">(molestus es)</span></span></span>, linguae tempera.</div><div class="l">ego tibi daturus nil sum, ne tu frustra sis.</div><div class="speaker">Grip.</div><br /><div class="l">At ego deos quaeso, ut quidquid ín illo vidulost,</div><div class="l">si aurum si argentum est, omne id ut fiat cinis.—</div><div class="speaker">Daem.</div><div class="l">Illuc est quod nos nequam servis utimur.</div><div class="l">nam illic cum † servo si quo congressus foret,</div><div class="l">et ipsum sese et illum furti adstringeret;</div><br /><div class="l">dum praedam habere se censeret, interim</div><div class="l">praeda ipsus esset, praeda praedam duceret.</div><div class="l">nunc hinc intro ibo et sacrificabo, postibi</div><div class="l">iubebo nobis cenam continuo coqui.—</div></div><div class="textpart" id="index.xml-body.1_div.1_div.5_div.8"><h4><span class="headingNumber">1.5.8. </span></h4><div class="speaker">Plesidippvs</div><div class="l">Íterum mihi istaec omnia itera, mi anime, mi Trachalio,</div><div class="l">mi liberte, mi patrone potius, immo mi pater.</div><div class="l">repperit patrem Palaestra suom atque matrem?</div><div class="speaker">Trachalio</div><div class="l">Repperit.</div><div class="speaker">Ples.</div><div class="l">Et popularis est?</div><div class="speaker">Trach.</div><div class="l">Opino.</div><div class="speaker">Ples.</div><div class="l">Et mihi nuptura est?</div><div class="speaker">Trach.</div><div class="l">Suspicor.</div><div class="speaker">Ples.</div><br /><div class="l">Censen hodie despondebit eam mihi, quaéso?</div><div class="speaker">Trach.</div><div class="l">Censeo.</div><div class="speaker">Ples.</div><div class="l">Quid? patri etiam gratulabor cum illam invenit?</div><div class="speaker">Trach.</div><div class="l">Censeo.</div><div class="speaker">P.</div><div class="l">Quid matri eius?</div><div class="speaker">T.</div><div class="l">Censeo.</div><div class="speaker">P.</div><div class="l">Quid ergo censes?</div><div class="speaker">T.</div><div class="l">Quod rogas,</div><div class="l">censeo.</div><div class="speaker">Ples.</div><div class="l">Dic ergo quanti censes?</div><div class="speaker">Trach.</div><div class="l">Egone? censeo.</div><div class="speaker">Ples.</div><div class="l">Adsum equidem, ne censionem semper facias.</div><div class="speaker">Trach.</div><div class="l">Censeo.</div><div class="speaker">P.</div><br /><div class="l">Quid si curram?</div><div class="speaker">T.</div><div class="l">Censeo.</div><div class="speaker">P.</div><div class="l">An sic potius placide?</div><div class="speaker">T.</div><div class="l">Censeo.</div><div class="speaker">P.</div><div class="l">Etiamne eam ádveniens salutem?</div><div class="speaker">T.</div><div class="l">Censeo.</div><div class="speaker">P.</div><div class="l">Etiam patrem?</div><div class="speaker">T.</div><div class="l">Censeo.</div><div class="speaker">P.</div><div class="l">Post eius matrem?</div><div class="speaker">T.</div><div class="l">Censeo.</div><div class="speaker">P.</div><div class="l">Quid postea?</div><div class="l">etiamne adveniens complectar eius patrem?</div><div class="speaker">Trach.</div><div class="l">Non censeo.</div><div class="speaker">P.</div><div class="l">Quid matrem?</div><div class="speaker">T.</div><div class="l">Non censeo.</div><div class="speaker">P.</div><div class="l">Quid eampse illam?</div><div class="speaker">T.</div><div class="l">Non censeo.</div><div class="speaker">Ples.</div><br /><div class="l">Perii, dilectum dimisit. nunc non censet, cum volo.</div><div class="speaker">T.</div><div class="l">Sanus non es. sequere.—</div><div class="speaker">P.</div><div class="l">Duc me, mi patrone, quo libet. —</div></div></div><div class="textpart" id="index.xml-body.1_div.1_div.6"><h3><span class="headingNumber">1.6. </span></h3><div class="textpart" id="index.xml-body.1_div.1_div.6_div.1"><h4><span class="headingNumber">1.6.1. </span></h4><div class="speaker">Labrax</div><div class="l">Quis me ést mortalis miserior qui vivat alter hodie,</div><div class="l">quem ad recuperatores modo damnavit Plesidippus?</div><div class="l">abiudicata a me modo est Palaestra. perditus sum.</div><div class="l">nam lenones ex Gaudio credo esse procreatos,</div><br /><div class="l">ita omnés mortales, si quid est mali lenoni, gaudent.</div><div class="l">nunc alteram illam quae mea est visam huc in Veneris fanum,</div><div class="l">saltem ut eam abducam, de bonis quod restat reliquiarum.</div></div><div class="textpart" id="index.xml-body.1_div.1_div.6_div.2"><h4><span class="headingNumber">1.6.2. </span></h4><div class="speaker">Gripvs</div><div class="l">Numquam edepol hodie ad vesperum Gripum inspicietis vivom,</div><div class="l">nisi vidulus mihi redditur.</div><div class="speaker">Labr.</div><div class="l">Perii, cum mentionem</div><div class="l">fieri audio usquam viduli <span class="gap"> [...]</span> quasi palo pectus tundat.</div><div class="speaker">Grip.</div><div class="l">Istic scelestus liber est: ego qui in mari prehendi</div><br /><div class="l">reti atque excepi vidulum, ei dáre negatis quicquam.</div><div class="speaker">Labr.</div><div class="l">Pro di immortales, suo mihi hic sermone arrexit aures.</div><div class="speaker">Grip.</div><div class="l">Cubitum hercle longis litteris signabo iam usquequaque,</div><div class="l">si quis perdiderit vidulum cum auro atque argento multo,</div><div class="l">ad Gripum ut veniat. non feretis istum, ut postulatis.</div><div class="speaker">Labr.</div><br /><div class="l">Meum hercle illic homo vidulum scit quí habet, ut ego opinor.</div><div class="l">adeundus mihi illic est homo. di, quaeso, subvenite.</div><div class="speaker">Grip.</div><div class="l">Quid me intro revocas? hoc volo hic ante ostium extergere.</div><div class="l">nam hoc quidem pol e robigine, non est e ferro factum,</div><div class="l">ita quanto magis extergeo, rutilum atque tenuius fit.</div><br /><div class="l">† nam quidem hoc venenatumst verum: ita in manibus consenescit.</div><div class="speaker">L.</div><div class="l">Adulescens, salve.</div><div class="speaker">G.</div><div class="l">Di te ament cum inraso capite.</div><div class="speaker">L.</div><div class="l">Quid fit?</div><div class="speaker">G.</div><div class="l">Verum extergetur.</div><div class="speaker">L.</div><div class="l">Vt vales?</div><div class="speaker">G.</div><div class="l">Quid tu? num medicus, quaeso, es?</div><div class="speaker">Labr.</div><div class="l">Immo edepol una littera plus sum quam medicus.</div><div class="speaker">Grip.</div><div class="l">Tum tu</div><div class="l">mendicus es?</div><div class="speaker">Labr.</div><div class="l">Tetigisti acu.</div><div class="speaker">Grip.</div><div class="l">Videtur digna forma.</div><br /><div class="l">sed quid tibi est?</div><div class="speaker">Labr.</div><div class="l">Hac proxima nocte in marí elavi.</div><div class="l">confracta est navis, perdidi quidquid erat miser ibi omne.</div><div class="speaker">Grip.</div><div class="l">Quid perdidisti?</div><div class="speaker">Labr.</div><div class="l">Vidulum cum auro atque argento multo.</div><div class="speaker">Grip.</div><div class="l">Ecquid meministi, in vidulo qui periit quid ibi infuerit?</div><div class="speaker">Labr.</div><div class="l">Quid refert, qui periit tamen? sine hoc, áliud fabulemur.</div><div class="speaker">Grip.</div><br /><div class="l">Quid si ego sciam qui invenerit? volo ex te scire signa.</div><div class="speaker">Labr.</div><div class="l">Nummi octingenti aúrei in marsuppio infuerunt,</div><div class="l">praeterea centum minaria Philippa ín pasceolo sorsus.</div><div class="speaker">Grip.</div><div class="l">Magna hercle praedast, largiter mercedis indipiscar;</div><div class="l">di homines respiciunt: bené ego hinc praedatus ibo.</div><br /><div class="l">profecto húius est vidulus. perge alia tu expedire.</div><div class="speaker">Labr.</div><div class="l">Talentum argenti commodum magnum inerat in crumina,</div><div class="l">praeterea sinus, cantharus, epichysis, gaulus, cyathus.</div><div class="speaker">Grip.</div><div class="l">Papae, divitias tu quidém habuisti luculentas.</div><div class="speaker">Labr.</div><div class="l">Miserum istuc verbum et pessimum est, habuisse, et nihil habere.</div><div class="speaker">Grip.</div><br /><div class="l">Quid dare velis, qui istaec tibi investiget indicetque?</div><div class="l">eloquere propere celeriter.</div><div class="speaker">Labr.</div><div class="l">Nummos trecentos.</div><div class="speaker">Grip.</div><div class="l">Tricas.</div><div class="speaker">L.</div><div class="l">Quadringéntos.</div><div class="speaker">G.</div><div class="l">Tramas putidas.</div><div class="speaker">L.</div><div class="l">Quingentos.</div><div class="speaker">G.</div><div class="l">Cassam glandem.</div><div class="speaker">Labr.</div><div class="l">Sescentos.</div><div class="speaker">Grip.</div><div class="l">Curculiunculos minutos fabulare.</div><div class="speaker">Labr.</div><div class="l">Dabo séptingentos.</div><div class="speaker">Grip.</div><div class="l">Os calet tibi, nunc id frigefactas.</div><div class="speaker">Labr.</div><br /><div class="l">Millé dabo nummum.</div><div class="speaker">Grip.</div><div class="l">Somnias.</div><div class="speaker">Labr.</div><div class="l">Nihil addo.</div><div class="speaker">Grip.</div><div class="l">Abi igitur.</div><div class="speaker">Labr.</div><div class="l">Audi:</div><div class="l">si hercle abiero hinc, hic non ero. vin centum et mille?</div><div class="speaker">Grip.</div><div class="l">Dormis.</div><div class="speaker">Labr.</div><div class="l">Eloquere quantum postules.</div><div class="speaker">Grip.</div><div class="l">Quo nihil invitus addas:</div><div class="l">talentum magnum. non potest triobolum hinc abesse.</div><div class="l">proin tú vel aias vel neges.</div><div class="speaker">Labr.</div><div class="l">Quid istíc? necessum est, video:</div><br /><div class="l">dabitur talentum.</div><div class="speaker">Grip.</div><div class="l">Accede dum huc: Venus haec volo adroget te.</div><div class="speaker">Labr.</div><div class="l">Quod tibi libet id mi impera.</div><div class="speaker">Grip.</div><div class="l">Tange aram hanc Veneris.</div><div class="speaker">Labr.</div><div class="l">Tango.</div><div class="speaker">G.</div><div class="l">Per Venerem hanc iurandum est tibi.</div><div class="speaker">L.</div><div class="l">Quid iurem?</div><div class="speaker">G.</div><div class="l">Quod iubebo.</div><div class="speaker">Labr.</div><div class="l">Praei vérbis quidvis. íd quod domi est, numquam ulli supplicabo.</div><div class="speaker">G.</div><div class="l">Tene aram hanc.</div><div class="speaker">L.</div><div class="l">Teneo.</div><div class="speaker">C.</div><div class="l">Deiera te mi argentum daturum</div><br /><div class="l">eodém die, <span class="add">⟨tui⟩</span> viduli ubi sis potitus.</div><div class="speaker">Labr.</div><div class="l">Fiat.</div><div class="speaker">Grip.</div><div class="l">Venus Cýrenensis, testem te testor mihi,</div><div class="l">si vidulum illum, quém ego in navi perdidi,</div><div class="l">cum auro atque argento salvom investigavero</div><div class="l">isque in potestatem meam pervenerit,</div><br /><div class="l">tum ego húic Gripo, ínquito, et me tangito—</div><div class="speaker">Labr.</div><div class="l">Tum ego húic Gripo (dico, Venus, ut tu audias)</div><div class="l">talentum argenti magnum continuo dabo.</div><div class="speaker">Grip.</div><div class="l">Si <span class="add">⟨quid⟩</span> fraudassis, dic ut te in quaestu tuo</div><div class="l">Venus eradicet, caput atque aetatem tuam.</div><br /><div class="l">tecum hoc habeto tamen, ubi iuraveris.</div><div class="speaker">Labr.</div><div class="l">Illaec advorsum si quid peccasso, Venus,</div><div class="l">veneror te ut omnes miseri lenones sient.</div><div class="speaker">Grip.</div><div class="l">Tamen fíet, etsi tu fidem servaveris.</div><div class="l">tu hic opperire, iam ego faxo exibit senex;</div><br /><div class="l">eum tú continuo vidulum reposcito.—</div><div class="speaker">Labr.</div><div class="l">Si maxime mi illum reddiderit vidulum,</div><div class="l">non ego illi hodie debeo triobolum.</div><div class="l">meus arbitratust, lingua quod iuret mea.</div><div class="l">sed conticiscam: eccum exit et ducit senem.</div></div><div class="textpart" id="index.xml-body.1_div.1_div.6_div.3"><h4><span class="headingNumber">1.6.3. </span></h4><div class="speaker">Gripvs</div><div class="l">Séquere hac.</div><div class="speaker">Daemones</div><div class="l">Vbi istic lenost?</div><div class="speaker">Grip.</div><div class="l">Heus tu. ém tibi, hic habet vidulum.</div><div class="speaker">Daem.</div><div class="l">Habeo et fateor esse apud me, et, si tuos est, habeas tibi.</div><div class="l">omnia, ut quídquid infuit, ita salva sistentur tibi.</div><div class="l">tene, si tuost.</div><div class="speaker">Labr.</div><div class="l">O di immortales, meus est. salve, vidule.</div><div class="speaker">D.</div><br /><div class="l">Tuosne est?</div><div class="speaker">L.</div><div class="l">Rogitas? si quidem hercle Iovis fuit, meus est tamen.</div><div class="speaker">Daem.</div><div class="l">Omnia insunt salva; una istinc cistella excepta est modo</div><div class="l">cum crepundiis, quibuscum hódie filiam inveni meam.</div><div class="speaker">Labr.</div><div class="l">Quam?</div><div class="speaker">Daem.</div><div class="l">Tua quae fuit Palaestra, ea filia inventast mea.</div><div class="speaker">Labr.</div><div class="l">Bene mehercle factum est. cum istaec res tibi ex sententia</div><br /><div class="l">pulchre evenit, gaudeo.</div><div class="speaker">Daem.</div><div class="l">Istuc facile non credo tibi.</div><div class="speaker">Labr.</div><div class="l">Immo hercle, ut scias gaudere me, mihi triobolum</div><div class="l">ob eam ne duis, condono te.</div><div class="speaker">Daem.</div><div class="l">Benigne edepol facis.</div><div class="speaker">L.</div><div class="l">Immo tu quidem hercle vero.</div><div class="speaker">G.</div><div class="l">Heus tu, iám habes vidulum.</div><div class="speaker">L.</div><div class="l">Habeo.</div><div class="speaker">G.</div><div class="l">Propera.</div><div class="speaker">L.</div><div class="l">Quid properabo?</div><div class="speaker">G.</div><div class="l">Reddere argentum mihi.</div><div class="speaker">L.</div><br /><div class="l">Neque edepol tibi do, neque quicquam debeo.</div><div class="speaker">G.</div><div class="l">Quae haec factio est?</div><div class="l">non debes?</div><div class="speaker">Labr.</div><div class="l">Non hercle vero.</div><div class="speaker">Grip.</div><div class="l">Non tu iuratus mihi es?</div><div class="speaker">Labr.</div><div class="l">Iuratus sum, et nunc iurabo, si quid vóluptati est mihi:</div><div class="l">ius iurandum rei servandae, non perdendae conditum est.</div><div class="speaker">Grip.</div><div class="l">Cedo sis mihi talentum magnum argenti, periurissime.</div><div class="speaker">Daem.</div><br /><div class="l">Gripe, quod tu istum talentum poscis?</div><div class="speaker">Grip.</div><div class="l">Iuratust mihi</div><div class="l">dare.</div><div class="speaker">Labr.</div><div class="l">Libet iurare. tun meo póntifex peiurio es?</div><div class="speaker">Daem.</div><div class="l">Qua pro re argentum promisit hic tibi?</div><div class="speaker">Grip.</div><div class="l">Si vidulum</div><div class="l">hunc redegissem in potestatem eius, iuratust dare</div><div class="l">mihi talentum magnum argenti.</div><div class="speaker">Labr.</div><div class="l">Cedo quicum habeam iudicem,</div><br /><div class="l">ni dolo malo instipulatus sis nive etiamdum <span class="add">⟨haud⟩</span> siem</div><div class="l">quinque et viginti annos natus.</div><div class="speaker">G.</div><div class="l">Habe cum hóc.</div><div class="speaker">L.</div><div class="l">Aliost opus.</div><div class="speaker">Daem.</div><div class="l">Iám ab isto auferre haud <span class="add">⟨potis⟩</span> sim, si istunc condemnavero.</div><div class="l">promisistin huic argentum?</div><div class="speaker">Labr.</div><div class="l">Fateor.</div><div class="speaker">Daem.</div><div class="l">Quod servo <span class="add">⟨meo⟩</span></div><div class="l">promisisti, meum esse oportet, ne tu, leno, postules</div><br /><div class="l">te hic fide lenonia uti: non potes.</div><div class="speaker">Grip.</div><div class="l">Iam te <span class="abbr">ratu's<span class="expan"><span class="ex">(ratus es)</span></span></span></div><div class="l">nactum hominem quem defraudares? dandum huc argentum est probum:</div><div class="l">id ego continuo huic dabo adeo, mé ut hic emittat manu.</div><div class="speaker">Daem.</div><div class="l">Quando ergo erga te benignus <span class="add">⟨ego⟩</span> fui atque opera mea</div><div class="l">haec tibi sunt servata—</div><div class="speaker">Grip.</div><div class="l">Immo hercle mea, ne tu dicas tua.</div><div class="speaker">Daem.</div><br /><div class="l">(Si sapies, tacebis) tum te mihi benigne itidem addecet</div><div class="l">bene merenti bene referre gratiam.</div><div class="speaker">Labr.</div><div class="l">Nempe pró meo</div><div class="l">iure oras?</div><div class="speaker">Daem.</div><div class="l">Mirum quin tuom ius meo periclo aps te expetam.</div><div class="speaker">Grip.</div><div class="l">Salvos sum, leno labascit, libertas portenditur.</div><div class="speaker">Daem.</div><div class="l">Vidulum istunc ille invenit, illud mancipium meum est;</div><br /><div class="l">ego tibi hunc porro servavi cum magna pecunia.</div><div class="speaker">Labr.</div><div class="l">Gratiam habeo, et de talento nulla causa est quin feras,</div><div class="l">quod isti sum iuratus.</div><div class="speaker">Grip.</div><div class="l">Heus tu, mihi dato ergo, si sapis.</div><div class="speaker">Daem.</div><div class="l">Tacen an non?</div><div class="speaker">Grip.</div><div class="l">Tu meam rem simulas agere, tibi mu <span class="gap"> [...]</span> .</div><div class="l">non hercle istoc me intervortes, si aliam praedam perdidi.</div><div class="speaker">Daem.</div><br /><div class="l">Vapulabis, verbum si addis istúc unum.</div><div class="speaker">Grip.</div><div class="l">Vel hercle énica,</div><div class="l">non tacebo umquam alio pacto, nisi talento comprimor.</div><div class="speaker">Labr.</div><div class="l">Tibi operam hic quidem dát. tace.</div><div class="speaker">Daem.</div><div class="l">Concede hoc tu, leno.</div><div class="speaker">Labr.</div><div class="l">Licet.</div><div class="speaker">Grip.</div><div class="l">Palam age, nolo ego murmurillum neque susurrum fieri.</div><div class="speaker">Daem.</div><div class="l">Dic mihi, quanti íllam emisti tuam alteram mulierculam,</div><br /><div class="l">Ampeliscam?</div><div class="speaker">Labr.</div><div class="l">Mille nummum denumeravi.</div><div class="speaker">Daem.</div><div class="l">Vin tibi</div><div class="l">condicionem luculentam ferre me?</div><div class="speaker">Labr.</div><div class="l">Sane volo.</div><div class="speaker">D.</div><div class="l">Dividuom talentum faciam.</div><div class="speaker">L.</div><div class="l">Bene facis.</div><div class="speaker">D.</div><div class="l">Pro illa altera,</div><div class="l">libera ut sit, dimidium tibi sume, dimidium huc cedo.</div><div class="speaker">Labr.</div><div class="l">Maxime.</div><div class="speaker">Daem.</div><div class="l">Pro illo dimidio égo Gripum emittam manu,</div><br /><div class="l">quem propter tu vidulum et ego gnatam inveni.</div><div class="speaker">Labr.</div><div class="l">Bene facis,</div><div class="l">gratiam habeo magnam.</div><div class="speaker">Grip.</div><div class="l">Quam mox mi argentum ergo redditur?</div><div class="speaker">Daem.</div><div class="l">Res soluta est, Gripe. ego habeo.</div><div class="speaker">Grip.</div><div class="l">Át ego me hercle mavolo.</div><div class="speaker">Daem.</div><div class="l">Nihil hercle hic tibi est, né tu speres. iuris iurandi volo</div><div class="l">gratiam facias.</div><div class="speaker">Grip.</div><div class="l">Perii hercle. nisi me suspendo, occidi.</div><br /><div class="l">numquam hercle iterum defraudabis me quidem post hunc diem.</div><div class="speaker">Daem.</div><div class="l">Hic hodie cenato, leno.</div><div class="speaker">Labr.</div><div class="l">Fiat, condicio placet.</div><div class="speaker">Daem.</div><div class="l">Sequimini intro. spectatores, vos quoque ad cenam vocem,</div><div class="l">ni daturus nil sim neque sit quicquam pollucti domi,</div><div class="l">nive adeo vocatos credam vos esse ad cenam foras.</div><br /><div class="l">verum si voletis plausum fabulae huic clarum dare,</div><div class="l">comissatum omnes venitote ad me ad annos sedecim.</div><div class="l">vos hic hodie cenatote ambó.</div><div class="speaker">Labr.</div><div class="l">Fiat.</div><div class="speaker">Daem.</div><div class="l">Plausum date.</div></div></div></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>T. Maccius Plautus.
	    Date: 2016-11-18<br /><!--
	  Generated from index.xml using XSLT stylesheets version 7.45.0a
	       based on http://www.tei-c.org/Stylesheets/
	       on 2018-02-13T19:29:07Z.
	       SAXON HE 9.8.0.5.
		 --></address></div></body></html>