EPISTOLA a (n) JOANNIS PAPÆ III
AD EPISCOPOS GERMANIÆ ET GALLIÆ.
I. Primum chorepiscopos quosaam temerarios olim jam damnatos arguit, quod nimium sibi sumerent auctoritatis in impositione manuum.
II. Deinde monstrat Clementem I post beatum Petrum
sedem apostolicam rexisse, idque tradente sibi ipso Petro.
III. Tertio tradit quanta cura atque sollicitudo illi subeunda sit, qui gregem Christi pascat.
Joannes episcopus universis per Germania et Galliae provincias constitutis, in Domino salutem.
Optaveram siquidem, charissimi, pro nostri cha­ ritate collegii, omnes Domini sacerdotes in una de­ votione persistere, nec quemquam prohibita gratia aut favore sacerdotum sectari, aut a via recta disce­ .dere. Et quanquam credamus, Dilectionem vestram ad omne opus bonum esse paratam [devotam], ut tamen efficacior fiat congruum nobis visum est, lit­ teris sedis apostolicæ (ut antecessorum quoque no­ strorum vestigia imitemnr) vos monere, praecepta
divina et apostolicæ sedis instituta viriliter peragere, et prohibita non tangere, sed cavere ; nec cuiquam liceat unquam doctrinam Patrum desgrere, et sacer­ dotali honore gaudere.
r. Perlatum est ad sedem apostolicam emersisse et denuo reviviscere probibitum et funditus exstir­ patum tam a sancto Damaso, quam a sancto Leone, viris apoStolicis, atquc ab universis synodali auctori­ tate episcopis, reprehensibilem atque oppido inoli­ tum usum, eo quod quidam chorepiscopi (qui et a prædictorum antecessorum sanctorum apostolicorum patribus et viris apostolicis, et ab ipsis, sive a nobis sunt prohibiti, sicut eorum hactenus testantur de­ creta) ultra modum suum progredientes (Conc. Pari­ siense VI. lib. i c. 27), donum sancti Spiritus per
impositionem manuum tradant, et alia, quae, solum pontificibus debentur, contra fas peragant: præser­
tim cum nullus ex septuaginta discipulis, quorum speciem in ecclesia gerunt, legatur donum Spiritus sancti per manus impositionem tradidisse. Quod au­ tem solis apostolis, eorumque successoribus proprii sit officii tradere Spiritum sanctum, liber Actuum apostolorum (Act. VIII) docet. In concilio vero Caesa­ reensi ita de chorepiscopis habetur scriptum (Neocæs. concil., can. 15) : Chorepiscopi quoque ad exemplum et formam septuaginta videntur esse: ut comministri autem, propter studium quod erga pauperes exhi­ bent, honorentur. Si enim meliores sanctioresque sanctis aoostolis [vos] esse putatis, facite quae illi non fecerunt, et superextollite vos illis. Si vero ejusdem ordinis estis, et aequiparare vos vultis illis, nolite ea agere, quæ illi non egerunt: sed imitamini,
prout melius potestis, exempla et vestigia eorum. Illi autem, praecipiente Domino, illisque denuntiante, ut illi et successores eorum tantummedo per manus impositionem traderent Spiritum sanctum, nulli un­ quam ex septuaginta tradere Spiritum sanctum per manus impositionem permiserunt, eis (quorum ty­ pum, ut praedictum est, chorepiscopi, antequam pro­ hibiti essent, gerebant in ecclesia) scientes illicitum fore, dantes successoribus eorum exemplum, ne unquam talia praesumerent. Unde in AcUbus aposto­ lorum scriptum est (Act. VIII) : Cum audissent apostoli qui erant Hierosolymis, quia recepit Samaria verbum Dei, miserunt ad eos Petrum et J oannem. Qui cum venissent, oraverunt pro ipsis, ut acciperent Spiritum sanctum. Nec dum enim in quemquam illorum venerat,
sed baptizati tantum erant in nomine domini Jesu. Tunc imponebant manus super illos, et accipiebant Spiritum sanctum. Non ergo (ut jam dictum est) aliquem ex septuaginta, licet pauci essent apostoli, ad hoc opus perticiendum direxerunt, sed Petrum et Joainnem apostolos per manus impositionem tradere Spiritum sanctum miserunt : quorum vicem episcopi in ecclesia gerunt, et non chorepiscopi (Nicol. I, in epist. ad Rudolphum Bitur. arch.), qui septuaginta discipulorum formam ante prohibitionem eorum ge­ rebant. Quod illi non fecerunt, vos facere nolite, ne dissimiles eis, et indigni eorum successione et mini­ sterio esse videamini: quia (ut ait Dominus in Evan­ gelio) qui non est mecum, adversum me est: et Qui non colligit mecum, dispergit (Luc. xi, 23).
II. Si autem Petrus princeps apostolorum adju­ tores sibi ascivit Linum et Cletum, non tamen po­
,(a) Adulterinam omnes docti censent, nec ipse Raronio prreeonte ausus est refragari Binius. LABB.
NOTA SEVERINI MINII.
• Hanc epistolam ab aliquo impostore sub nomine Joannis papie Ut post obitum illius suppositam fuisse, multis argumentis ostendi poteSt. Priino , quod sub consolata J6 Justini nr Kalendas AoglIsli, anno 7 Justini, et 572 Christi scripta fuisse reperia­ tur, quo tempore Joannes papa jam in vivis esse de­ derat. Secundo, quod nota consulari insignita sit, quahrs temporibus epistolae pontiftciæ consignari desierant. Tertio, quod in ea scribalur Linum et Cle­ tum fuisse tantum chorepiscopos; quo tamen omnis pene antiquitas scriptorum optimorum , ut in notis I! ■ •• ad Vitas eorumdem pontificum diximus, pro veris pontificibus agnovit. Taceo quod nOlllen chorepi­ scoporum, de quorum munere integra epistola scri­ pta est, in Gallia et Germania plane abolitum fuerit. Uee unum duntaxat sanctissimi pontificis scriptum * commentitium, gerruanis ejusdem epistolis deperdi­ tis, exstore, whementer est dolenduiu (Viele ..Baro­ nium anno 572, nnm. 3). 1
' Ab inficeto plagiaro qui sub Isidori larva delitescit, merCefJqilc suas imperiU9 obtrudit et obcecatis scriptori­ bus. LABB.
tesutem pontifici, aut ligandi, aut solvendi eis nor­ mam tradidit, sed successori suo sancto Clementi, qui sedem apostolicam post eum , et potestatem pontificalem , tradente sibi beato Petro, tenere pro­ meruit. Linus vero et Cletus ministrabant exteriora, princeps autem apostolorum Petrus verbo et orationi insistebat: quæ non incongrue ad traditionem Spiri­ tus sancti per manus impositionem pertinent. Unde et in Aciibus apostolorum scriptum habetur (Act. VI): Non est æquum, nos relinquere verbum Dei, et mi­ nistrare mensis. Quapropter septuaginta electi sunt discipuli, qui exteriora peragerent, ipsi vero apostoli verbo et orationi insisterent; inde et in Evaugelio secundum Lucam scriptum est ita : Post hæc uutem designavit Dominus et alios septuaginta duos , et misit
illos binos ante faciem suam in omnem civitatem et lo­ cum, quo erat ipse venturus. Et dicebat illis : Messis quidem multa, operarii autem pauci. Rogate ergo do­ minum messis, ut mittat operarios in messem suam. Ite. Ecce ego mitto vos sicut agnos inter lupos. Nolite portare sacculum, neque peram, neque calceamenta; et neminem per viam salutaveritis. In quamcunque domum intraveritis, primum dicite : Pax huic domui. Et si ibi fuerit filius pacis, requiescet super illum pax vestra; sin autem, ad vos revertetur. In eadem autem domo manete, edentes et bibentea quæ apud illos sunt. Dignus est enim operarius mercede sua. Nolite transire de domo in domum. Et in quamcunque civitatem intra­ veritis, et susceperint vos, manducate quæ apponuntur vobis, et curate infirmos qui in illa sunt, et dicite
illis : Appropinquabit in vos regnum Dei. In quamcun­ que autem civitatem intraveritis, et non receperint vos, exeuntes in plateas ejus, dicite : Etiam pulverem qui adhæsit nobis de civitatt vestra, extergimus in vos. Ta­ men hoc scitote, quia appropinquabit regnum Dei. Dico vobis, quia Sodomis in illa die remissius erit quam illi civitati (Luc. x). Et in Matthaeo evangelista est : Ecce ego mitto vos sicut oves in medio luporum. Estote ergo prudentes sicut serpente, et simplices sicut columbæ. Cavete autem ab hominibus. Tradent enim vos in con­ ciliis, et in synagogis suis flagellabunt vos ; et ad reges et præsides ducemini propter me, in testimonium illis et gentibus. Cum autem tradent vos, nolite cogitare quomodo aut quid loquamini. Dabitur enim vobis in illa hora quid loquamini. Non enim vos estis qui loqui-
mini, sed spiritus Patris vestri qui loquitur in vobis. Tradet autem frater fratrem in mortem , et paler filium, et insurgent filii in parentes, et morte eos offi­ cient. Et eritis odio omnibus propter nomen meum. Qui autem perseveraverit usque in finem, hic salvus erit (Matth. x). Linum namque et Cletum nihil legi­ tur unquam ex pontificali ministerio egisse potesta­ tive : sed quantum eis a beato Petro praecipiebatur, tantum solummodo agebant. Nam et in cauone legi­ tur Nicæno (Nicæni concilii can. 4) : Episcopum namque convenit maxime quidem ab omnibus qui suut iu provincia episcopis ordinari. Si autem hoc
difficile fuerit, aut propter instantem necessitatem , aut propter itineris longitudinem, a tribus tamen omnimodis in idipsum convenientibus, et absentibus quoque pari modo decernentibus , et per scripta consentientibus, tunc ordinatio celebratur. Firmitas autein eorum quæ gerentur per unamquamque pro­ vinciam, metropolitano tribuatur episcopo. Omnia quoque maxima concilia aflirmant, cum non esse episcopum, qui minus quam a tribus episcopis, aucto­ ritate etiam metropolitani, fuerit factus episcopus. Ideoque illos quos chorepiscopos vocatis, quia ab uno (ut audivimus) fiunt episcopo, episcopos non esse, nec aliquid de pontificali privilegio agere de­ bere, perspicuum est. Quoniam si nomen non ha­ bent, quomodo officium possunt liabere [facere] ?
Si ergo episcopi non sunt, et presbyteri (quorum vicem gerunt, quia ad exemplum et formam septua­ ginta olim fiebant) esse despiciunt, quid erunt ? Pro­ fecto quod ratione caret, aut nihil, aut parum pror­ sus est. Si quis de his amplius, et quod fieri non de­ beant, voluerit scire, legat praedictorum apostolico­ rum (Damasi scilicet et Leonis decreta, et ibi repe­ riet. De quibus aliqua et hic inserere, dignum duximus.
III. Si Dominidesideramus esse discipuli (a), ipsius imitemur vestigia, ut de nobis dicatur : Ego sum pastor bonus, et agnosco oves meas, et voco eas nomi­ natim, et cognoscunt me meæ, et reliqua (Joan. x). Et iterum, monente dominicae vocis imperio, quo beatissimus apostolus Petrus trina repetitione mysti­ cae sanctionis imbuitur (Joan. ult.), ut Christi oves ,
qui Christum amat, diligenter et cum magna cura pascat, quoniam ipsius sanctae sedis (cui per abun­ dantiam divinæ gratiae præsumus) ipsius amore et reverentia coarctamur, ut tantæ superstitionis, quæ nullius (ut sæpe dictum est) fulcitur auctorilate, pe­ riculum (quantum possumus) declinemus, ne beati magistri nostri Petri summi apostoli dilectio, qua se amatorem Dei esse testatus est, vana inveniatur in nobis : quoniam omnis negligenter pascens toties commendatum sibi dominicum gregem, convincitur summum non amare pastorem, nec ejus velle se discipulum fieri, cujus exempla negligit imitari. Nam gratia prorsus major acquiritur, si de commissis ovi­ bus lucrum offerat domino sollicitudo pastoris. Nam et beatum Jacob, qui pro uxoribus diu servierat,
dixisse meminimus (Genes. XXXI) : Viginti annis fui tecum: oves tuæ et capræ steriles non fuerunt: arietes gregis tui non comedi, nec captum a bestia ostendi tibi : ego damnum omne reddebam, et quidquid furto perie­ rat, a me exigebas. Die noctuque æstu urebar et gelu , fugiebat somnus ab oculis meis. Si igitur sic laborat et vigilat, qui pascit oves Laban, quanto labore, quantisque vigiliis debet intendere, qui pascit oves Dei? Sed in his omnibus ipse nos instruat, qui pro suis dedit ovibus animam, et adjuvet nos, ut de bis qui nobis commissi sunt, fructum multiplicem [mul­ tiplicet], ac mensuram supereffluentem ad aeterna
(a) Damasi papae epistola 5, imo impostoris Mercatoris ineptus cento. LUB.
gaudia reportare concedat : tantusque vos beati Petri apostolorum principis amor accendat, ut in ovili ipsius, cui omnes creaturae sunt traditæ, omnes taliter errantes, et illicita atque prohibita præsumen­ tes, sanctis vestris studiis summo redintegrare cum desiderio festinetis, qualiter animae pretioso Christi sanguine redemptæ, eorum non depereant dece* ptione. Restat etiam, quod per ostium hi nequaquam subintrarunt, quia non habebant ostium per quod ingrederentur : quia (ut dictum est) si nec tpi­ scopi sunt, et plusquam presbyteri esse ambiunt, per quod ostium intrabunt? cum hi tantum duo ordines in ecclesia legantur, necamplius ad pastorale officium aliquod patet ostium, per quod pastor intret. Audite, fratres, non me , sed ipsam Veritatem dicentem
(Joan. x) : Qui non intrat per ostium in ovile ovium, sed ascendit aliunde, ille fur est et latro, et reliqua. Cum etiam egregius prædicator dicat : Fandamentum aliud nemo potest ponere præter id quod positum est : (I Cor. III) : prædicta duo fundamenta in Ecclesia tantummodo posita inveniantur, quidquid amplius in bis positum invenitur, stare nullatenus poterit. Et ideo cum omnibus suis rundamentis, actionibus atque radi­ cibus ut evellatur, necesse est, ita ut amplius nec pul­ lulare, uec germinare valeat. Non ergo generet, et non faciatvobis, fratres, toties repetita locutio fastidium : quia summa necessitas est sæpius prohiberi quod toties illicite usurpatur : et quoniam veritas saepius exa­ gitata, magis splendescit in lucem; et quod toties repetendo admonetur, minus usurpatur. Super his enim multa jam ab antecessoribus nostris dicta sunt;
a quibus ipsi, sicut nunc a nobis, ita olim ab ipsis damnati et prohiibiti sunt. Ideo saepius repetentes, omnes monemus, ut vitentur hujusmodi. et a tali­ bus se abstineant, qui noluerint una cum eis a sacer­ dotati ministerio, ut rebelles, fieri alieni. Quod demum probare poterimus, si tales exstirpare, et
(a) Hactenus ex laciniis Isidori sub persona Damasi delitescentis. LABB.
non eis favere, decertaveritis; et ita in postmodum de tali re querela cessabit : quia contumeliae studio fit fappetitur], quidquid interdictum toties usurpa­ tnr. Omnia hæc decretalia, et cunctorum decessorum nostrum constituta, quæ de ecclesiasticis ordinibus et canonum promulgata sunt disciplinis, ita vobis et omnibus episcopis, ac cunctis generaliter sacerdoti­ bus cuslodiri debere mandamus , ut si quis in illa commiserit, veniam sibi deinceps noverit denegari : quoniam occurreret veritas , si falsitas displiceret. Et merito nos, qui summa ecclesiae tenere debemus gubernacula, causa respicit; si silentio faveamus errori (a). Data xiv Kalendas Augusti, Justino [Ju­ stiniano] sexto et Narsete viris clarissimis con­ sulibus (b).
