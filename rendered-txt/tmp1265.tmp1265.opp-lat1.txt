V. CLODOVEUS, REX FRANCORUM.
CLODOVEI REGIS PRÆCEPTUM AD EPISCOPOS POST BELLUM GOTHICUM.
De captivis tum clericis, tum laicis, episcoporum arbitrio et testimonio relaxandis.
Dominis sanctis et apostilica sede dignissimis epi­ scoois Chlotovechus rex.
Enuntiante fama, quid actum fuerit vel præceptum omni exercitui nostro, priusquam in patriam Gotho
eum ingrederemur, beatitudinem vestram præterire non potuit. In primo quoque de ministerio Ecclesia­ rum omnium præcepimus, ut nullus ad subripiendum in aliquo conaretur, neque de sanctimonialibus , ne­ que de viduis , quæ in religione domini devotae esse probarentur. Simili conditione et de clericis , vel filiis supradictorum , tam clericorum , quam vidua­ rum, qui cum illis in domo ipsorum consistere vi­ debantur. Idem et de servis ecclesiarum, quos de ec­ clesiis tractos per episcoporum sacramenta constite­ rit, praeceptum est observare, ut nullus ex ipsis aliquam violentiam vel damnum pateretur. Quod ita ad integrum est agnoscendum, ut ex his supradictis, si aliquis vim captivitatis pertulisset, sive in ecclesia, sive extra ecclesiam, omnino sine aliqua dilatione reddendos esse præcipiamus. De caeteris quidem
captivis laicis, qui extra pacem sunt captivatit, et fuerint approbati, apostolica cui volueritis arbitrii vestri est non negandum. Nam de his qui in pate nostra, tam clerici quam laici, subrepti fuerint, si veraciter agnoscitis, vestras epistolas de annulo ve­ stro infra signatas sic ad nos omnimodis dirigatis, et a parte nostra praeceptionem latam noveritis esse fir­ mandam. Sic tamen populus noster petit, ut cuicun­ que epistolas vestras præstare fueritis dignati, cum sacramento per Deum , et benedictione vestra dicere non tardetis rem istam quae poscitur veram esse, quia multorum varietates vel falsitates inventæ sunt, ut comprehendatur , sicut scriptum est: Perit justui cum impio (G enes. XVIII). Orate pro me, domini san­ cti, et apostolica sede dignissimi papæ
