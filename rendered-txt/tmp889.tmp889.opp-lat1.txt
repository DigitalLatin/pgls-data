SALONII EPISCOPI IN ECCLESIASTEN EXPOSITIO MYSTICA.
INTERLOCUTORES :
VERAN09 ET SALONIUS.
VERANuS. Quot nominibus vocatus est Salomon'
SALONIUS. Tribus, sicut Scripturæ sacræ manifestis­ sime docent, id est Salomon, Ydida, et Ecclesiastes.
VERANUSs. Quare his nominibus appellatus est?
SALONIUS. Salomon, id est pacificus, dictus est eo quod in regno ejus pax fuit. Ydida vocatus est, id est dilectus Domini, quia dilexit eum Dominus.
VERANUS. Ecclesiastes qua lingua dicitur?
SALONIUM. Græca ; nam Hebraice Cohelecb dic itur.
VERANuS. Quomodo sonat in Latino sermone Cche­ lech, aut Ecclesiastes?
SALONIUS. Ille proprie dicitur Ecclesiastes, qui cœ­ tum. id est Ecclesiam, congregat. Unde Latino ser-
mone recte Ecclesiastes dicitur Concionator, quia concionatur, id est loquitur ad populum; et sermo ejus non ad unum specialiter, sed generaliter dirigitur ad omnes. Concionator ergo in Ecclesia sancta dici potest prædicator.
VERANUS. Quot libros edidit Salomon
SALONIs. Tres tantum juxta numerum vocabulo­ rum suorum : Proverbia , Ecclesiasten et Cantica Canticorum.
VERANUS. Quid ait Salomon in Proverbiis, aut quid docet in Ecclesiaste, vel Cantico Canticorum ?
SALONIUS. In Proverbiis docet parvulum, et per varias sententias, instruit quasi filium. In Ecclesiaste vero jam perfectae ætatis virum imbuit, ut intelligat quia in hujus mundi rebus nihil est perpetuum, nihil
groriosum aut magnum; sed omnia sunt brevia, ca­ duca et vana, quæ cernimus. In Cantico Canticorum jam consummatum virum atque perfectum in omni­ hus, et variis exornatnm virtutibus, sponsi, id est, Domini nostri Jesu Christi amplexibus jungit.
VERANUS, Spiritualiter autem quid significat ille Salomon, Ydida et Ecclesiastes?
SALONIUS. Dominum Jesum Christum, qui est noster Salomon, id est pacificans omnia per sanguinem suum fecit utraque mium (Ephes. n), id est, de duobus po­ pulis unam sibi construxit Ecclesiam. Unde Apostolus: Christus, inquit, pax nostra, qui fecit utraque unum. Ipse est Ydida, id est, dilectissimus patris filius, de 'suo ipse Pater ad discipulos ait: Hic est Filius meus dilectus in q o mihi bene complacui (Matth. III ; Marc.
I ; Lue. III). Ipse nimirum est Ecclesiastes, id est con­ cionator noster qui congregat coctum, videlicet san­ ctam Ecclesiam de universo orbe terrarum, ad quem loquitur, dicens : Discite a me quia mitis sum et humilia corde, et invenietis requiem animabus vestris (Matth. XI). Hic est filius David, ad quem caeci in Evangelio clamabant dicentes: Miserere nostri, fili David (Matth. IX, xv et xx). Hic est etiam Rex Jerusalem, non ter­ restris, sed illius coelestis, quae est mater omnium nostrum.
VERANUS. Quid est quod dicit Ecclesiastes : Vanitas vanitatum, et omnia vanitas (Eccle. I); cum scriptum sit in libro Genesis : Vidit Deus cuncta quæ fecit et erant valde bona (Gen. I) ? Si cuncta quae fecit Deus, valde bona sunt, quomodo ergo omnia vanitas,; et non
solum vanitas, sed etiam vanitas vanitatum
SALONIUS. Cælum et terra, maria et omnia quae in hoc circulo continentur, per se quidem bona sunt, quoniam a bono Deo creata sunt, sed comparata Deo, utique pro nihilo habenda sunt, quia semper Deus permanebit id quod est, illa vero omnia transibunt. Nam qua videntur temporalia sunt, quia transitoria; quæ autem non videntur æterna sunt.
VERANUS. Quare bis replicavit sententiam suam dicens: Vanitas vanitatum, dixit Ecclesiastes; vanitas vanitatum et omnia vanitas ?
SALONIUS. Ad exaggerandam magnitudinem vanita­ tum iteravitsententiam suam, ut per hoc demon­ straret quia omnis mundi gloria sicut flos feni mar­ cescet, et sicut fumus pertransibit.
VERANUS. De quibus generationibus dicit: Ceneratio præterit, et generatio adveniet (Eccle. I)?
SALONIUS. De generatione Judxorum et generatione gentium. Recedit enim generatio prima Judæorum, quoniam periit propter infidelitatem, et succedit generatio de gentibus, congregata videlicet sancta fidelium Ecclesia, qua: per fidem Christi salvatur Potes i et sic intelligi: Generatio vadit, et generatio venit, id est, aliis morientibus, alii nascuntur, et quos prius videras, jam non vides, et incipis videre eos qui ante non fuerant.
VERANUS. Quare Salomon dicit : Terra in aternum stat (Ibid.), cum Dominus in Evangelio dicat : Cœlum et terra transibiunt (Matth. v et xxiv ; Marc. XIII; Luc, XXI)?
SALONIUS. Vere juxta Domini sententiam, Cœlum et terra transibunt per meliorationem, sed non per ablationem; quia igne judicii purgaLa meliorabuntur, quoniam renovabuntur, sed penitus non destruentur. Tantum quippe ardebit coelum sursum et terra deor­ sum, quantum malitia hominum simul et dæmonum coinquinari potuit. Ergo juxta sententiam Salomonis, terra in æternum stabit (Eccle. i), quoniam nunquam destruetur; verumtamen renovabitur et meliorabitur.
VERANUS. Quid significare voluit Salomon, cum ait: Oritur sol et occidit, et ad locum suum revertitur, ibique renascens gyrat per meridiem, et flectitur ad aquilonem (Ibid.)? Quis enim nescit quod oritur sol et occidit, et per incognitas nobis vias regreditur ad locum suum unde ortus est, ut iterum oriatur ?
SALONIUS. Hoc ideo Salomon dicit, ut ostenderet, quia sol ipse qui hominibus in lucem diei datus est, sua mutabilitate, id est ortu suo et occasu, qnolidic hujus sæculi monstraret interitum. Per has natoque mulationes temporum, et per ortum siderum et occa­ sum, docet Salomon, quod humana ætas quotidie oritur et occidit.
VERANUS. Quid sol in hoc loco spiritualiter signi­ ficat ?
SALONIUS. Illum verum solem, Dominum videlicet Jesum Christum, qui est sol justitiæ, de quo dicit propheta : Vobis qui timetis. Deum, orietur sol justi­ tiæ (Mal. iv). Iste sol justitiæ quotidie oritur timen­ tibus se, id est fidelibus suis, sanctis videlicet et piis hominibus. Occidit etiam meridie, pseudoprophetis,
id est hæreticis et malis catholicis, quia propter pec­ cata sua, lumeu gratiæ ipsius amittunt. Occidit et infidelibus, quia luce fidei non merentur illustrari.
VERANUS. Quid est quod ait : Omnia flumina currunt in mare, et mare tion redundat; ad locum unde exeunt, revertuntur ut iterum fluant (Eccle. i) ? Quis enim novit, quod ad locum suum flumina revertuntur. ut iterum fluant?
SALONIUS. Novit Ecclesiastes ille, scilicet Salomon, per gratiam sancti Spiritus. Sed iste noster Eccle­ siastes, videlicet esus Christus, qui est ipsarum aqua­ rum conditor, per potentiam divinitalis qua æqualis est Deo Patri, plenissime novit, quæ flumina (quia in marc currunt) in abyssum defluunt, et per occul­ tas venas ad capita fontium revertuntur, et de ma-
tre abysso iterum ebullire incipiunt.
VERANUS. Spiritualiter autem quid significant hæc numina?
SALONIUS. Per hæc flumina designantur sancti præ­ dicatores, qui, cum virtutibus emicant et doctrinis coruscant, vere flumina sunt, quoniam aridam terram carnalium cordium, sancta sua prædicatione simul et operatione irrigant, ut afferant bonorum operum fructus.
VERANUS. Quomodo ergo ut iterum revertantur hæc flumina ad locum unde exeunt, refluunt?
SALIMUS. Quia sancti prædicatores in omni doctrina
et opere quod faciunt, ad laudem sui Creatoris recur­ runt, ut Domino auctori suo laudes et gratias refe­ rant, per quem, ut talia faccrent, et omne bonum suum acceperunt. Semper etenim ad fontem veri luminis revertuntur ne forte arescant ct exsiccertur, ut ex eo aquam scientia et gratiam virtutum acci­ piant, ut iterum fluant, hoc est, ut et semetipsos bonis operibus repleant, et aliorum cordibns fluenta doctrinæ spiritualis infundant. Omnes etiam fideles flumina sunt, et hæc flumina ad locum unde exeunt, revertuntur. quoniam per sancta desideria ad amorem sui Conditoris redeunt, et de omnibus bonis laudes et gratias illi referunt a quo ea perceperunt.
VERANUS. Quare dedit Salomon cor IMum, hoc est, sollicito corde studuit, scire prudentiam. atque doctri-
nam, erroresque et stultitiam (Eccle. I)? Bonum quippe est scire prudentiam atque doctrinam, quid autem boni est scire errores atque stultitiam?
SALONIUS. Sicut bonum est scire prudentiam et do­ ctrinam, ita vere bonum est, errores scire et stulti­ tiam, quoniam prima sapientia est carere stultitia : carere vero slullilia nemo potest, nisi qui intellexerit eam. Similiter nemo errores vitare potest, nisi qui eos intelligit: propterea in rcbus terrenis plurima sunt noxia creata, ut dum ea vitamus erudiamur ad sapicntiam.
VERANUS. Quare fuit æquale studium Salomooi scire prudentiam et doctrinam, et econtrario, errores et stultitiam?
SALONIUS. Ut dum appeteret alia, et alia declinaret,
id est apprehenderet bona, et devitaret mala, vera ejus probaretur sapientia.
VERANUS. Quid est quod Salomon dicit: Quia in multa sapientia multa sit indignatio, et qui addit scien­ tiam addit et laborem (Ibid.)! Quomodo multa est in­ dignatio in multa sapientia?
SALOMUS. Ideo in multa sapientia est multa indigna. tio, quia quanto quisque majorem sapientiam percipit, tanto amplius sibi indignamur et dolet se vitiis et peccatis subjacere et non habere virtutes. Nam quanto quisque plus in sapientia proficit, tanto magis sibi irascitur de malis operibus quæ gessit, et contrista­ tur et dolet sulce' peccatis suis, ideoque addit et laborem, quia quanto amplius coelestia ct æterna cognoscit, tanto magis dolendo et flendo laborat ut
errorum laqueos evadere possit, et liberari valeat de hujus speculi miseria.
VERANUS. Quare dicit: Risum deputavi errorem, et qudio dixi cur frustra deciperis (Eccle. n), cum homi­ num naturale sit ridere, et Dominus in Evangelio dicat: Gaudete et exsultate, quoniam merces vestra magna est in cœlo (Matth. v; Lue. VI)?
SALONIUS. Non reprehendit Salomon risum natura­ lem, id est modestum et honestum; unde alibi dicit : Vir sapiens atacitus ridebit (Eccli. xxi); sed risuri dissolutum et immoderatum atque perstrepentem ap­ pellat errorem, talis nempe risus vocatur cachinnus'
• V n1g1l3 , tKC tacite ridebit.
similiter non spirituale, sed temporale gaudium vocat deceptionem. Illi vero qui præterita mala sua non plangunt, neque intelligunt ruinam peccatorum suo­ rum, et cachinnant et gaudent in rebus temporalibus, quia nova et brevia putant esse bona perpetua, et id­ circo suavitate præsentis vitro decepti quotidie bujus sæculi errore vexantur.
VERANUS. Quid est quod ait : Vidi in omnibus vani­ tatem et afflictionem animi, et nihil permanere sub sole (Eccle. II, IV, VI, VIII et XII)? Quomodo dicit nihil per­ manere sub sole cum superius dixerit : Terra autem in æternum stat (Eccle. I)?
SALONIUS. 8 Nihil enim permanebit sub sole quod non transeat, quoniam omnia vana sunt : unde in Evangelio ait Dominus : Caelum et terra transibunt
(Matth XXIV); attamen terra in æternum stabit, quia non funditus destruetur, sed meliorabitur, sicut di­ ctum est superius.
VERANUS. Quare dicit: Sapientis oculi in capite ejus, .tullus autem in tenebris ambulat (Eccle. 11) ? Nunquid oculi stulti non sunt in capite ipsius ?
SALONIUS. Oculi in hoc loco non possunt corpora­ les, sed spirituales intelligi: oculi videlicet mentis, id est sensus et intentiones animi. Per caput vero designatur Cbristus, unde Apostolus ait: Caput viri Christus (I Cor. XI). Oculi viri sapientis in capite sunt, quia vir sapiens omnem intentionem suam ad Chri­ stum dirigit, et in Christo collocat, et oculos suae mentis semper ad coelestia meditanda sublevat : stul­ tus vero in tenebris ambulat, quia et stultitiæ simul,
et peccatorum suorum tenebris obscuratur, et amore hujus mundi obscuratur; odit enim coelestia, et ideo non potest, sicut vir sapiens, ad coelum oculos suos erigere, quia non cogitat ea quæ Dei sunt, sed quæ hujus sacculi. v
VERANUS. Quid ergo distat inter virum sapientem et stultum?
SALONIUS. Hoc distat, quia iste sapientia et clari­ tate illustratur et exornatur; ille vero errore stultitiæ suæ; obtenebratur et deturbatur. Tantum quippe distat inter sapientem et stultum, quantum inter diem ct noctem, lucem et tenebras.
VERANUS. Quomodo tantum distat inter sapientem ct stultum, cum unus sit interitus utriusque: sic enim moritur doctus ut indoctus, sapiens ut insipiens
(Eccle. II)?
SALONIUS. Quamvis unus sit occasus, et similis mors sapientis et stulti, et saepe in hac vita magis affigatur sapiens quam stultus; tamen non erit similis memo­ ria in futuro nec æqualem percipient remuneratio­ nem, quoniam sapiens in die judicii ad regni cœlestis elevabitur gloriam, stultus vero demergetur in æterna damnationis tormenta.
VERANUS. Quis est ergo iste sapiens qui tantum distat a stulto quantum lux a tenebris? Nunquid ille qui philosophicæ tantum disciplinæ pollet affluentia, vel liberalium artium splendet eloquentia ?
SALONIUS. Nonnunquam sæcularis prudentia inimica Deo est, et carnalis sapientia, quamvis eloquentiæ floribus exornetur, nullum tamen in se spiritualem, nullum perpetuæ bcatitudinis fructum continet: sed HIe veraciter est sapiens qui Dominum diligit, qui ejus mandata custodit, et quantum possibile est humanæ fragilitati, ejus voluntatem in omnibus studet im­ plere, de quo paulo inferius dicit : Homini bono, in conspectu suo dedit Deus sapientiam, et scientiam, et tætitiam (Ibid.).
VERANUS. Quare statim subjungit: Peccatori autem dedit afflictionem et curam superfluam : si enim Deus peccatori homini dedit curam et sollicitudinem super­ fluam habere; quid ergo ipse peccat, si curis super­ iluis atque sollicitudine rerum temporalium affli-
gilur ?
SALONIUS. Causa superfluae curæ atque maLe solli­ citudinis non est in Deo, sed in illo qui ante sponte sua peccavit, quia peccatis suis exigentibus promeruit ut haberet curam superfluam et sollicitudinem : et ideo quod ait: Peccatori autem dedit curam super­ fluam , intelligendum est, suis meritis exigentibus dari pernusit, videlicet quia peccator fuit.
VERANUS. Quid vult demonstrare per hoc quod ait: Omnia tempus habent (Eccle. m) ? Quod si omnia tem­ pus habent, ergo æternæ Divinitatis substantia tem­ pus habet?
SALONIUS. Absit; illa quippe ineffabilis aeterna ma­ jestatis divinae essentia quae omnia creavit ex nihilo, non loco clauditur, non tempore coangustatur, non
ullo spatio terminatur: et idcirco Salomon, ut osten­ deret de quibus hoc dixerit, statim subjungit dicens: Et suis spatiis transeunt universa sub cælo. Vult enim demonstrare quod contraria sibi sunt omnia quæ in mundo sunt, et nihil est perpetuum ex omnibus quæ sub cœlo sunt, et ista tempus continent.
VERANUS. De qua plantatione ait, aut de qua evul­ sione loquitur cum dicit: Tempus plantandi, et tempus evellendi quod plantatum est (Ibid.) : Nunquid de plantatione aut evulsione arborum aut herbarum dicit?
SALONIUS. Non, sed de nativitate et morte homi­ num : nam quod superius dixit : Tempus nascendi, hoc est quod sequitur, et tempus plantandi : hoc est enim plantare quod nascitur. Quod supra dicit, tem-
pus moriendi, hoc est quod hic sequitur, tempus evel­ lendi id quod plantatum est: nam evelli, hoc est quod et mori. Soli quippe Deo notus est ortus et occasus hominum, id est tempus nascendi, et tempus per­ eundi, et tempus plantandi, et tempus evellendi: quo­ niam ipse instituit et tempus in quo unusquisque nasceretur et plantaretur ad vitam, et tempus in quo moreretur et de hac vita evelleretur, hoc est per sententiam mortis eradicaretur.
VERANUS. Quid est quod iterum dicit: Tempus occi­ dcudi et tempus sanandi (Ibid.)? Nulli quippe dubium, quod tempus sanandi a Deo conceditur, sed nunquam
• Niliit enfm pro Quia "ihil.
Deus instituit tempus occidendi alium : aut eum quem semel occiderit homo, poterit unquam sanare.
SALONIUS. Non utique; sed illi soli est tempus oc­ cidendi et tempus sanandi, qui per Mosen loquitur, dicens : Ego occidam et ego vivere faciam, percutiam et ego sanabo (Deut. XXXII). Ipse nimirum statuit tem­ pus in quo peccatores occidantur , et sanentur in­ hrmi, hoc est peccatis languidi. Tunc enim occidit, cum vel corporis infirmitate vel aliqua mundi hujus adversitate peccatores affligit ut corrigantur et mo­ riantur peccatis, et vivant Deo. Saepe namque Deus ideo flagellat sceleratos, ut eos occidat et sanet, id est ut desinant esse quod sunt, et incipiant esse quod non sunt. Est ergo tempus sanandi, cum Deus omni­ potens eos quos occidit, id esi adversitatibus mise-
ricorditer afflixit, per occultam inspirationem com- pungit, et ad pœnitentiam provocat.
VERANUS. De qua destructione vel ærdificatione lo­ quitur, cum dicit :Tempus destruendi et tempus ædi­ ficandi (Eccle. III)? Numquid de ædificatione ac destru­ ctione domorum loquitur? Quid enim nobis prodes­ set, si hoc diceret? Quis enim nescit quod alii do­ struunt, et alii aediticant domos?
SALONIUS. Non hic loquitur Salomon de domorum, sed de malorum destructione, et ædificatione bono­ rum; quoniam ncecsse est prius mala destruere, et sic bona postea ædificare, juxta illud Psalmistæ : De­ clina a malo, et fac bonum (Psal. XXXVI). Hoc ergo dicit, quia tempus est destruendi mala et tempus est æJiQcandi bona, quoniam in præsenti vita concessum est nobis tempus a Deo ut destruamus mala, et ædi­
ficemus bona : id est, prius in nobis per poeniten­ tiam deleamus peccata; postea vero per sancta desi­ deria, virtutum construamus ædificia.
VERANUS. Quare dicit: Tempus flendi et tempus ri­ dendi, tempus plangendi et tempus saltandi (Eccle. III) ? Quis enim ignorat, quia alio tempore flemus , alio autem ridemus ? aut quid profuit dicere, tempus sal­ tandi? Nunquid forsitan ostendere voluit, quia opor­ tet nos saltationum exercere ludicra?
SALONIUS. Absit; nihil oportet nos scurriliter agere : sed tempus flendi est in vita præsenti; tem­ pus ridendi in vita futura. Qui ergo in praesenti vita quotidianis fletibus et lacrymis se purgare studuerit, in vita futura ridebit, id est gaudebit. Similiter tem­ pus plangendi est vita praesens; tempus saltandi est
vita beata. In mbtu namque saltationis, homo suae mentis gaudium et animi demonstrat affectum. Qui ergo in hac vita plangendo studet abolere peccata, in futura vita saltabit, id est lætabitur et exsultabit in gloria æternæ felicitatis.
VERANUS. Quid est quod ait: Tempus spargendi la­ pides, et tempus colligendi (Ibid.) ? Quid enim prodest lapides spargere, aut quid prodest colligere; nisi forte domum aliquis velit ædificare?
SALONIUS. Non de hac causa loquitur Salomon; sed de gentium dispersione et collectione. Nam per lapides, gentes assignantur : Unde Joannes : Potens est, inquit, Deus de lapidibus istis suscitare filios Abra-
hæ (Matth. III). Tempus enim fuit spargendi lapides ante adventum Domini, quia gentiles non permanse­ runt in unitate fidei, sed recedentes a Deo dispersi sunt, quia varios deos adorabant, et diversa idola colebant: tempus autem fuit colligendi lapides post adventum Domini, quia, sicut Apostolus dicit : ibi venerit plenitudo temporis, misit Deus Filium suum factum ex muliere, factum sub lege, ut eos qui sub tege erant redimeret, ut adoptionem filiorum reciperemus (Gal. IV). Tunc quippe cœpit colligere lapides, quia , peracto passionis ac resurrectionis suae mysterio, di­ rexit apostolos suos in universum terrarum orbem, dicens : Ite, docete omnes gentes, baptiste eos in nomine Patris et Filii, et Spiritus sancti ( Matth. XXVIII). Deinde celebrato quadragesimo die, myste-
rio ascensionis in cœlos, mox ut ab apostolis fama nominis ejus diffusa est, longe lateque per mundum, lapides, id est gentiles, qui erant dispersi per va­ riam idolorum culturam, collecti sunt, quia resipi­ scentes et abominantes idola, in unitatem fidei con­ venerunt.
VERANUS. Cur iterum dicit : Tempus dilectionis et tempus odii; tamen Joannes apostolus dicit: Qui ode- rit fratrem suum , homicida est ( I Joan. III); et in Evangelio dictum est: Qui odit animam suam in hoc mundo, in vitam æternam custodit eam (Joan. xn); item: Qui non odit patrem suum et matrem, fratres et soro- res, uxorem et filios, adhuc autem et animam suam, non potest meus esse discipulus (Luc. XIV) Die ergo, quando tempus est dilectionis, et quando tempus odii ?
SALOnIUS. Et nunc quidem tempus est dilectionis, quoniam post Dominum diligere debemus patrem et matrem, uxorem et filios et caeteros propinquos : odii vero tempus, quia pro Christi confessione con­ temnere simul et odisse debemus et patrem et ma­ trem, omnesque propinquos (si nobis in via Domini fuerint contrarii), sicut sancti martyres sæpe fecisse leguntur.
VERANUS. Quid est quod rursum dicit: Tempus belli et tempus pacis (Eccle. m) ? Quomodo tempus est belli, cum Dominus in Evangelio dicat : Esto con­ sentiens adversario tuo cito, dum es cum illo in via ; et item : Si quis percusserit te in dexteram maxillam tuam, præbe illi et alteram, et qui voluerit auferre tu­ nicam tuam, dimitte illi et pallium (Luc. VI)?
SALONIUS. Vere nobis semper est tempus belli et pugnæ quandiu in praesenti vita sumus, quoniam seni­ per necesse eat nobis pugnare adversus insidias ho­ stis antiqui, et aereas (id est malignorum spirituum) debellare potestates. Pacis vero tempus erit, cum de præsenti saeculo migraverimus; quoniam si bene pugnaverimus in boc saeculo, in futuro coronabi­ mur, et in cœlesti Jerusalem in aeterna pace requie­ scemus.
VERANUS. Quare dicit : Cuncta fecit Deus bona in tempore suo, cum superius dixerit, omnia vanitatem esse? Si omnia vana, quomodo ergo bona sunt?
SALONIUS. Omnia vana sunt, quia transitoria; ve-
rumlamen cuncta bona sunt, quoniam a Deo bona creata, et bona quidem suul; non tamen semper, sed in tempore suo. Nam bonum est vigilare, bonum etiam est dormire; attamen semper vigilare, aut sem­ per dormire non est utique bonum.
VERANUS. Quare dubitaudo loquitur Salomon, di­ cens : Quis novit si spiritus filiorum Adam ascendat sursum, et spiritus jumentorum descendat deorsum (Eccle. III)? Quis enim ignorat quia spiritus jumen­ torum (id est pecorum cunctorumque brutorum ani­ malium) simul cum corpore dissolvatur ? Spiritus vero flliorum Adam (id est hominum) non simul cum corpore dissolvitur; sed mox ut egreditur de cor­ pore, aut deducitur ad gloriam, aut demergitur in poenam ?
SALONIUS. Paulo superius ostendit Salomon quia quantum ad corporis utilitatem nihil distat inter ju­ mentum et hominem, quia sicut moritur jumentum, moritur et homo : sed ut ostenderet quia secundum animæ dignitatem multum distat homo a jumento et pccore, idcirco disjunxit dicens : Quis novit si spiri­ tus filiorum Adam ascendat sursum, et spiritus jumen­ torum descendat deorsum (Ibid.) ? Ostendit enim quia haec sola differentia est inter homines et bestias, quo­ niam hominis spiritus ascendit in cœlum et spiritus jumenti seu pecoris descendit in teiram, quia mori­ tur et simul dissolvitur cum carne.
VERANUS. Cur ergo dicit Salomon : Quis novit? quasi nemo sit qui hoc cognoscere possit!
SALONIUS. IJeo ait: Quis novit? ut difGcultatem rei demonstraret: nam, quis, in Scripturis sacris non impossibilitatem sed difficultatem aut raritatem si­ gnificare solet, sicut est istud : Generationem autem ejus quis enarrabit (Isai. LIII) ? Hoc est, aut nullus , aut perrarus. Nam quod impossibile est fieri, nulla­ tenus potest, etiam cum magno labore. Ergo ideo di­ cit : Quis norit ? quia perrarus, aut certe difficile in­ venitur ita spiritualis homo qui tunc perfecte com­ prehendere valeat cum de corpore spiritus egreditur, utrum ascendat an ducatur ad poenam.
VERANUS. Quid significant spiritualiter isti filii Adam, aut illa jumenta?
SALONIUS. Filii Adam significant sanctos et electos viros qui merito appellantur homines, qui rationali-
ter, sancte et spiritualiter vivunt : per jumenla vero designantur carnales, qui propterea jumenta vocan­ tur quoniam bestialiter et carnaliter, sicut jumenta et pecora, vivunt. Hinc enim sanctus propheta David dicit : Homines et jumenta salvabis , Domine (Psal. XXXV). Solet enim fieri ut illi qui videntur homines justi, peccent et convertantur a justitia sua, et fa­ ciant iniquitatem : econtrario illi qui sunt mali et impii convertantur ab iniquitate sua, et faciant jus­ titiam et æquitatem. Ideo dicit Salomon: Quis novit si spiritus filiorum Adam ascendat sursum, et spiritus jumentorum descendat deorsum? Quia tam incertus est vitæ hujus status, ut et peccator qui jumentum vocatur, per pœnitentiam conversus surgat et ascen-
dat in collum, ct justus a justitia sua ruat in pecca­ tum, et demergatur ad inferos.
VERANUS. Quid est quod ait : Stultus complicat ma­ nus suas, et comedit carnes suas (Eccli. IV) ? Qnis est enim tam stultus, qui carnem suam comedat?
SALONIUS. Stultus isle, piger ille debet intelligi de quo in Proverbiis dicit: Abscondit piger manum suam sub ascella, nec ad os suum applicat eam (Prov. XIX). Iste piger et stultus complicat manus suas et comedit carnes suas, quia magis eligit in otio et torpore vi­ vere et habere pugillum farris, quam laborando ac­ quirere unde pascatur. Illud autem, Comedit carnes suas, dictum est per hyperbolem.
VERANUS. Quid est hyperbole?
SALONIUS. Hyperbole dicitur, quando aliquid incre.
dibile profertur.
VERANUS. Quomodo ergo dictum est hyperbolice, Comedit carnes suas?
SALONIUS. Quia incredibile est ut homo comedat carnes suas : sed ad cxaggerandam pigritiam hujus stulti, ait, Comedit carnes, ut ostenderet quia magis stultus desiderat ut caro ejus tabescat inedia et mi­ seria famis deficiat, quam ut manuum suarum labori­ bus sustentetur.
VERANUS. Quis est unus de quo dicit Salomon : Unus est et secundum non habet, non filium f non fratrem, et tamen laborare non cessat nec satiantur oculi ejus divitiis ?
SALONIUS. Ille est qui cum sit unus, id est solus, non habet secundum : hoc est filium, non fratrem.
aut aliquem propinquum ; et nunquam cessat labo­ rare, hoc est divitias congregare, nec tantas congre­ gat ut ei suniciant. Et ideo maxima vanitas est con­ gregare divitias et ignorare cui eas relinquant.
VERANUS. Quem significat spiritualiter ille unus qui non habet secundum ?
SALONIUS. Dominum Jesum Christum, qui naturali­ ter solus est Dei Patris Filius, et solus descendit de coelis ad redimendum genus humanum.
VERANUS. Quomodo non habet filium vel fratrem, cum in sacro baptismate omnes Christiani, filii Dei efliciantur et fratres Domini nostri Jcsu Christi ?
SALONIUS. Ille solus proprius et naturalis Filius; cæteri vero omnes sunt adoptivi, et ideo fratres ejus sunt, non natura sed gratia.
VERANUS. Quomodo ergo iste unus laborare non cessat?
SALONIUS. Quia peccata nostra patienter sustinet et misericorditer ad pœnitentiam exspectat, et pro no­ bis quotidie apud Deum Patrem interpellat.
VERANUS. Quomodo non saliantur oculi ejus di­ vitiis ?
SALONIUS. Quia nostram semper desiderat salutem.
VERANUS. Quis est iste funiculus triplex de quo di­ cit Salomon : Funiculus triplex difficile rumpitur (Eccle. iv)?
SALONIUS. Unitas Patris et Filii et Spiritus sancti, quia in divinitate ires sunt personx, sed tantum una est natura.
PATROL. LIII.
32
VERANUS. Cur ergo ait, Difficile rumpitur? Illud cuiUn quod difficile est, fieri potest quamvis cum na­ gno labore: nunquid ergo potest iste funiculus rumpi ?
SALONIUS. Vere nunquam, quia individua est san­ ctæ Trinitatis natura : sed difficile in hoc loco pro impossibili accipiendum est, quia non potest fieri ut Divinitatis scindatur natura.
VERANUS. Quis est ille puer pauper et sapiens de quo dicit Salomon : Melior puer pauper et sapiens rege stulto et sene (Eccle. IV) ?
SALONIUS. Dominus Jesus Cbristus, qui puer dictus est propter innocenliam et simplicitatem, quia pecca­ tum non fecit nec inventus est dolus in ore ejus (1 Petre u). Iste puer cum esset dives, pro nostra salute factus est pauper. Iste veraciter est sapiens, quia in ipso ha-
bitat omnis plenitudo divinitatis corporaliter.
VERANUS. Quis est ille rex senex et stultus?
SALONIUS. Diabolus, qui pene ab ipso mundi exor­ dio regnavit in genere humano , et ideo senex vo­ catur. Et vere slultus rex, quia quanto plures deci­ pit, tanto sibi pœnam accumulat majorem. In regno quippe hujus regis senis et stulti, id est diaboli, na­ tus est puer optimus, Dominus videlicet Je8us Chri­ stus, qui factus est Rex regum et Dominus domi­ nantium.
VERANUS. Quid est quod ait: Custodi pedem tuum, ingrediens domum Dei? Nunquid ab offensione lapi­ dum monet custodire pedem quando ingredimur do­ mum Dei, id est ecclesiam?
SALONIUS. Quamvis semper honeste et cum timore
ac silentio debeamus ingredi domum Dei, tamen non pedem corporis docet custodiendum, sed pedem ani­ mæ, id est gressum mentis, ut in conspectu Dei mundas preces effundamus : et est sensus, quando ingrederis domum Dei ( videlicet ecclesiam) custodi pedem tuum, id est gressum mentis tuæ, ne offendas in malis cogitationibus, ut oratio tua pura dirigatur ad Deum.
VERANUS. Quid est quod ait : Ne dederis os tuum, ut peccare faciuM carnem tuam (Eccle. v) ? Quomodo dat homo os suum, ut peccare facit carnem suam ?
SALONIUS. Quando loquitur vanitates et verba libi­ dinosa quibus caro incitetur ad peccandum. Sed iste est proprius hujus loci sensus : Ne dederis os tuum
ut peccare facias carnem tuam; hoc est, noli quærere vanas excusationes quibus des occasionem carni tuæ ad peccandum : hoc est, noli dicere: Non ego pecco, sed quod in me habitat peccatum , id est fragilitas carnis mese: qnia si hoc dicis, Dominum provocas ad iram; quasi ipse sit auctor malitiæ atque peccati.
VERANUS. Quid est quod ait : Omnis labor hominis in ore ejus, sed anima illius non implebitur (Eccle. VI) ? Quomodo potest fieri, ut omnia quæ laborat homo sint in ore illius ?
SALONIUS. Vir ecclesiasticus , sapiens et ductus, omnem laborem suum habet in ore suo ; quia omnia quæ in Scripturis sacris discit, quotidie meditatur, praedicat et docet, et anima illius non implebitur,
quia non sufficit sibi quod didicit, sed magis ac ma­ gis semper discere cupit et studet.
VERANUS. Quid est quod ait : Melius est videre quod cupias , quam dcsiderare quod nescias (Ibid.) ? Quo­ modo videt homo quod cupit, aul quomodo desiderat quod nescit ?
SALONIUS. llle qui oculis mentis discernit inter ho­ num et malum, videt quod cupiat bonum et quod re­ p
t
malum : qui autem sequitur voluntatem cur­ dis sui et concupiscentias, sæpe desideral quod ne­ scit, quia vult comprehendere quod non potest.
VERANUS. De quo dicit Salomon : Qui futurus est, jam vocatum est nomen ejus et scitur, quod homo sit?
SALONIUS. De Domino Jesu Christo, cujos nomen
ante vocatum est in Scripturis sacris, quia ipse car­ nem de Virgine sumpserit, et cognitum est prophetis et sanctis Dei, quod verus homo erat venturus.
VERANUS. Si hoc de Domino Jesu Christo dictum est, quid est quod sequitur : Et non possit contra fortiorem se in judicio contendere ? Quis est ille for­ tior contra quem Dominus Jesus contendere non possit in judicio?
SALONIUS. Deus Pater, qui fortior est, quia Filius secundum humanitatem minor est Patre.
VERANUS. Quid est quod ait : Melior est ira risu (Eccle. VII) ; cum risus naturalis sit, ira vero sit vi­ tium
SALONIUS. Ira non semper est vitium, sed aliquando est virtus, quando irascimur nobis ipsis vel aliis pec­
cantibus : hæc ergo ira melior est risu, quia risus dissolvit mentem, et lætitia corrumpit hominis ani­ mum ; hæc autem ira corrigit et emendat peccatum.
VERANUS. Quid est quod ait : Calumnia conturbat sapientem et perdit robur cordis illius (Ibid.)? Qui enim vere sapiens est, nulla turbatur calumnia, nulla dejicitur adversitate.
SALONIUS. Sapiens in hoc loco non intelligendus est ille qui perfectus et consummatus in sapientia est, sed qui jam cœpit habere sapientiam, et tamen ad­ huc non est perfectus. Talem sapientem calumnia hominum sive adversitas aliqua facile conturbat et perdit vigorcm ac fortitudinem animæ illius, qui dum patienter non sustinet adversa, vcxatur impa­ tientia.
VERANUS. Quid est, male dicere quia priores dies meliores fuerunt quam isti qui modo sunt?
SALONIUS. Ideo malum est hoc dicere, quia ipse ait: Stulta est talis interrogatio.
VERANUS. Quare stulta interrogatio est, si quis di­ cat : Quæ causa est quia priora tempora meliora fue­ runt quam nunc sunt (Ibid.) ?
SALONIUS. Ideo slulta interrogatio est, quia unus Deus conditor est omnium temporum, cunctorumque dierum.
VERANUS. Quamvis enim unus sit Deus, conditor omnium temporum cunctorumque dierum, nunquid non fuerunt tempora bona ct mala?
SALONIUS. Vere fuerunt, sed virtutes faciunt no-
bis tempora bona, vitia et peccata faciunt tempora mala, et idcirco nos ita semper bene vivere debemus, ut dies praesentes nobis meliores sint quam prae­ leriti.
VERANUS. Quid est quod ait Salomon, Noli esse justus multum, neque plus sapias quam necesse eat ( Eccle. VII)? Quid enim mali est si homo sit. multum justus, aut quis potest plus sapere quam necesse
it
?
SALONIUS. Ille multum et nimis justus est,
c
j justitia sxva et crudelis , etiam alios excitat ad que­ relam et murmurationem, verbi gratia : qui videt fratrem suum peccare, et magis vult eum condem­ nare atque punire quam per poenitentiam corrigere et emendare, ille nimirum multum et nimis est justus.
VERANUS. Quomodo sapit homo plus quam ne­ cesse est ?
SALONIUS. Quando superbe sapit : unde monet Apostolus : Noli altum sapere (Rom. XI): id est, noli superbe sapere, sed lime. Ille etiam plus sapit quam Hecesse est, qui ea vult intelligere quae non potest comprehendere neque penetrare.
VERANUS. Quare Salomon dicit : Qui timet Domi­ num nihil negiigit (Eccle. VII), cum Jacobus aposto. lus dicat : In multis offendimus omnes (Jac. III)? Nunquid Jacobus aut cæteri apostoli non timebant Deum, qui se in multis offendere confitebantur ?
SALONIUS. Timebant utique, et iu multis offende­ bant, quia non eat homo super terram qui faciat bo­ num, et non peccet.
VERANUS. Quomodo ergo verum est quod dicit: Qui timet Dominum, nihil negligit (Eccle. VII)?
SALONIUS. Qui enim sanctum et castum Dei timo­ rem habet, nihil omnino negligit, quia neque prospe­ ris elevatur, neque adversis dejicitur, quoniam quid­ quid illi accidit non eum contristat.
VERANUS. Quis est ergo ille qui sanctum et castum Dei timorem habet ?
SALONIUS. Qui Dominum in nullo vult offendere, et quantum ipse adjuvare dignatur, ejus voluntatem et mandata ipsius in omnibus vult et studet adim­ plere.
VERANUS. Quid est quod ait: Sapientia confortabit sapientem super decem principes civitatis (Ibid.)? Quæ est hæc sapientia, aut qui sunt isti principes?
SALONIUS. Sapientia in hoc loco Dominum Jesum Christum significat, qui est virtus et sapientia Dei: principes civitatis, sancti angeli sunt intelligendi, qui sunt principes civitatis, id est cocleslis Jerusalem. Sunt et principes Ecclesiæ, quia ipsi quotidie regunt eam et custodiunt.
VERANUS. Cur ergo decem dicuntur?
SALONIUS. Quia decem a fuerunt ordines angelo­ rum, sed unus cecidit per superbiam; et idcirco boni angeli semper ad hoc laborant, ut de hominibus
numerus adimpleatur, et perveniat ad perfectum nu­ merum, id est denarium.
VERANUS. Quomodo ergo sapientia confortat sa­ pientem super decem principes civilalis?
SALONIUS. Quia majus est auxilium sapientiæ, id est Domini Jesu Christi, quam sit angelorum.
VERANUS. Quid est quod Salomon dicit: Virum unum de mille reperi , mulierem autem ex omnibus non inveni? Nunquid multæ mulieres sanctæ fuerunt, vir­ gines simul et viduæ, quæ pudicitia ac castitate, ac bonis operibus Deo placuere, ex quibus plurimae il­ larum martyrio coronatae sunt?
SALONIUS. Vere fuerunt et usque nunc sunt plu­ rimæ virgines ac viduæ Deo acceptae; sed hoc dicit Salomon, quia suo tempore de multis viris vix potuit
invenire bonum, de mulieribus vero nullain invenit, quia omues cum non ad virtutem, sed ad luxuriam traxerunt.
VERANUS. Potest hæc sententia spiritualiter in­ telligi ?
SALONIUS. Vere potest, nam per virum designatur bonus animi cogitatus, per mulierem vero carnalis et dissoluta cogitatio. De mille ergo vir unus inveni­ tur, id est unus cogitatus mundus et purus, qui per­ versa cogitatione non turbetur, id est polluatur ex­ trinsecus; de mulicribus vero nulla invenitur quæ placeat Deo, quia carnalis et perversa cogitatio non est accepta Deo.
VERANUS. Quid est quod ait: Qui custodit præceptum Dei, non experietur quidquam mali (Eccle. VIII) ? Quo-
modo nihil mali experietur qui præcepta Dei custo­ dit, cum sancti viri qui praecepta Dci custodierunt, multa perpessi sint in hoc sæculo?
SALONIUS. Verum est, quia qui praecepta Dei cu­ stodit, id est omne quod jussit ct praecepit Deus. non experietur quidquam mali in futuro, hoc est nul­ lum malum patietur, nullum malum sustinebit in die judicii. Quamvis enim aliqua mala patiatur in hac vi. ta, levia sunt et transitoria; in futura autem vita nihil mali patietur qui pervenerit ad aeternae beatitudinis gloriam.
VERANUS. Quid est quod ait : Melior est canis vivus leone mortuo (Eccle. IX)? Quid per canem vivum aut leonem mortuum Salomon vult intelligi?
SALONIUS. Canis vivus significat populum gentium,
leo mortuus populum Judæorum a Deo derelictum. Melior est ergo apud Deum canis iste vivus quam leo ille mortuus; quia nos qui de gente credimus viven­ tes, per fidem cognoscimus Deum Patrem, et Filium et Spiritum sanctum. Aliter canis vivus est peccator qui se peccatis mortuum confitetur; et per pœniten­ tiam resurgens, incipit per justitiam vivere: leo mortuus est justus, quia in sua justitia confidit, et de meritis suis gloriatur; et idcirco superbia elatus, mortuus est apud Deum. Melior est ergo peceator humilis et per pœnitentiam correptus, quam justus
e Improprie vocat decimum ordinem numerum illum angeiorum qui ex novem ordinibus cecidit, nam novem tantum esse angelorum ordines, et ex quo Ii. bet ordine aliquos cecidisse docent theologi. Vide S. Thomarn, part. I, quæst. 65, arl. 9, ad 3, et quæst. ! Ob.
superbus; quia ille abominabilis, iste Deo acce- ptus est.
VERANUS. Quid est quod dicit: Omni tempore sint vestimenta tua candida, et oleum de capite tuo non de­ ficiat (Eccle. IX)? Nunquid potest aliquis candida vo­ slimenta semper habere? Et si forsitan ita est dives ut semper vestimenta candida possit habcre, quod omnino difficile est; quomodo fleri potest ut de capite ipsius nunquam deficiat oleum? Quis namque ferre potest ut semper hahcat caput oleo perunctum?
SALONIUS. Hæc sententia, non historialiter, sed spi­ ritualiter, debet intelligi. Nam per vestimenta vir­ tutes designantur quibus anima vestitur et ornalur : per oleum vero designatur opus misericordiæ, id est eleemosyna vel certe spiritualis lætitia, et est sensus:
Omni tempore sint vestimenta tua candida; id est quæcunque bona egeris, sint munda et pura, ut pos­ sint Deo esse accepta; et nunquam deficias ab opc­ ribus misericordiæ, et semper habere stade spiritua­ lem lætitiam.
VERANUS. QUæ sunl muscæ de quibus Salomon di­ cit, Muscæ morientes exterminant suavitatem unguenti (Eccle. x)?
SALONIUS. Vere certe Salomon spirituales muscas intelligit.
VERANUS. Quæ sunt illæ spirituales muscæ?
SALONIUS. Dæmones, vitia et peccata : hæc enim omnia exterminant hic suavitatem unguenti, id est gratiam sancti Spiritus.
VERANUS. Quid est quod ait : Cor sapientis in dcx-
tera ejus, et cor stulti in sinistra illius (Ibid.)? Quis enim habet cor suum camale in dextera vel in sini­ stra manu ?
SALONIUS. Vere nullus, et ideo hæc sententia spi­ ritualiter debet intelligi.
VERANUS. Quomodo spiritualiter debet intelligi?
SALONIUS. Per cor designatur intentio seu cogitatio; per dexteram manum, opus bonum; per sinistram vero, malum. Cor igitur sapientis in dextera ejus, quia intentio et cogitatio viri sapientis in hoc tendit et ad hoc laborat ut semper bona operetur quatenus in die jndicii, ad dexteram Domini, id est in sorte justorum stare mereatur, et cum ipsis in aeterna bea­ titudine gloriari. Cor vero stulti in sinistra illius, quia et mala quæ cogitat et malis operibus accumulat, pro
quibus in die judicii, a sinistris, id est in sorte re­ proborum ponetur, et cum eis in aeternum punietur.
VERANUS. Quis est ille spiritus de quo dicit : Si spi­ ritus potestatem habentis ascenderit super te, locum tuum ne dimiseris ? Quis est iste qui habet potesta­ tem, cujus spiritus, si ascenderit super nos, locum nostrum dimittere non debemus?
SALONIUS. Diabolus, princeps hujus mundi, spiritus ejus, est maligna suggestio.
VERANUS. Spiritus diaboli quomodo ascendit super nos?
SALONIUS. Quia persuadendo facit ut mala cogite­ mus : si ergo suggerente diabolo, mala cogitatio as­ cenderit in cor nostrum, non ei locum dare debemus,
sed contra ipsam fortiter pugnare ne forte opere compleamus malam cogitationem. Potest et sic in­ telligi : si habes in te humilitatem, munditiam, ca­ stitatem, patientiam, charitatem, et diabolus suggerit tibi superbiam, libidinem, immunditiam, iram, odium, ne dimiseris locum tuum, id est, ne dimittas humi­ litatem et efficiaris superbus. Sic et de caeteris est intelligendum.
VERANUS. Quare dicit Salomon : Væ tibi, terra cu­ jus rex juvenis est, et cujus principes mane comedant ? Nunquid non beata fuit terra Israel, quæ juvenem habuit regem, David scilicet, qui fuit triginta anno­ rum quando suscepit regnum ? Nunquid non bonus rex Josias, qui regnare coepit in adolescentia ?
SALONIUS. Vere bonus rex David, bonus et Josias.
Sed væ terere cujus rex juvenis est, hoc est, in quo parva et infirma est sapientia, et carnalis prudentia, quæ juvenilia desideria sequitur, odit justitiam, ve­ ritatem et judicium.
VERANUS. Quomodo principes mane comedunt
SALONIUS. Principes mane comedunt quando luxu­ riosam vitam ducunt : ct idcirco væ terræ cujus principes mane comedunt, quia magis amant hujus sæculi voluptates et carnis delectationes quam po­ puli salutem, ideoque luxuriose vivendo pervertunt judicium.
VERANUS. Quomodo beata est terra cujus rex est nobilis, et cujus principes comedunt in tempore suo?
SALONIUS. Si rex nobilis est, hoc est decorus sa­ pientia , splendidus justitia , ornatus bonis moribus
ct actibus, vere beata est terra cui praeest, quia re­ git eam in judicio et æquitate, et exaltat justitia.
VERtarIS. Qui sunt illi principes qui in tempore suo comedunt?
SALONIUS. Illi nimirum qui non luxuriantur, qui non amant hujus sæculi voluptates, qui non vivunt in crapula et ebrietatc; sed cibos quærunt tantum ad corporis sustentationem : ideoque beata terra quæ tales habet principes, quia dum justitiam et æquitatem diligunt, utique non pervertunt judicium.
VERANUS. Quid est quod ait: Da partes septem nec non et octo (F.ccle. xi) ? Quæ sunt illae septem partes vel octo quas dare nos jubet?
SALONIUS. Per septenarium numerum, Vetus Te­ stamentum, propter sabbatum, qui est septimus dies
sanctificatus in lege; per octonarium vero designatur Novum Testamentum, propter diem dominicam, qui est octavus, Domini Christi resurrectione sanctus.
VERANUS. Quomodo ergo intelligendum est quod ait: Da partes septem, nec non et octo (Ibid.) ?
SALONIUS Hoc modo : id est utrumque Testamen­ tum (Vetus scilicet et Novum) pari veneratione cre­ dendo suspice, et præcepta eorutn diligenter implere stude.
VERANUS. Quid est quod ait: Si ceciderit lignum ad austrum, aut ad aquilonem, in quocunque loco ce­ ciderit, ibi erit (Ibid.)? Nunquid quod cadit lignum ad aquilonem, aut ad meridiem, non sæpe movetur in alias mundi parces?
SALONIUS. Nulli hoc dubium est, sed hæc senten­ tia spirilualitcr intelligi debet. Nam per lignum bo­ mo dcsignatur : quoniam unusquisque esi quasi Ii­ gnum silvae generis humani. Per austrum , qui est calidus ventus, designatur requies paradisi. Per aqui­ lonem, qui est frigidus, designatur inferni suppli­ ciuln; et est sensus: Ubicunque sibi homo locum ad i, turam sedem præparaverit, sive ad austrum, cum ceciderit (id est mortuus fuerit), in requie para­ disi et glor ia regni cœlestis permanebit in æternum. Si vero male vivendo sibi locum præparaverit ad boream, inferni pœnas luci in sæcula sæculorum.
VERANUS. Quid est quod ait, Qui observat ventum non seminat, et qui considerat nubes nunquam metit (Eccle. XI) ? Quis enim est tam stultus qui semper
observet ventum, ut non seminet; et semper conside­ ret nubes, ut nunquam metat ?
SALONIUS. Hæc sententia spiritualitcr intelligenda est: nam ut per ventum et nubes saepe tempestas generari solet; sic per ventum etiam designatur diabolus ,per nubes præsentis sæculi adversitates. Quicunque igitur timet diaboli persecutionem aut mundi hujus adversitates, non seminat, id est ver­ bum Dei non prædicat, nec operatur bona quæ va­ let ♦ etiam nunquam metet; quia etsi aliqua bona inchoat, ad perfectionem non ea perducit.
VERANUS. Quid ergo agendum est?
SALONIUS. Sine consideratione nubium et timore ventorum , in mediis tempestatibus seminare debe­ mus; id est in omnibus adversitatibus verbum Dei
prædicare, et bona opera quæ valemus agere semper oportet.
VEHAriS. Quid est : Mane semina semen tuum, et vesperi ne cesset manus tua (Ibid.)? Quis enim sem­ per et mane et vesperi seminare potest, maxime cum glaciali tempore nullus audeat seminarc ?
SALONIUS. Semen hoc loco non intelligendum est. frumenti vel alterius cujuslibet grani, sed semen boni operis, ex quo nascitur fructus justitiæ, et mer­ ces a-ternæ remunerationis.
VERANUS. Quid ergo docet cum dicit: Mane temina semen tuum, et vesperi ne cesset manus tua ?
SALONIUS. Ut nullo tempore, nulla ætate, a bonis operibus cessemus, et nostram matutinam justitiam vesper inveniat, et vespertinam misericordiam ite-
tum sol ortus accumulet: in adolescentia pariter et senectute virtutum copia nos semper Deo commen­ net. Mane ergo semina semen tuum, et vesperi ne cesset manus tua (Ibid.) : hoc est, semper te in bonis ope­ i ibus exerce.
VERANUS. Quid est quod ait, Et florebit amygdalus, impinguabitur locusta, et dissipabitur capparis (Eccle. xu) ? Q iid enim profuit hoc dicere, cum nullus igno­ ret quia et amygdalus florcre solet, impinguari lo­ custa, et dissipari capparis?
SALONIUS. Hæc sententia spiritualiter est intelli­ genda, et magnum in se coutinct mysterium. Nam per amygdalum designatur Dominus Jesus Christus : quia sicut nux amygdali constat cx corio, osse ct
nucleo, ita Christus ex carne, anima, et divinitatc. Quoniam per os amygdali divinitas designatur.
VERANUS. Per locustam et capparim quid signifi­ catur?
SALONIUS. Per locustam populus gentilis, per cap­ parim populus Judaicus.
VERANUS. Quomodo ergo intelligenda est hæc sen­ tentia ? #
SALONIUS, Florebit amygdalus, id est nascetur Christus et coruscabit miraculis : Impinguabitur lo­ custa , id est credet gentilis populus, et replebitur donis spiritualibus; dissipabitur capparis, hoc cst peribit propter intidelitatem populus Judaicus.
VERANUS. Quare verba sapientum stimulis et cla­ vis assimilantur? Sic enim dicit Salomon, Verba sa-
pientum sicut stimuli, et quasi clavi in altum defixi (Ibid.).
SALONIUS. Aptissime verba sapicntum clavis et stimulis comparantur, quia peccatorum culpas ne­ sciunt palpare, sed pungere ; qui enim veraciter Sunt sapientes , eorum procul dubio verba clavi sunt et stimuli, quia peccatores non blandimentis fovent, scd aspera increpatione redarguunt, et eorum secretas conscientias quasi pungendo, ad dolorem et lamenta exercent ut corrigantur.
VERANUS. Quid est quod ait : Quæ per magistrorum consilium data sunt a pastore uno (Ibid.)? Qui sunt illi magistri per quorum consilium data sunt sapien­ tum verba, aut quis est unus ille pastor a quo data sunt?
SALONIUS. Magistri sunt prophetæ et apostoli; pa­ stor unus est Deus , a quo data sunt omnia verba sapientum , quia ipse docuit magistros (id est pro­ phetas et apostolos) et restruxit eorum consilium, quoniam ipse dedit verba in corde et ore ipsorum.
VERANUS. Quid est quod Ecclesiastes in iine libri sui dicit : Deum lime et mandata ejus custodi, hoc est enim omnis homo? Quomodo fieri potest, ut hoc tan­ tum sit homo, id est timere Deum et mandata ejus observare? Multo quippe major est pars eorum ho­ minum qui nec timent nec custodiunt.
SALONIUS. Vere major pars est malorum quam bo­ norum, quia sicut Dominus dicit : Multi sunt vocati, pauci vero electi (Matth. xx), et incomparabiliter ma­ jor infidelium multitudo quam fidelium.
VERANUS. Quid ergo vult in hoc loco Salomon de­ monstrarc?
SALONIUS. Hoc namque demonstrat in his verbis, quia non cst homo, qui Dcum non timet et mandata ejus non cuslodit.
VERANUS. Quare non est homo ?
SALONIUS. Quia non custodit modum rationemque suæ naturæ.
VERANUS. Quæ est ratio et modus naturæ humanæ?
SALONIU S. RationabiHter vivere, quia inter ani­ mantia omnia solus homo creatus est rationale ani­ mal, et solus accepit a Deo rationem et intellectum ita ut agnosceret suum Creatorem et diligeret cum ac timoret, et cordc ct ore simul laudarct.
VERANUS. Quid est Deum timere?
SALONIUS. Voluntatem ejus implere, et bona quæ facienda sunt facere.
VERANUS. Si ergo qui non timet Deum et mandata ejus non custodit, non est homo, quid ergo est?
SALONIUS. Bestia est.
VERANUS. Quomodo bestia est, cum in eo videatur humana substantia et persona?
SALONIUS. Quamvis enim videtur habere huma­ nam substantiam et personam, tamen quia non ratio­ nabiliter sed bestialiter vivit, non homo sed bestia dicendus est.
VERANUS. Quomodo bestia vocatur?
SALONIUS. Si est crudelis suis domesticis et sub­ jectis aut vicinis, leo est, non homo; si autem raptor est, tigris vel lupus.; si vero est aduller aut fornica­ tor aut immundus, canis est aut porcus, aut si stul­ tus, asino comparatur: fraudulentus itaque aut simu­ lator, congrue vulpeculæ assimilatur, et sic de cæ­ teris intelligendum est.
VERANUS. Quis est ergo veraciter homo?
SALONIUS. HIc qui Deum timet, et mandata ejus custodit.
