DE DEO ET NOMINIBUS EJUS.
Beatissimus Hieronymus, vir eruditissimus et multarum linguarum peritus, Hebraeorum Nomi- num interpretationem primus in Latinam linguam convertit, ex quibus pro brevitate praetermissis
multis, quaedam huic operi adjectis interpretatio- nibus interponere studui; vocabulorum enim expo- sitio satis indicat, quid velint intelligi. In princi- pio autem decem nomina ponimus, quibus apud Hebraeos Deus vocatur.
Primum apud Hebraeos Dei nomen E
L
dicitur, quod alii
Deum
, alii etymologiam ejus exprimentes, Schiros [
Leg.
’Ισχυρά;
], id est,
fortem
interpretati sunt, eo quod nulla infirmitate opprimitur, sed for- tis est et sufficiens ad omnia perpetranda. Se- cundum nomen, E
LOIM
. Tertium, E
LOE
. Quod utrum- que in Latinum
Deus
dicitur. Est autem in Latinum ex Graeca appellatione translatum, nam Deus Graece Theos, febos [
Lege
φόβος
] dicitur, id est,
timor
. Unde tractum est Deus, quod eum colentibus sit
timor. Deus autem proprie nomen est Trinitatis, pertinens ad Patrem, et Filium, et Spiritum san- ctum. Ad quam Trinitatem etiam reliqua, quae in Domino intra sunt posita vocabula referunt.
Quartum nomen dicitur, S
ABAOTH
, quod vertitur in Latinum,
exercituum
. Sunt enim in hujusmodi ordinatione virtutes multae, ut Angeli, Archangeli, Principatus et Potestates, cunctique coelestis militiae ordines, quorum tamen ille Dominus est : omnes enim sub ipso sunt, ejusque dominatui sub- jacent.
Quintum, E
LYON
, quod interpretatur
excelsus,
quia super coelos est, sicut scriptum est de eo :
Excelsus Dominus, supra coelos gloria ejus
(
Psal.
CXII
, 4). Excelsus autem dicitur, pro valde celsus, sicut eximius, quasi valde eminens. »
Sextum, E
HEIE
, id est,
qui est :
Deus enim solus quia aeternus est, hoc est, quia exordium non habet, essentium nomen vere tenet. Hoc enim nomen ad
sanctum Moysen per angelum est delatum; quae- renti enim, quod est nomen ejus, qui eum per- gere praecipiebat ad populum ex AEgypto liberan- dum, respondit :
Ego sum qui sum
(
Exod
.
III
, 14) : et,
Dices filiis Israel : Qui est misit me ad vos
(
Ibid
.), tanquam in ejus comparationem qui vere est, quia incommutabilis est, ea quae commutabilia facta sunt, quasi non sint : quod enim dicitur, fuit, non est; et quod dicitur, erit, nondum est. Deus autem esse tantum novit, fuisse, futurum esse non novit. Solus autem Pater cum Filio et Spiritu sancto veraciter est, cujus essentiae comparatum esse nostrum non esse est. Unde et in colloquio dici- mus, Vivit Deus, quia essentia vita vivit, quam mors non habet.
Septimum, A
DONAI
, quod generaliter interpreta- tur
Dominus,
quod dominetur creaturae cunctae„ vel quod creatura omnis dominatui ejus deserviat. Do- minus ergo dicitur et Deus, vel quod dominetur omnibus, vel quod timeatur a cunctis.
Octavum, I
A
, quod in Deum tantum ponitur, quod etiam
alleluia
in novissima syllaba sonat.
Nonum, T
ETRA GRAMMATON
, hoc est,
quatuor lit- terarum,
quod proprie apud Hebraeos in Deo ponitur, id est duabus
IA
, quae duplicata ineffabile illud et gloriosum Dei nomen efficiunt : dicitur autem ineffabilis, non quia dici non potest, sed quia finiri sensu et intellectu humano nullatenus potest; ideo nihil de eo digne dici potest, quia
ineffabilis est.
Decimum, S
ADDAI
, id est,
omnipotens
vocatur; vocatur autem omnipotens, quia omnia potest, sed faciendo quod vult, non patiendo quod non vult.
