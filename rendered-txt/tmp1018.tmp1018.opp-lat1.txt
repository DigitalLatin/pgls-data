EPISTOLA PRÆFATORIA.
NICOLAUS JUDECUS Venetus DONATO CIVALELLO viro rhetorico satutem.
Recognoscens superioribus diebus, Donate Musarum cultor elegantissime, quosdam divi Boetii de Geometria libros, consulto Euclidis Græco exemplari, cujus ille compluscula theoremata ad verbum Latina fecit anim­ adverti emineutissimum geometram Euclidem a nostris et mendose admodum legi, et (ut mea quidem fert opi­ nio), non satis recte exponi; sed prius illud fere tra­ ductoris culpa accidisse videtur. Is enim quicunque
d Habuerit.
b Sensus esse.
C Ses'luingesimum.
d Sesquingesima.
C Sesquingesimas.
f Non leg it III'
s Enim.
Ii Non legitur.
tandem fuerit, e barbara lingua Græca volumina trans­ ferens semilatina reddidit. Nam vocubula quædam ita ut jacent barbara dimittit, cum tamen Latini sua ha­ beant et quidem optima ac probatissima. Quam enim quadrilateram figuram rhombum et Graeci et nostri appellant, ille verbo quodam (ut ita dicam) exotico hel­ muaim vocat, et huic affinem, quam Graeci rhomboiden dicunt, similem helmuaim. Sunt et aliæ quaedam qua­ drilateræ figurae, quas Græci trapezia, nostri mensulas nominant.
Has noster hic interpres Latini atque Græci vocabuli peræque ignarus, helmuarifas dicere non veretur. Sed sint sane hæc levia et non multa animadversione digna. lllud certe (ni fallor) defendi nulla excusatione potest, quod rerum definitiones, quibus ut principiis totius scientiæ utimur, et confundendo falsas facit, et quas Euclides minime somniavit in earum locum quæ illius erant, temcrario quodam ausu supponit. Nam statim in initio operis lineam hujuscemodi definitionis termino claudit: Linea est longitudo sine latitudine, cujus qui­ dem extremitates sunt dua puncta. Haec vero finitio ei lineæ accommodari minime potest quam peripheriam Græci nominant, cum illa extremis nullis finiatur,
quanquam quidam ex recentioribus falsa translatione decepti, hanc tanquam Euclidis veram definitionem de­ fendere conantur, dicentes peripheriam quidem extre­ mis et finibus actu carere, aptitudine vero (ut eorum utar vocabulo) fines et terminos agnoscere, quod perri­ diculum est. Siquidem eodem exemplo lineam ipse de­ finiam longitudinem citra latitudinem, quæ quidem extremis careat, quod si reclamabis et lineam objicies rectam finitam, respondebo eam finibus habilitate po­ tentiaque vacare, quamvis actu non vacet. Quamobrem aut utraque definitio recipienda est, quo nihil potest esse absurdius, aut utraque rejicienda. Quod rectissima ra­ tione fieri constabit, si quis animadvertat quam incu­ riose egregius iste interpres duas rerum longe aliarum definitiones in unam quasi formam conjunxerit, atque ad unam tantum rem definiendam assumpserit. Nam
Euclides cum lineam definivisset longitudinem citra la­ titudinem, essentque ex lineis quædam finitæ et termi­ natæ, mox declaravit qui essent lineæ fines et termini, inquiens : Lineæ vero extrema puncta sunt. At hic noster tam lepidæ tradactionis auctor ex duarum definitionum permixtione confusioneque unum quasi corpus defini­ tionis collegit, ac soli lineæ congruere aptarique posse putavit. Ad plenam igitur lineæ definitionem nihil aliud corrogandum est, præter id quod dictum est lineam longitudinem esse citra latitudinem. Sic enim circum­ currentes lineas rectas, et flexuosas complectitur, item finitas pariter atque infinitas. Ex quibus quidem infi­ nitas lineas prior nobis jam infirmata definitio mani­ festissime non recipiebat. Age ostendamus nunc etiam Euclidis definitiones ab hoc nostro interprete (ut est in
omnibus æque diligentissimus) prætermitti quandoque, et alias quasdam pro illis adhiberi, in quo quidem non multum inquirendo laborabimus. Nam statim post di- clas descriptiones lineam rectam his verbis definit : Linea recta est ab uno puncto ad alium brevissima ex­ tensio, in extremitates suas utrumque eorum recipiens. Non ita Euclides, sed definitionem universam brevis- sime colligit in hunc modum : Recta linea est quæ ex æquo sua puncta interjacet. Non secus in definitione plane supeficiei aberrat, nam cum Euclides sic defi­ niat : Plana superficies est quæ ex æquo suas lineas interjacet, ille quamdam longe aliam commentus est de­ finitionem hoc modo: Plana superficies est ab una linea ad aliam extensio in extremitates suas recipiens.
Sed hæc atque alia hujuscemodi plura partim inscite et indocte translata, partim etiam immutata et inversa, si utrumque diligenter legere aliquando tibi contigerit, per te ipse facillime deprehendes. Nunc quæ in exposilore Campano in primum elementorum librum notavi, eæ­ plicare tibi aggredior. In qua quidem re ab omnibus viris doctis, quibus hæc nostra legere otium erit, peti­ tum impetratumque esse velim, ne eos viri auctoritas magi;; moveat, quam ratio ipsa et veritas. Leguntur ita­ que (ut ad rem ipsam jam veniam) apud Euclidem in primo elementorum libro duo theoremata, quorum al­ terum reciprocat atque recurrit ad alterum. Ambo vero deductione ad incommodum a Campano demonstrata sunt. Sed ut quid ordiar planius intelligas, accipe pri­ mum theoremata ipsa cum eorum deductionibus, ita ut
illa legit atque astruit Campanus. Deinde quid fortasse peccaverit ille, quidque nos sentiamus, breviter audies, theoremata igitur hæc sunt.
Omnis trianguli longius latus majori angulo oppositum est.
Sit ut triangulo A B C, angulus A sit major angulo C. Dico quod latus C B majus erit latere A B ; si enim sit æquale, erit per 5 angulus A æqualis angulo C, quod est contra hypothesim. Si autem A B sit majus, l'ese­ cetur ad æquatitatem C B per 3. Sitque D B æquale C B, erit I ergo per 5 angulus D C B æqualis angulo B D C; sed B D C cst major angulo B A C per 16 ; ergo B C D est major B A C : quare multo fortius major A C B pars tuto, quod est impossibile.
Omnis trianguli majori angulo longius latus oppositum est.
Sit ut iu triangulo A B C latus B C sit majus latere A B Dico quod angulus A erit major angulo C, et est con­ versa præcedentis. Si enim sit æqualis, tunc per 6 latus A B est sequale lateri B C quod est contra hypothesim. Si autem C sit major, tunc per præcedentem latus A B est majus latere B C quod est contra hypothesim : quare astruitur propositum.
Sic Campanus. Sed ut in quo nobis minus recte sen­ sisse videatur, facilius percipias, pauca quaedam ex dialectica facultate partim praenotare, partim intermis­ cere oportet. Sunt igitur in omni quæstione (ut Philo­ sopho in postremis Analyticis placet) duo, quorum alte­ rum datum est, quaesitum alterum, ut si positum in quæstione fuerit an coelum, datum est, sedan rotundum sit quaeritur. At Campanus proposita theoremata in da-
tum atque quæsitum nequaquam recte solvisse videtur. Nam in priore iheoremate majorem angulum sibi dari postulat, et subinde quaerit an illi majus latus sit e regione constitutum. Contraque in posteriore majus qui­ dem latus dari vult, an vero sit majori angulo obver­ sum quaerit, quod contra faciendum est. Nam quivis in dialectica,mea quidem sententia,vel mediocriter eruditus facile videre potest, in eo theoremate quo omnis trian­ guli longius latus majori angulo contra respondere pro­ ponitur, longius quidem latus trianguli dari subjicique oportere, an vero majori angulo sit e regione positum, quæri ac praedicari, contraque in converso theoremate majorem quidem angulum concedi, longius vero latus inquiri. Ob hoc vero peccatum consecutum est, et aliud
longe majus. Nullum enim ex propositis theorematis assertoria demonstratione Campanus astruxit,sed utrum­ que ad incommodumducenteostendit, quod in geometria, ubi fieri potest, vel maxime vitandum est, in qua solent demonstrationes afferri ex prioribus notioribus na­ turæ, non notis modo, quales sunt quæ assertoriæ rectæ­ que appellantur. Hujus vero errati origo atque initium hujusmodi fuit. Nam Campanus priori theoremati præ­ dicationem praeter naturam dedit, majorem enim angu­ lum trianyuli subjicit, et prædicat longius latus : siqui­ dem in omni quaestione subjectus terminus est, quod datur ; praedicatus, quod quæritur. Est autam prius per naturam triangulum latera habere, quam angulos, nam ex laterum coitione anguli proficisci procrearique intelliguntur ; qui igitur subjicit angulum trianguli, et
latus praedicat, is illud quod alteri accidit, ejus prædi­ cationi subjicit cui accidit, ac ob id prædicationem præposteram et naturae contrariam facit. Quam Aristo­ teles aut modo prædicationem censet appellandam, aut prædicationem quidem non simpliciter, sed per accidens; ubi igitur prædicatio præter naturam habetur, aut diffi­ cite, aut certe impossibile est assertoriam demonstratio­ nem accommodare. In hujuscemodi namque demonstra­ tione necesse est et majoris extremitatis quae in conclu­ sione praedicatur, et minoris extremitatis, quæ in eadem subjicitur, causam esse medium. At fieri nullo modo potest ut ei quod accidit ejus cui accidit quippiam causa esse statuatur. Hinc coactus est Campanus in priore theoremate, quod in datum atque quaesitum imperite secuisset, demonstratione uti ad incommodum ducente, et quia illud putabat principale posterius, quod ad ipsum
commearet, non alia collectione quam ad incommodum ducente astruxit. Atque ita nullam demonstrationem rectam assertoriamque ad ea quæ dicimus theoremata colligenda Campanus adhibuit, quod tamea oportuit cum ipsa sit ad incommodum ducente potior. Haec sunt, mi Donate, quæ quantum ad proposita theoremata atti­ net, in Campano reprehendenda censuimus ; sed hæc quæ strictim disputavimus, illos non exacte subtiliterque in­ tellecturos certo scio, qui postremos Analyticos Aristo­ telis non diligentissime legerint. Reliquum igitur est ut illa ipsa thcoremata (quemadmodum polliciti sumus demonstremus, traducta tamen prius, ut traducenda erant. Solvemus igitur et separabimus theorema prin­ cipale in datum atque quæsitum, ut oportet, et ad ipsum
astruendum assertoria demonstrationc utemur. Poste­ rius vero theorema, quod ad principale recurrit, cum prædicationem præter naturam sortiatur, demonstra­ tione ad incomodum perducente breviter colligemus. Demonstrationes igitur ipsas aggredimur, intende.
Omnis trianguli majus latus sub majore angulo protenditur.
Sit enim triangulum ABC habens latus quod est A C majus eo latere quod est A B, aio angulum quoque A B C sub quo latus A C protenditur majorem esse an­ gulo B C A, cui contra respondet latus A B ; nam quia majus est latus A C quam A B, constituatur ipsi A B æquale ipsum A D, et protrahatur ipsum B D latus, et quoniam trianguli quod est B D C exterior angulus estis
qui est A D B, major utique erit interiore ex adverso constituto angulo D C B æqualis vero est angulus AD B ipsi A B D angulo, nam latus quoque A B lateri A D æquum erat. Major itaque est angulus A B D ipso A C B angulo, multo igitur major erit angulus A B C angulo A C B. Omnis igitur trianguli majus latus sub majore angulo protenditur: quod oportebat de­ monstrare.
Omnis trianguli sub majore angulo majus latus protenditur.
Sit triangulum A B C majorem habens A B C angu­ lum eo qui est B C A. Aio latus quoque A C ipso A B latere majus esse ; nam si majus non sit, aut æquale erit ipsum A C ipsi A B, aut minus : æquale sane non est ipsum A C ipsi A B, aequalis enim foret etiam an­ gulus A B C angulo A C B : atqui non erat; non igitur aequale est ipsum A C latus ipsi A B [lateri. Neque vero minus est ipsum A C ipso A B, minor enim foret angulus A B i; angulo AC B: atqui non erat; si igitur minus est ipsumA C latus ipso A B latere, demonstra­ tum autem est neque æquale illi esse, majus itaque erit ipsum A C latus ipso A B latere. Omnis igitur trian­ guli sub majore angulo majus latus protenditur, quod oportebat demonstrare.
Hæ sunt igitur hujuscemodi theorematum demonstra­ tiones cum faciles, tum verissimæ et quæ maxime qua­ drent. Sed antequam te dimittam, volo audias et aliud quoddam hujus hominis erratum leviusculum fortasse, turpe tamen et viro philosopho non negligendum. Ha­ betur enim in eodem Elementorum primo problema
istiusmodi, ad datam rectam lineam, datumque in ea punctum, dato angulo rectilineo æquum angulum re­ ctilineum constituere : [hoc vero sic legit [legens], de­ ducit Campanus. Data recta linea super terminum ejus cuilibet angulo proposito aequum angulum designare.
Sit data linea F E, et sint lineæ B A continentes an­ gulum datum cui subtendam basim C. Super punctum F lineae E F juberem facere æqualem angulum angulo dato, ad lineam E F adjungo F D æqualem lineæ A, et ex F E sumo F G æqualem B, et ex G E sumo G H aequalem C et super puncta F et G describo duos cir­ culos D K et K H secundum quantitatem duarum li­ nearum F D et G H, et intersecantes se in puncto K, sicut docuit præcedens, ductisque lineis K F et K G
erunt æqualia duo latera K F et F G trianguli, K F G duobus lateribus A et B trianguli, A B C et basis G K æqualis basi C: ergo per octavam angulus K F G æqua­ lis erit angulo contento ab A et B, quod est propositum.
Haec descriptio primiore aspectu satis scite satisque sollicite facta videtur; sed si curiose attenteque lectites,
invenies eam a seria doctrina philosopho probari non decere, nam cum artem naturæ æmulam esse oporteat, ipsaque natura supervacaneis non abundet, non artifi­ ciose describere judicandus est, qui plura in descri­ bendo congerit quam quibus ad demonstrationem uti necessarium sit, quod Campanus nescio quomodo non devitat, sed apertissime incurrit; quid enim sibi vult illa duorum circulorum designatio, quid illa tot eadem quantitate linearum tam sollicita ductio. Nonne poterat, ac maxime debebat, dato angulo, qui A et B lineis con­ tineretur, et basi C adjecta, anxietate illa, et quasi morositate descriptionis prætermissa, statim assumptis tribus lineis qua essent designatis æquales, triangulum constituere? Quod fieri licere ex superiore problemate abunde constabat. Quare qui istiusmodi problema dili-
gentius pressiusque ostendere volet, is (ut opinor) sic demonstrabit :
Ad datam rectam lineam, datumque in ea punctum, dato angulo rectilineo æquum angulum rectilineum constituere.
Sit data recta linea A B, datumque in ea punctum A, datus vero angulus rectilineus D C E: opertet igitur ad datam rectam lineam AB et ad datum in ea punctum A, dato angulo rectilineo D C E, aequalem angulum recti­ lineum constituere. Sumantur in lineis E D et C E puncta ( si lubet) Det Et et protrahatur D E, et ex tri­ bus rectis lineis A F et A G et F G, quæ sunt datis rectis lineis tribus C V et C E et D E æquales, trian­ gulum constituatur A F G, ita ut æqualis sit ipsa C D linea, ipsi A F, ipsa vero C E ipsi A G, postremo ipsa D E ipsi FG. Quoniam igitur dux lineæ rectæ D C et C E duabus rectis lineis F A et A G æquales sunt altera alteri, et basis D E basi F G æqua habetur, angulus quoque D C E angulo F A G æqualis erit. Ad da-
tam itaque rectam lineam A B datumque in ea pun­ ctum A, dato angulo rectilineo D C E, æqualis angulus rectilineus F A G constitutus est. Quod oportebat fa­ cere. Addidissem quoque alia plura longe etiam graviora errata nisi me epistolam scribere meminissem. Sed Eu­ clidem ipsum aliquando fortasse una perlegemus, anno­ tabimusque omnia in quibus nostri a recta ratione discedere videbuntur. Interim hxc pauca tibi, mi Dona­ te, scripsimus, ut essent apud te ejus benevolentiæ at­ que observantix pignus qua te prosequebar (et nunc quoque prosequor) cum nostræ Patavinæ philosophorum academiæ rector hic ageres. Vale. Ex Patavina philoso­ phorum palæstra.
