SANCTI GERMANI, PARISIENSIS EPISCOPI, EPISTOLA AD BRUNICHILDEM REGINAM.
Dominæ clementissimæ atque præcellentissimæ, et nobis semper piissimae dominae et in Christo san­ ctæ Ecclesia filiae Brunichildi reginae Germanus pec­ cator. Quia charitas congaudet veritati, et omnia sustinet, et nunquam excedit, propterea ex contri­ bulato corde et ex intima animi dilectione audemus vobis suggerere. Quia eo tempore quando minor erat numerus populi Christiani, et cum Dei auxilio lice­ bat residere quietum, cum apostoli dicebant: Ecce
nunc tempus acceptabile, ecce nunc dies salutis. Nunc e contrario tam funestos et luctuosos ante oculos habentes dies, flenter dicimus : Ecce dies tribulatio­ nis et perditionis nostrae adveniunt. V æ nobis quia peccavimus. Si nos istæ conterruissent amaritudines et tribulationes, et corpori exhibuissent infirmitatem, per nosmetipsos vestrae debuimus occurrere pietati. Quia si fas dici est singulariter et vestri dilectionem in nostro gestamus pectore, et unice de vestra præ-
sentia spirituali desiderio sitientes, sicut cultorcs et peculiares filii Dei, ambientissime vos vivere atque proficere in omnibus pie optamus. Sed quicunque hominem in anima diligit, si minus oculis carnalibus eum valet intueri, quae ad animæ et corporis vel prosperitatem pertinent et salutem, omnimodis litte­ rario officio reticeri non debet. Vulgi verba iterantes quæ nos maxime terrent, vestrae pietati in notitiam dcponimus , quæ ita disseminat, eloquentium ora detrahuntur, quasi vestro voto, consilio et instiga­ tione Dominus gloriosissimus Sigibertus rex tam ar­ due hanc velit perdere regionem. Non propterea haec dicimus, quasi a nobis credatur : sed supplicamus , ut nulla occasio tribuatur dicendi, unde vobis tam maximum et periculosum generetur blaspbemium.
Licet hæc regio jam caruisse felicitatem, et perditio­ nis nostrae concludamus terminum : sed de miseri­ cordia non desperabamus divina, adhuc ultionis sus­ pendendi manum , dum emendationis exspectatur remedium, si non dominaretur intentio, quae mortem operatur; cupiditas quae radix est omnium malorum; iracundia, quae sensum aufert prudentix. Salvator noster perspiciens suae passionis imminere tempus, dixit: V æ homini per quem scandalum venit. Quod ore proprio detestatus est, impuue non posse manere credimus, omnibus clamamus, omnes conscientiæ suae cogitationes et actiones considerent, et caveant ne cum Juda proditore hujus condemnationis sor­ tiantur judicium. Deo sufficit nosse, optabam aut pro ipsis mori, ut illi viverent, aut ante eorum interitum
quocunque casu vitam linire, ut nec eorum, nec re­ gionis cerneremus. interitum. Sed alter ab altero excusatione utitur, et nullus ex ipsis ante oculos Dei ponit judicium; neque aliquid Dei reservat pote­ stati judicandum, nec credent se jam sub Dei notitia. Quia a nullo audiri meremur, vobis et ideo suppli­ camus : quia si illi regnum perdiderint, nec vos nec filii vestri magnum possidebitis triumphum. Ad hoc vos haec regio suscepisse gratuletur, ut per vos sa­ lutem non interitum percipere videatur. In hoc po­ puli restinguitis verba, si mitigatis furorem, si Dei facitis exspectare judicium. In veritate suggero, si meam humilem non despicitis supplicationem, adhuc devotorum vestrorum gaudemus plenitudine. Pro­ pterea haec dolens scribo, quia video qualiter praeci-
pitantur et reges et populi, ut Dei incurrant offen­ sam. Ita legimus : Quicunque in brachii sui fortitu­ dine speravit, antea confusionem quam victoriam pro­ meruit. Quicunque adminiculo gentis sibi adjuvari posse conlidit, antea periculum mortis quam salutem promeruit. Quicunque propter copiam auri et argenti elevatur in superbiam, antea desolationis opprobrium
sustinebit, quam suae cupiditatis consuluisset avidi­ tati. Ipse Judex aeternus nunc judicat, perpetuam judiciariam possidet potestatem : non corrumpitur praemiis, aut aspicit ad vOla impiorum, sed conside­ rat cogitationes cordium, et reddet unicuique secun­ dum opera sua. Inhonesta victoria est fratrem vin­ cere, domesticas domos bumiliare et possessionem a parentibus constructam evertere. Contra semetipsos pugnant suamque felicitatem exterminant : de sua perditione gaudet accelerans inimicus. Qua fide et ex animo, qua devotione haec scribimus Deo sufficit nosse, ut vobis bona futura praeparetis, et nos cum Deo absolutos esse vel paululum sentiamus. Sed quia sacerdotibus praeceptum est : Ut tuba exalta vocem tuam et annuntia populo meo opera eorum ; ergo, piis-
sima domina, intelligite mysterium et cavete exem­ pium. In principio duobus fratribus..... erat mundus : unus ex ipsis Cain fratricidium perpetravit et usque septuplum punitionis sententiam suscepit. Josepb fra­ tres sui per invidiam vendiderunt, et postea servituti ipsius subjugati sunt. Saul sanctum David per invi­ diam nitebatur occidere, ipse postea in eum miseri­ cordiam exercuit. Absalon fratrem interfecit, patrem e regno voluit removere, et qualem suscepit interitum nulli habetur incognitum. Praecipue quoque David propheta dicente : Quoniam qui nequiter agunt exter­ minabuntur ; qui vero exspectant Dominum, ipsi hære­ ditabunt terram. Apostolus clamat : Qui odit fratrem suum, homicida est, et in tenebris ambulat, et nescit quo vadat. Salvalor denuntiat: Beati pacifici, quoniam
filii Dei vocabuntur. Pacem meam do vobis, pacem meam relinquo vobis, Ubi est pax et charitas, ibidem est Dei pietas. Legimus per Esther reginam populo fuisse concessam salutem. In hac parte et vestram ostendite prudentiam, et fidei vestrae salubritatem atque perfectionem, ut et dominum regem a Dei re­ vocetis offensa, et populum a parte sua vivere liceat quietum, donec Judex aeternus consuetam discernat justitiam. Quia evidentissime omnibus patet, qui cha­ ritatem fraternam postponit, despicit consortium, non acquiescit veritati. Omnes prophetae contra ipsum loquuntur, omnes apostoli ipsum detestanur, et Deus omnipotens ipse quod constituit judicabit. Praemissa salutatione obsequia supplicamus , ut latorem prae­ sentium, servum vestrum Gundulphum, commenda-
tum habeatis, et quae per eumdem verbo mandamus, absque hæsitatione credentes recipiatis, et implere non despicialis et elaboretis, qualiter de vestra sa­ iute nobis gaudia praeparetis. lllud petimus ut per vestræ Pietatis rescriptum ex omnibus jucundari mereamur.
