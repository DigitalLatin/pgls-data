LICINIANI EPISTOLA II , AD EPIPHANIUM DIACONUM, IN QUA OSTENDITUR ANGELOS ET ANIMAS RATIONALES ESSE SPIRITUS, SIVE TOTIUS CORPORIS EXPERTES.
(Ex ms. Ecclesiæ Toletanæ.)
Domino sancto fratri Epiphanio diacono, Lici- I nianus et Severus exigui.
Lectis litteris tuis, frater charissime, grandi sumus admiratione permoti, eo quod quemdam virum in tanto sacerdotali culmine constitutum, cujus nomen ob reverentiam ejus dicere nolumus, sentire dica9 creaturarum nihil esse quod spirituali nomine cen­ seatur, omneinque naturam quae non est quod Deus est, corporali modo tantum finiri; et excepto Trini­ tate Deo, non solum irrationalium spiritus jumento­ rum, ferarum, vel avium, vel reliquorum, in quibus est secundum Scripturas spiritus vitæ, verum etiam rationalium spiritus angelorum vel hominum, non debere dici spiritus, sed corpora, tanquam homines non jam ex spiritu et corpore, sed ex duobus subsistant
corporibus, et angeli tantummodo corporei esse cre­ dantur. Hoc etiam in præjudicio animarum adducens, quod si locales forent, profecto et corporales forent.
Unde subito præventus, nonnulla testimonia Scri­ pturarum contra hoc opposuisse scriptis tuis inserta
cognovimus, quod quanto eongruenter responderis, omnis qui Scripturas sanctas legere et credere stu­ det, intelligit. Addis etiam, ut tibi libros beati Au­ gustini, sed et caeterorum qui de hae re detinierunt, quantoscunque habere videmur, ad convincendum virum, qui responsionibus tuis nurlatenus assentire dignatur, transmittere debeamus : vel certe nobis si aliquid divinitus fuerit inspiratum, ut scribamus hor­ taris. Unde sciat sanetitas vestra, si otium nostrum non perturbaret temporis qualitas, et liceret ut li­ bros eosdem, quos memoras, haberemus in promptu, voluntati tuae voluisse parere. Sed quia non possu­ inus quod volumus, id saltem volumus quod pos­ sumus : et tibi non quæ nos ipsi voluntatem se­ quentes nostram definire potuerimus, quodque
[Videtur legendum, sed quod] in memoriam no­ stram ex seniorum nostrorum definitionibus colli­ gentes coacervavimus, scribere profecto curabimus.
Sed nune jam videamus quid de angelis Psalmo­ graphus dicat: Qui fecit (inquit) engelos suos spiritus,
et ministros suos flammam ignis. Advertat igitur qui dicit angelos corporeos esse, quia dixit : Qui facit Angelos suos spiritus, non corpora. Angelus enim Græce, Latine nuntius dicitur, id est, qui facit spi­ ritus suos nuntios. Propterea et apostolus Paulus ad Hebræos ait : NeMne omnes sunt administratores spi­ ritus in ministerium missi propter eos qui hæreditatem capiunt salutis ? In angelo enim nomen officii intelli­ git, in spiritu scilicet nomen naturae. Similiter etiam in Actis apostolorum Lucas de Philippo refert quod angelus sit ei locutus, ut descenderet in occursum Æthiopi eunucho ; et post paululum dicit, præter- misso nomine angeli : Dixit autem .pinitus Philippo : Accede, et adjunge te ad currum istum. Videat profecto quem superius dixerat angeluro, postea spiritum
nuncupari.
Sed et de angelis malis, quamvis de societate bo­ norum angelorum desciverint, tamen quia unius sunt naturæ, sancta Scriplura multis locis non eos cor­ pora, sed spiritus esse refert. Paulus apostolus ait: Quod non sit nobis colluctatio adversu. carnem et san­ guinem, sed advertus principes et potestates, adversus mundi rectores tenebrarum harum : contra spiritualia nequitiæ iu cælestibus. Si Igitur corpora essent, non spiritus, non dixisset : contra apiritualia nequitiæ; sed, contra corporalia nequitiæ. Et Dominus in Evan­ gelio, Cum spiritus (inquit) immundus exierit ab ho­ mine, ambulat per loca inaquosa, quærens requiem, et non inveniet, et deinde vadet et assumet septem spiritus nequiores te. Et in Regnorum libris scribitur : Egre-
diu (inquit) et ero spiritu, mendax in ore omnium pro­ phetarum ejus. Et alibi : Spiritus fornicationis decepit eos. Eu habet non solum angeios bonos, verum etiam angelos malos spiritus nuncupari.
Et quia multa, de thesauro Scripturarum propter brevitatem sermonis pauca inde decerpentes, prae­ termittimus, ne fastidium scilicet legentibus genere­ uius, ipse qui angelos spiritus non esse credit, saltem unius testimonii paupertate laetetur. Proferat si us­ piam Scripturarum reperiri potuerit angelos non de­ bere spiritus appellari. Verumtamen quia hoc inve­ nire uullatenus poterit, credat multifarie multisque modis dici spiritus. Dicitur spiritus Deus, quod est tota Trinitas, secundum quod legitur in Evaogclio Joannis : Cum Deus spiritus est. Dicitur et Spiritus
Deus, qui est tertia iu Trinitate persona, qui proprie appellatur Spiritus sanctus, dicente Apostolo : Ubi autem spiritus Domini, ibi liberta. Et iierum : Si quit autem spiritum Christi non habet, hic non est ejus. Dicitur et spiritus angelus : Qui facit (inquit) angelos suos spiritus. Unde jam superius testimonia redhi­ buimus.
Dicitur et spirilus anima hominis secundum illud Geuesis : Formavit igitur Dominus Deus hominem de limo terræ, et inspiravit in faciem ejus apiraculum vitæ. et factus eat homo in animam viventem. Et Salomon ait: Quis scit si spiritut Domini ascendit sursum?
Dicitur et spiritus mens, quae est veluti oculus animae; id est intellectus, unde cuncta inteliigibilia
intelligit, vel ratiocinatur, secundum quod dicit Apo­ stolus : Testis est enim mihi Deus, cui servio in spiritu meo. Quem dixit hic spiritum, alibi mentem appel­ lat, dicendo: Ego autem mente servio legi Dei. Et iterurn : Net autem (inquit) sumus circumsisio, qui spiritu Deo servimus.
Dicitur et spiritus vis quædam animae mente infe­ rior, ubi cunctas imaginatur similitudines corporum, secundum illud Apostoli 2 Orabo spiritu, orabo et mente.
Dicitur et spiritus omniam animalium irrationa­ lium, secundum illud Genesis : Universaque (inquit) jumenta in genu, suum, et omne quod movetur in terra in genere suo, cunctumque volatile secundum genus suum, universæ aves , omnesque votucres ingressæ
sunt ad No, in arcam, bina et bina, ex omni carne in qua erat spiritu. vitæ. Et paulo post : Consumpta est omnis caro quæ movebatur ..per terram, volu­ crum, animantium , bestiarum, omniumque reptilium quæ reptant super terram; universi homines, et cuncta in quibus spiraculum vitæ est, in terra mortua sunt.
Videat igitur qui nullam creaturam dicit esse spi­ ritum , quantis testimoniis sacrarum Scripturarum convincatur; et desinat dicere praeter Trinitatem Domini, omne quod esse potest, corpus esse. Omne videlicet corpus, et alium et lalum, et longum est, inveniat et dicat utrum tripedalis an qualripedalis sit auima hominis vel spiritus angeli, dicat etiam ex quo elemento habeat substantiam : exceptis quatuor elementis, terra scilicet, et aqua, aere, vel igne,
unde alia compacta sunt corpora, dicat quintum ali­ quod elementum unde angelo vel animae substan­ tiam det. Sed quia invenire non potest, fortassis quia in elementis excellentior aer vel ignis est, aerem aut ignem allegat naturam animae esse hominis, vel spiritum angeli, et non pudet ut credatur inde esse animam hominis. aut spiritum angeli, unde eat cor­ pus pecoris vel hominis. Omne igitur corpus quod vivit, ex quatuor elementis subsistit : corpus enim proprie pertinet ad terram, humor ad aquam, aer ad puhnones, quem accipiunt et reddunt tanquam folles, ignis ad oculos.
Nec moveat quod diximus, omne corpus quod vivit, cum et arbores vivant et oculos non habeant, nec unde aerem accipiant et reddant. Certum est scilicet
quod ista non habeant; verumtamen et ipsae ex qua­ tuor elemeutis constare videntur. Quantacunque sit proceritas arboris, nisi fixa radicibus continetur a terra, arbor esse non potest, et nisi aqua ab aere attracta per medullas arboris usque ad summitatem fuerit perducta, vivere nullatenus potest; et nisi aer ab igne fuerit calefactus, aquam levare non potest. Denique ideo autumni frigore lapsa cadunt folia, quia aer non sicut verno aut æstivo tempore calefa­ ctus tantam vim habet, ut aquam ad superiora arbo­ ris elevet, et viriditatem foliis servet; sed paulatim, hiberno tempore succedente, frigefactus, aqua ad iu­ feriora descendens, arbor arescit.
Ergo non improbabiliter diximus omne corpus
vivens ex quatuor elementis subsistere. Quocirca absurdum est, et a veritatis regula alienum, ut anima de aliquo elementorum horam credatur subsistere. Si omne peccatum (dicente Apostolo) quodcunque fe­ cerit homo, extra corpus est, anima quae peccare potest utique corpus non est, sicut Apostolus ipse ait: Cor­ pore absens, spiritu autem præsens, judicat hominem in tanta terrarum longitudine disparatum, procul dubio anima localis non est. Si corpus occidi potest, anima, secundum quod Dominus in Evangelio ait, occidi non potest; profecto anima quae occidi non potest, corpus non est. Si anima imago Dei est (ipse quippe dicit : Faciamus hominem ad imaginem no­ stram et similitudinem nostram), et fecit Deus homi­ nem ad imaginem suam, et Deus iucorporeus est;
profecto anima, quae imago Dei est, corpus non est. Porro si anima corpus est, imago Dei non est. Sed quia verum est imaginem Dci esse animam, et con­ trarium Scripturæ sanctae dici non potest, anima corpus non est.
Sed in defensione animarum corporearum illud maxime astruere videtur, quod anima contineatur in loco. Rogamus itaque respondeat a quo loco conti- Deri animam posse. Si a corpore suo, ergo melius est corpus quod continet, quam anima quae continet corpus. Verumtamen quia melius esse corpus anima absurdum est dicere; ergo non anima continetur a corpore, sed anima continet corpus. Si ab anima re­ gitur, si vivificatur, quanto magis et continetur? Nec enim sic implet corpus quod continet, sicut uter
impleri videtur aqua, ut tantum interius sit, non ex­ terius. Tota igitur anima interius est, tota exterius, tanta est in minore corporis parte, quanta in majore. Si enim extrema corporis pars vel digito tangatur, tota sentit. Et cum sensus corporis quinario numero Jis­ pertiii sint, illa dispertita non est in sensibus: tota itaque videt, tota audit; tota odorat, tota tangit, tota gustat : et cum corpus movet ipsa per locum, non movetur ipsa in loco.
Quocirca valde veraciter tres intelliguntur motio­ nes naturarum : una Dei, quae nec in tempore est, nec in loco: alia spiritus rationalis, quae tantum in tempore est. Sed forsitan respondebit: Ut quid re­ quiritur a me quanta anima magnitudine extendatur, cum veraciter pateat, extra corpus suum esse non
posse, et secundum magnitudinem corporis animam quantitate finiri? Ergo si juxta quantitatem corporis quantitas est animae, tanto quisque debeat esse sa­ pientior, quanto fuerit corpore grandior. At vero cum plerumque cernamus sapientiores esse minores, quam corpore grandiores , non est animæ secundum corporisquantitatem quantitas. Porroautem,si tantam magnitudinem habeat anima, quantam corpus; quo­ modo in parvum corpus tantas corporum granditates imaginum continet? An non omnes magnitudines ci­ vitatum quas novimus, montium, fluminum, cœli et terrae, vel reliquarum specierum animo continemus? Quis etiam locus tam grandis animae cum tanta spatia locorum continet? Sed quia ipsa corpus non est,
omnia loca illocaliter continet. Si vas igitur a vase contineatur, illud profecto minus est quod interius, illud majus est quod exterius. Quomodo ergo anima, sicut dicitur parvum corpus, tantas magnitudines corporum continet? Et idcirco rite creditur anima, quantitatem nullam, qualitatem habere ullam, Deum nec quantitatem nec qualitatem habere : quia igitur aequalis Deo non est, qualitatem habere; quia corpus non est, quantitatem non habere.
Cum etiam cogitet, si potest, quid sit in geome­ triæ disciplina punctum, quid in linea, quae nullam habet latitudinem, nullam altitudinem, sed solum habet longitudinem ; auferat etiam cogitationem ab omnium rerum corporearum, quamvis minutis­ simarum, usque ad filum araneae, quod pro modulo
suo et latitudinem et altitudinem habere dignosci­ tur. Et cum intellexerit hanc lineam, quam diximus non esse corpoream, intelligatque rem incorpoream, intelligat corpus non esse ; intelligat rem, quae regi in corpore confirmatur, corpus esse non posse. Apo­ stolus enim ait : Quos præscivit prædestinavit con­ formes fieri imaginis Filii ejus. Intelligat igitur quod Apostolus ait : Qui adhæret meretrici unum corpus efficitur ;qui autem adhæret Domino unus spiritus est.
Quapropter secundum rectae fidei catholicæ veri­ talem, credimus Dominum incorporeum fecisse ali­ qua incorporea, aliqua corporea , praeposuisse in genere corporearum rerum rationalia irrationabi­ libus, intelligibilia non intelligentibus, justa injustis,
recta pravis, immortalia mortalibus. In genere igitur rerum corporearum, sensibilia insensibilibus, viventia non viventibus, coelestia terrestribus, mas­ culinum feminino, maxime valentem minus valen­ tiori.
Sed baec dicimus ostendentes quid habeat ordo naturae, non quid nostrum asserat commodum. Quis non etiam malit habere panem quam sorices, gem­ mam quam famulam ? et plerumque etiam amplius appenditur equus quam servus, dum scilicet utiliUs appenditur, non ordo creantis.
Sed jam vel nunc accipiat, cbarissime frater, qui te minime audire detractat, sanctum atque egregium praedicatorem antistitem Augustinum : et licet pene in omnibus opusculis suis, ubi eum causa exegit,
animam vel angelum instruat incorporeum , verum­ tamen quia angustia temporis (sicut jam diximus) coarctat, libros ejus nec vobis transmittere, nec nobis legere vacat, pauca etiam quae nobis ex libris ejus ad incorporalitatem animae aut angeli astruendam in mentem veniunt, scribere curavimus. In libro igitur qui titulum habet, De summo bono, supra memoratus antistes : < Omnis natura (inquit) aut spiritus aut corpus est; spiritus incommutabilis Deus est, spiri- ritus commutabilis facta natura, sed corpore melior.» In libro etiam de Virginitate sanctae Mariae, quem ad Volusianum scripsit: « Si autem (inquit) quidam rationem reddi sibi flagitant, quomodo Deus homini permistus sit, ut uua fieret persona Christi ; cum
hoc simul fieri oportuerit, quasi rationem ipsi red­ dant de re quæ quotidie fit, quomodo misceatur anima corpori, ut una persona fiat hominis. Nam sicut in unitate personæ anima utitur corpore, ut homo sit; ita in unitate personas Deus utitur ho­ mine ut Cbristus sit. » Et post paululum dicit: < Persona hominis roistura est animae et corporis; persona autem Christi mistura est Dei et hominis. > Et post paululum : « Verumtamen duarum incorpo­ rearum rerum commistio facilius credi debuit, quam unius incorporeæ et alterius corporeæ. Nam si anima in sua natura non fallitur, incorpoream se esse comprebendit. Multo magis incorporeum est Verbum Dei, ac per hoc Verbi Dei et animae credibilior debet esse commistio, quam animae et corporis. Sed in
nobis ipsis experimur illud, in Christo credere jubemur : si autem utrumque nobis inexpertum credendum praeciperetur, quid horum citius crede­ remus? Quomodo non fateremur duo incorporea, quam unum incorporeum alterumque corporeum facilius potuisse misceri? » Hæc disputatio vera ratione plenissima magni antistitis incredulos provo­ cans ad fidem ducet : ut scilicet sicut credunt ani­ mam incorpoream corpori, ut una persona fiat ho­ minis , potuisse misceri; rnulto facilins credere debent Verbum Dei incorporeum, incorporeæ animæ potuisse misceri.
In libro etiam de Origine aimæ,quem ad sanctum Hieronymum presbyterum scripsit , incorpoream quoque esse animam inquit: etsi difficile tardioribus
persuaderi potest, mihi tamen fateor esse persuasum. Haec verba beati Augustini ostendunt illos non posse Intelligere animae incorporalitatem , qui ingenio pusillo non valent sejungere corporea ab incorporeis rebus : quia scilicet tantum corporis sensibus dediti, nihil esse existimant quod non per sensus corporis percepisse meminerint. Scripsit autem idem egregius Doctor librum de quantitate animas, multis et multi­ plicibus disputationibus referlum, in quo inter cæ­ tera de incorporalitate animae disputat. < Non enim, ait, ullo modo , aut longa, aut lata, aut quasi valida suspicanda est anima corporea. > Ista sunt, ut mihi videtur, et de consuetudine corporum sic animam quærimus, ideoque bene praecipitur etiam in my­ steriis, ut omnia corpora contemnat, universoque
huic mundo renuntiet, qui, ut videmus, corporeus est, quisquis se talem reddi desiderat, qualis a Deo factus est, id est similis Deo. Non enim alia salus animae est, aut renovatio, aut reconciliatio auctori suo.
Claudianus, vir disertissimus, edidit libros de In­ corporalitate animae tres, omni eloquentiæ splendore fulgentes : in quibus inter cætera ingenii sui docu­ menta praeclarissima : < Omne, inquit, illocale in­ corporeum quoque est. Porro vita corporis anima est, et in corpore vivit; et tam vivit anima in parte corporis, quam in toto corpore ; tantum ergo vitæ in parte corporis est, quantum in toto corpore, et vita hæc anima est: nec locale est quod tam magnum est
in toto quam in aliquo, et tam magnum in parvo quam in magno. Non igitur localis est anima. Et quidquid illocale est, corporeum non est. Igitur anima corpus non est. Item ratiocinatur : Anima rationalis est, et substantialiter inest animae ratioci­ nari, et ratio incorporalis atque illocalis est: igitur incorporalis est anima. Item voluntas animae sub­ stantia ejus est, et si tota vult anima, tota voluntas est, et voluntas corpus non est. Igitur anima non est corpus. Itera memoria illocalis quaedam capacitas est, quæ nec multitudine recordabilium distenditur, nec paucitate (enuatur, et incorporabiliter etiam corporalium reminiscitur. Et cum meminit animus, totus meminit, et toius memoria est, qui meminit totus : et memoria corpus non est. Non igitur corpus
est animus. Item corpus nec appropinquat Deo, nec recedit a Deo ; animus autem et proximat et longin­ quat illocaliter; igitur animus localis non est. > Et hactenus de incorporalitate animae disputatum sit.
Videamus deinceps utrum assertio nostra co quod angelorum natura sit incorporea, aliquo testimonio roboretur. Beatus certe Augustinus, licet in multis opusculis astruat angelos incorpoream esse naturam, veruntamen in libro Trinitatis non solum ex incor­ poreo, verum etiam ex corporeo, id est ex duplici substantia, eos esse asseverat, ut ex una ad Dei con­ templationem non recedant, secundum quod Domi­ nus in Evangelio cum de non condemnandis parvulis ageret : Quia angeli eorum semper vident faciem Pa-
tris mei, qui in cælis est; ex alia ad aliqua agenda in conspectu hominum veraciter appareant. Sic enim in libro II ejusdem operis : < Assumentes, inquit, angeli corporalem speciem a creatura corporea in usum ministerii sui, sicut cuique opus esset, aut ipsum corpus suum cui non subduntur, sed subditum regunt, in species quas volent accommodatas atque aptas actionibus suis immutantes atque vertentes, secundum attributam sibi a Creatore potentiam. > Item in libro III supra memoratorum librorum : < Non solum malos, inquit, sed nec bonos angelos fas est putari creatores, si, pro subtilitate sui sensus et corporis, semina rerum istarum nobis occultiora no­ verunt. » Et paulo post: < Quae in coelis sunt, inquit, non investigamus , quo rerum genere, et corpora
angelica secundum propriam dignitatem, et eorum quaedam corporalis actio continetur. Item libro VIII, docens Dominum non esse corpus, nec sicut cogita­ tur, inquit: < angeli mundi spiritus cœlestia corpora inspirantes, atque ad arbitrium quo serviunt Deo mutantes, atque se vertentes, nec si omnes cum sint millia millium in unum collecti unus fiant, nec tale aliquid Deus est, nec si eosdem spiritus sine corpo­ ribus cogites, quod quidem carnali cogitationi diffi­ cillimum est.
Memores, frater, dilectae sententiae Domini, quia duorum aut trium hominum testimonium verum sit, labori nostro in arcto tempore providentes, hos duos excellentissimos tractatores, ut facilius credat, in
quantum quivimus ex opusculis eorum memoria re­ tinere, scripta per vos notescenda mandavimus.
Quod si his noluerit asseutire, nec plurimorum te­ stium, si producti fuerint, assentire curabit.
