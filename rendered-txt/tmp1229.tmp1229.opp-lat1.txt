ANTIPHONARIUM MONASTERII BENCHORENSIS.
IN NOMINE DEI SUMMI.
Canticum Moysi.
Audite, coeli, quae loquor, etc. Hymnum. sancti Hilarii de Christo.
Hymnum dicat turba fidelium. Hymnum cantus person Christo Hegi concinnentur Laudes. . . . .
Tu Dei de .............. ......
Dextra Patris, mons, et Agnus, Angularis tu lapis, Sponsus idem, vel columba. Flamma, Pastor, Janua.
In prophetis inveniris * Nostro natus saeculo Ante saecla tu fuisti Factor primi saeculi.
Factor cœli, terrae factor, Congregator tu maris, Omoiumque tu creator Quae Pater nasci jubet.
Virginis receptus membris, Gabrielis nuntio Crescit alvus prole sancta .... erius credere. ........... visam ............. ....... ................
Cum jubet parvos necari , Turbam fecit Martyrum; Fertur infans occulendus, Nili flumen quo fluit.
Qui refertur post Herodem Nutriendus Nazaretb Multa parvus, multa adultus Signa fecit cælitus.
Quae latent, et quae leguntur Coram multis testibus, Praedicans cæleste regnum Dicta factis ad probata
Debiles fecit vigere, Caecos luce inluminat, Verbis purgat leprae morbum , Mortuos resuscitat.
Vinum , quod deerat hydriis,' Mutari aquam jubet. Nupiiis mero retentis .......populo. ............ .............. bino .................. ..................
Turba ex omni discumbenLe Jugem laudem pertulit, Duodecim viros probavit, Per quos vita discitur.
Ex quibus unus invenitur Christi Judas traditor, Instruuntur missi ab Anna Proditoris osculo.
Innocens captus tenetur, Nec repugnans ducitur, Sistitur falsis, grassantur Offerentes Pontio.
Dicerent Christum negandum; Turbis sanctus traditur; Impiis verbis grassantur; Sputa, flagra sustinet.
Scandere crucem jubetur lnnocens pro noxiis: Morte carnis, quam gerebat, Mortem vicit omnium.
Tum Deum clamore magno Patrem pendens invocat ..... membra Christi ..........
Vela templi scissa pendent; Nox obscurat sæculum; Excitantur de sepulchris Dudum clausa corpora.
Adfuit Joseph beatus: Corpus myrra perlitum Linteo rudi ligatum Cum dolore condidit.
Milites servare corpus Anna princeps praecipit, Ut videret, si probaret Christus, quod spoponderat.
Angelum Dei trementes Veste amictum candida, Quo candore claritatis Vellus vicit sericum.
Demovit saxum sepulchro Surgens Christus integer; Hæc vidit Judæa mendax, Haec negat, cum videret.
F .................. .................. ................
Seque a mortuis paterna Suscitatum dextera Tertia die rediisse Nuntiat apostolis.
Mox videtur a beatis, Quos probavit, fratribus, Quod rcdisset ambigentes, Intrat januis clausis.
Dat docens praecepta legis, Dat divinum Spiritum, Spiritum Dei perfectam, Trinitatis vinculum,
Praecipit totum per orbem Baptizari credulos, Nomen Patris invocantes, Confitentes Filium.
Mystica fide revelat Tinctos sancto Spiritu, Fonte tinctos innovatos, Filios factos Dei.
Ante lucem turba.... Concinit .. ......
Galli cantus, galli plausus Proximum sentit diem, Nos canentes, et precantes Quae futura credimus.
Majestatemque inmensam Concinnemus uniter; Ante lucem nuntiemus Cbristum Regem sæculo.
Ante lucem nuntiemus, Christum Regem saeculo. Qui in illum recte credunt Reguaturi cum eo.
Gloria Patri ingenito, Gloria unigenito Simul cum Sancto Spirilu In sempiterna saecula.
Hymnum apostolorum.
Precamur Patrem Regem omnipotentem, Et Jesum Christum, Sanctum quoque Sjiriium.
Alleluia.
Deum in una Perfectum substantia Trinum. .
Universorum Fontis jubar luminum Æthereorum, Et orbi lucentium.
Hic cnim dies Velut primogenitus Coeli ab arce Mundi olim micuit.
Sic verbum caro Factum a principio Lumen æternum Missum Patre sæculo.
Illeque proto Vires adimens Cabo, Tum improviso Noctem pepulit mundo.
1 Ita aeterno Iste hoste subacto Polum nodoso Solvit mortis vinculo
Tenebrae super Ante erant abyssum, Quam radiaret Primus diei dierum.
Haec quam prodiret Vera lux mortalia Contexit alta Corda ignorantia.
Eodem die Rubrum, ut ajunt, mare Post tergum liquit Liberatus Israhel.
Per hoc docemur Mundi acta spernere, Et in deserto Virtutum consistere.
Summerso saevo Cicni canunt aemulo. Certatim Deo Laudes Duci igneo
Sicque erepti Nequam jubemur fretis Laudare Deum Explosis inimicis.
Et sicut ille Lucis fuit initium, Ita et isli Salutis exordium.
Loquatur primus In tenore die! Secundus vero In calore fidei.
In fine mundi Post tanta mysteria Adest Salvator Cum grandi dementia.
Tamque aperte Elementa praetendunt, Quam vatum hora Lucide concelebrant.
Natus ut homo Mortali in tegmine Non deest coelo Manens in Trini'ale.
Vagil in pannis, Veneratur a magis, Fulget in stellis, Adoratur in coelis.
Staturo viii Continetur præsepi, Cujus puSillo Potest orbis concludi
Primumque siguum PortenJit discipulis Aquae conversae In sapore nectaris.
Tum per prophetam Completur ut dictum: Saliet claudus Ut cervus perniciter.
Planaque fatur Absoluto vinculo Lingua mutorum, Imperante Domino.
Surdi sanantur, Caeci, atque leprosi, Fune retroso Suscitantur mortui.
Totidem panes Quinque dividit virum Saturaturis Procul dubio millibus.
Post tantas moles Divinae clementiæ Exosus ille Stimulo invidiae.
Qui invidere Et odire animam Pro inimicis Prorogans......
Adversus eum Initur consilium, Qui magni dictus Consilii est nuntius.
Accedunt ei Ut latroni cum gladiis Furem alternis Tradituri æstibus.
Tandem humano Traditur judicio Mortali rege Damnatur perpetuus.
Cruci confixus Polum mire concutit, Lumenque solis Tribus obtondit horis.
Saxa rumpuntur, Velum scinditur templi, Vivi consurgant De sepulchris mortui.
Conrosum nodis Annos fere millibus Extricat senis Inferni feralibus ...to-plaustum ..... osa soboles, Abjecta mali morte Sæva ultrice.
Quemque antiquum Paradiso incolam Recursu suo Clementer restituit.
Exaltans caput Universi corporis, In Trinitate Locavit Ecclesiae.
PATROL. LX XII.
19
In hoc cælitus Jubet portas principes Regi cum sociis Eternales pandere.
Errantem propriis Evehens certissimam Supernis ovem Humeris ovilibus.
Quem expectamus Adfuturum Judicem Justum cuique Oous suum reddere.
Rogo quam tantis Talibusque donariis Vicem condigne Possumus rependere?
Quid tam mortales Temptamus micrologi Narrare, quivit Quae nullus ediceret
Solum oramus Hoc, idemque maximum : Nostri æterne Miserere, Domine. Alleluja.
Canticum sancti Zachariæ. Benedictus Dominus Deus, Is. rahel, etc.
Canticum.
Cantemus Domino, gloriose enim honorificatus, etc.
Benedictio trium puerorum.
Benedicite omnia opera Domini Dominum, hymnum dicite, et su­ perexaltate eum in saecula, etc.
Hymnum in die Dominico.
Laudate, pueri, Dominum , lau­ date nomen Domini. Te Deum lau­ damus, te Dominum confitemur.
Te aeternum Patrem omnis terra veneralur. Tibi omnes angeli, tibi coeli, et universae potestates.
Tibi cherubin, et seraphin in­ cessabili voce proclamant : San­ ctus, Sanctus, Sanctus Dominus Deus Sabaoth.
Pleni sunt coeli et universa terra honore gloriæ tuæ.
Te gloriosus apostolorum cho­ rus, te prophetarum laudabilis nu­ merus.
Te martyruni candidatus laudet exercitus. Te per orbem terrarum sancta confitetur Ecclesia.
Patrem immensae majestatis. Ve­ nerandum tuum verum, unigeni tum Filium.
Sanctum quoque Paraclitum Spi­ ritum, Tu Rex gloriæ, Christe.
Tu Patris sempiternus es Filius. Tu ad liberandum mundum susce­ pisti hominem.
Non horruisti Virginis uterum. Tu devicto mortis aculeo aperuisti credentibus regna cœlorum.
Tu ad dexteram Dei sedens in gloria Patris judex crederis esse venturus.
Te ergo quæsumes nobis tuis fa­ mutis subveni, quos pretioso san­ guine redemisti.
Æterna fac cum sanctis gloria munerari.
Salvum fac populum tuum, Do­ mine, et benedic hereditati tuæ, et rege eos, et extolle illos usque in sæculum.
Per singulos dies benedicimus te, et laudamus nomen tuum in aeternum, et in saeculum saeculi. Amen.
Fiat, Domine, misericordia tua super nos, quemadmodum spera­ vimus in te.
Hymnum quando communicarent sacerdotes.
Sancti venite, Christi corpus sumite, Sanctum bibentes, Quo redempti, sanguinem.
Salvati Christi Corpore et sanguine, A quo refecti Laudes dicamus Deo.
Hoc sacramento Corporis et sanguinis,) Omnes exuti Ab inferni faucibus.
Dator salutis Christus Filius Dei Mundum salvavit Per crucem:, et sanguinem.
Pro universis Immolatus Dominus Ipse sacerdos Existit et hostia.
Lege praeceptum lmmolari hostias, Qua adumbrantur Divina mysteria.
Lucis indultor Et Salvator omnium Praeclaram sanctis Largitus est gratiam.
Accedant omnes Pura mente creduli, Sumant aeternam Salutis custodiam.
Sanctorum custos Rector quoque nominas Vitae perennis Largitur credentibus.
Coelestem panem Dat esurientibus De fonte vivo Praebet sitientibus.
Alpha et omega Ipse Christus Dominus Venit venturus Judicare homines.
Hymnum quando cæria benedicitur
Ignis Creator igneus Lumen donator luminis, Vitaque vitae conditor, Dator salutis, et salus.
Necnoclis hujus gaudia Vigil lucerna deserat, Qui hominem non vis mori, Da nostro lumen pectori.
Ex Ægypto migrantibus Indulges geminam gratiam , Nubis velamen exhibes, Nocturnum lumen porrigis.
Nubis columpna per diem Venientem plebem protegis, Ignis columpna ad vesperum Noctem depellis lumine.
E flamma famulUM provocas, Rubum non spernis spineam Et cum sis ignis concremans Non uris quod inluminas.
Fusco depasto nubilo Tempus decoctis sordibus Fervente sancto Spiritu Carnem lucere ceream.
Secretis jam condis favi Divini mellis alitus, Cordis repurgans intimas Verbo replesti cellulas.
Examen ut fœtus novi Ore praelectum, spiritu Relectum coelum sarcinis Quaerat securis pinnulis.
Gloria Patri ingenito, Gloria Unigenito, Simul cum sancto Spiritu In sempiterna sæcula.
Hymnus medice noctis.
Mediae noctis tempus est, Prophetica vox admonet, Dicamus laudes Deo Patri semper, ac Filio,
Sancto quoque Spiritui; Perfecta enim Trinitas, Uniusque substantiae Laudauda nobis semper est.
Terrorem tempus hoc habet, Quocum vastator augelus Ægypto mortem intulit, Leievit primogenita.
Hæc justis hora salus est, Et quos idem tune angelus Ausus punire non erat Signum formidans sanguinis.
Ægyptus flebat fortiter Tantorum diro funere; Solus gaudebat Israhel Agni protecius sanguine.
Nos vero Israhel sumus, Laetamur in te, Domine, Hostem spernentes et malum, Christi defensi sanguine.
Ipsum profecto tempus est Quo voce Evangelica Venturus Sponsus creditur, Regni caelestis conditor.
Occurrunt sanctæ virgines Obviam tunc adventui, Gestantes claras lampades Magno laetantes gaudio.
Stultae vero remanent, Quae extinctas habent lampades; Frustra pulsantes januas Clausæ jam regni regiae.
Quare vigilemus sobrii Gestantes mentes splendidas. Adventui ut Jesu Digne curramus obviam.
Noctisque medio tempore Paulus quoque et Sileas Christum vincti in carcere Conlaudantes soluti sunt.
Nobis mundus hic carcerest. Te laudamus, Christe Deus, Solve vincla peccatorum In te sancte credentium.
Dignos nos fac, Hex agie, Futuri regni gloriæ Æternis ut mereamur Te laudibus concinere.
Gloria Patri ingenito, Gloria Unigenito, Simul cum Sancto Spiritu In sempiterna saecula.
Hymnum in nalate martyrum, vel Sabbato ad Matutinam.
Sacratissimi martyres summi [Dei, Bellatores fortissimi, Christi Regis potentisSimi Duces exercitus Dei, Victores in caelis Deo canentes. Alleluja.
Excelsissime Christe, . Coelorum Deus cherubin, Cui sedes cum Patre sacra. Angelorum ibi et martyrum Fulgens chorus, Tibi sancti proclamant.
Magnifice tu prior Omnium passus crucem Qui devicta morte refulsisti Mundo, ascendisti ad coelos, Ad dexteram Dei Tibi sancti proclamant.
Armis spiritalibus Munita mente apostoli Sancti te sunt secuti, Qui cum ipsa crucis Patereutur morte Tibi sancti canebant.
Christe martyrum tu es Adjutor potens praeliantium, Sancta pro tua gloria, Qui cum victores Exirent de hoc saeculo, Tibi sancti canebam.
Illustris tua, Domine, Laudanda virtus, quae per Spiri­ tum Sanctum firmavit martyres, Qui consternerent Zabulum, Et mortem vincerent. Tibi sancti canebant.
Manu Dei excelsa Protecti contra diabolum Steterunt firmati, Semper Trinitati fidem Toto corde servantes. Tibi sancti canebant.
Vere regnantes erant Tecum, Christe Deus; Qui passionis merilo coronas Habent, et centenario Fructu repleti gaudent. Tibi sancti proclamant.
Christi Dei gratiam Supplices obsecremus, Ut in ipsius gloriam Consummemur, et in sanctam Hierusalam civitatem Dei Trinitati cum sanctis Dicamus alleluja.
Hymnum ad Matutinam in Do­ minica.
Spiritus divinae Lucis gloriae, Respice in me,
Domine,
Deus veritatis, Domine Deus Sabaoth, Deus Israhel,
Respice.
Lumen de lumine Referemus Filium Patris, Sanctumque Spiritum lu una substantia,
Respice.
Unigenitus, et primogenitus, A te obtinemus < Redemptionem nostram.
Respice.
Natus es Spiritu sancto, Ex Maria virgine ; In idipsum in adoptionem Filiorum, qui tibi Procreati ex fonte vivunt.
Respice.
Haeredes et quohaeredes Christi tui, in quem, Et per quem cuncta creasti, Quia in praedestinatione A saeculis nobis est Deus Jesus, qui nunc cœpit.
Respice.
Unigenito ex mortuis Deo obtinens corpus, Claritatem Dei, manens In sæcula saeculorum Rex aeternorum.
Respice.
Quia nunc cepit, qui semper Fuit naturae tuæ, Filius, Divinae lucis gloriae tune, Qui est forma et plenitudo Divinitatis tuæ frequens.
Respice.
Persona Unigeniti, Et primogeniti, Qui est totus a toto Diximus lux de lumine.
Respice.
Et Deum verum a Deo vero Semper semper confitemur, Tribus personis In una substantia.
Respice.
Hymnum sancti Patritii magistri Scotorum.
Audite, omnes amantes Deum, sancta merita Viri in Christo beati Patrici episcopi Quomodo bonum ob actum Similatur angelis, , Perfectamque propter vitam Æquatur apostolis.
Beata Christi custodit Mandata in omnibus Cujus opera refulgent Clara inter homiues Sanctumque cujus sequuntur Exemplum mirificum, Unde et in coelis Patrem Magnificant Dominum.
Constaus in Dei timore Et fide inmobilis Super quae ædificatur, Ut Petrum Ecclesia Cujusque apostolatum i A Deo sortitus est, In cujus portae adversum Inferni non prævatent.
Dominus illum elegit UI doceret barbaras Nationes, et piscaret Per doctrinae retia, Et de saeculo credentes Traheret ad gratiam Dominum qui sequerentur Sedem ad ætheream
Electa Christi talenta Vendit enangelica, Quae Hibernas inter gentes Cum usuris exigit, Navigiis hujus laboris Tum operæ pretium Cum Christo regni coelestis Possessurus gaudium.
Fidelis Dei minister, Insignisque nuntius Aposlolicum exemplum, Formamque praebet bonis, Qui tam verbis quam et iactis Plebi prædicat Dei, lt quem dictis non convertit Fructu provocet bono.
Gloriam habet cum Christo, Honorem in sæculo Qui ab omnibus, ut Dei Veneratur angelus Quem Deus misit ut Paulum Ad gentes apostolum, Ut hominibus ducatum Praeberet regno Dei.
Humilis Dei ob metum Spiritu et corpore, Super quem bonum ob actum Requiescit Dominus, Cujusque justa in carne Christi portat stigmata, Et cujus sola sustentans Gloriatur in cruce.
Impiger credentes pascit Dapibus coelestibus Ne qui videntur cum Chrislo In via deficiant, Quibus erogat ut panes Verba euangelica, Et cujus multiplicantur Ut manna in manibus.
Kas1am qui custodit carnem Ob amorem Domini, Quam carnem templum paravit Sanctoque Spiritui, A quo constanter cum mundis Possidetur actibus, Quam et hostiam placentem Vivam offert Domino.
Lumenque mundi accensam Ingens euangelicum, In cande!abro levatum Toto fulgens saeculo, Civitas regis munita Supra montem posita, Copia in qua est multa, Quam Dominus possidet.
Maximus namque in regno Cælorum vocabitur, Qui quod verbia docet sacris, Factis adimplet bonis, Bono præcedit exemplo, Formamque fidelium Mundoque in corde habet Ad Deum (iduciam.
Nomen Dei audenter Adnuntiat gentibus, Quibus lavacris salutis Æternam dat gratiam, Pro quorum orat delictis Ad Deum cotidie, Pro quibus ut Deo dignas Immolaique hostias.
Omnem pro divina lege Mundi spernit gloriam, Qui cuncta ad cujus mensam Æstimat quisquilia, Nec ingruenti movetur Mundi hujus fulmine, Sed in adversis laetatur, Cum pro Christo patitur.
Pastor bonus et fidelis Gregis euangelici , Quem Deus Dei elegit Custodire populum, Suamque pascerc plebem Divinis dogmatibus. Pro qua ad Christi exemplum Suam tradit animam.
Quem pro meritis Salvator Provexit pontificem, Ut in coelesti moneret Clericos militia, Cælestem quibus annonam Erogat cum vestibus, Quod in divinis impletur, Sacrisque affatibus.
Regis nuntius invitans Credentes ad nuptias Qui ornatur vestimento Nuptiali indutus, Qui coeleste haurit vinum In vasis coelestibus, Propinansque Dei plebem Spiritale poculum.
Sacrum invenit thesaurum Sacro in volumine, Salvatorisque in carue Deitatem pervidet, Quem thesaurum emit sanctis Perfectisque meritis, Israhel vocatur hujus Anima videns Deum.
Teslis Domini fidelis In lege catholica, Cujus verba sunt divinis Candida oraculis, Ne humanae putent carnes Æsseque a vermibus, Sed cœlesti alleantur Sapore ad victimam.
Verus cultor et insignis Agri euangelici, Cujus semina videntur Christi euangelia, Quae divino serit ore In aures prudentium, Quorum quoque corda ac mentes Sancto arat SDiritu.
Christus illum sibi elegit In terris vicarium, Qui de gemino captivos Liberat servitio, Plerosque de servitute Quos redemit hominum, Innumeros de Zabuli Absolvit dominio.
Hymnos cum Apocalypsi Psalmosque cantal Dei, Quosque ad ædificandum Dei tractat populum, Quam legem in Trinitate Sacri credit nominis, Tribusque personis unam Docetque substantiam.
Zona Domini praecinctos Diebus ac noctibus, Sine intermissione Deum orat Dominum, Cujus ingentis laboris Percepturus præmium Cum apostolis regnabit Sanctus super Israhel.
Patricius episcopus Oret pro nobis omnibus, Ut deleantur protinus Peccata quæ commisimus. Patricii laudes Semper dicamus, Ut nos cum illo Semper vivamus.
Hymnum sancti Comgilli abbatis nostri.
Recordemur justitiæ Nostri patroni fulgide Comgilli sancti nomine Refulgentis in opere. Adjuti Dei, Flamine Sancto claroque lumine, Trinitatis celsissimae Cuncta tenentes regmine, Quem Deus ad ætherea Conduxit habitacula, Ab angelis custodita, Permansura in sæcula.
Audite pantes ta erga Allati ad angelica Athletae Dei abdita A juventute Oorida Aucta in legis pagina, Alta sancti per viscera Apta fide justitia, Ad Dei ducta gaudia, Alti adlata merita Affatim concordantia,
Ab angelis.
Bonam vitam, justitiam, Benignitatem floridam, Caritatem firmissimam, Deo primo adhibitam, Juxta mandatum soldani In regno praestantissimam, Proximis saepe debitam Corde sereno placitam Efficiebat cognitam In futuro fructiferam,
Quem Deus.
Contemptum mundialium Voluptatum, praesentium Vitiorum firmissimum Infirmos devastantium Verborum cogitaminum Parte læva versantium Continebat per viscerum Secreta vigilantium
Ab angelis.
Doctus in Dei legibus Divinis dictionibus Ditatus sanctis opibus, Deo semper placentibus, Dedicatus in moribus, Dei Stepbanus agius Docebat sic et caeterus Dicta docta operibus
Quem Deus.
Elegit a primordio, Quod erat in principio, Æternum Verbula paterno Eructatum sanctissimo Corde verum altissimo Carus eidem lucido Pignus præclaro animo Constans opere placido.
Ab angelis.
Fulgebat alti fulgore Solis vice in vertice Rutilantis meridie Fidei claritudine, Confirmatus ex viscere In Dei semper sidere Confidens sanctimoniae Praecipuo munimine.
Quem Deus.
Gaudium sancti Spiritus Habebat in visceribus, Regnum quod est sublimibus Deo dignum et fortius. Gladium quoque Spiritus Levatum ad nequissimus Quo prosterneret superbus Tenens sanctis in manibus.
Ab angelis.
Humilis, sanctus, benignus Probus in Dei legibus, Humanus, justus, commodus, Laudabilis in moribus, Hilaris vultu, sobrius, Caritatis in floribus, Decoratus ordinibus, Factus palam mortalibus In Scripturis eruditus, Inspiratus divinitus, In sacramentis providus, Canonicis affatibus Testamenti præfulgidus, Fervens spiritu, placidus Deo carus, et piissimus.
Ab angelis.
Kalcavit mundum subdolum Karitatis per studium Kastitatis firmissimum, Contempnens omne vitium, Inserens agrum floridum, Pectus adurnans lucidum , Divinum habitaculum Trino nomine sancitum.
Quem Deus.
Lampadem sapientiæ Constituit in pectore, In thesauro sapientiae Condito Dei munere, Inflammatus magnopere Luce verae justitiae, Exaltatus munimine Legis, spiritus, literae.
Ab angelis.
Magnum adprehendit bradium Æterna vita condiguuw Adeptus sanctum præmium Post laborem firmissimum, Cujus perfectum meritum Vocamus in auxilium, Ut mercamur omnium Vitiorum excidium.
Quem Deus.
Notus sanctorum coetibus Abbatem in ordinibus Monachorum militibus Anachoretarum sensibus Synodum sanctis plebibus Immo vir apostolicus Clarus cunctis in sortibus, Adauctus in sublimibus
Ab angelis.
0 petram solidissimam In fundamento positam, 0 contemptorem omnium Rerum nequam praesentium, 0 ducem sanctum militum Domino milantium 0 tyronem fortissimum Domino totum deditum.
Quem Deus.
Positus muri ferrei Vice in luce populi Dissipare, disperdere, Cuncta mala destruere, Ædificare, plantare Bona tota in commune More sancti Hieremiae Constituti in culmine.
Ab angelis.
Quis contempsit praesentia Hujus aevi decidua? Quis ascendit ad superna Toto animo gaudia? Quis volebat in aethera Carne volare posita? Qualiter iste talia Adeptus sancta merita.
Quem Deus
Rexit sanctam Ecclesiam Catholicam per regulam, Retinens fidem solidam Malam contra nequitiam, Suam exercens animam Sanctæ legis per paginam, Cujus exopto gratiam Mihi adornat animam.
Ab angelis.
Sapiens suos internos Sanctos elevans oculos Deducebat ad superos Capite sancto intentos, Parte sancta in dextera Collocans sua viscera Centurionis opera Habens sancta per studia!
Quem Deus.
Tulit suam memoriam Ad mansionem supernam Caram Deo, et loridam Suam exercens animam, Contempnens terram subdolam, Yanam omnem insaniam Domans cum Abraham Ad terram illam oplimam.
Ab Angelis.
Vitam æternam fulgida Adeptus est sub corona, Ubi adsumet praemia Permansura in sæcula Comitaturus agmina Angelorum praecipua Inquirens semper talia Vigilans in Ecclesia.
Quem Deus.
Xhristum orabat Magistrum, Summum ornans obsequium, Christi gerens officium Actum per apostolicum. Hujus sequens vestigium Ducens Deo exercitum In sanctum habitaculum Trinitatis lectissimum.
Ab angelis.
Hymnum Deo cum cantico Immolabat Altissimo, Diei noctis circulo Orans saepe cum triumpho, Nunc cantavit sub numero Canticum novum Domino, Junctus choro angelico Summo sanctis in jubilo.
Quem Deus.
Zona cinctus justitiæ, Castitatis eximiae, Mundo opertus sindone, In signo castimoniae, Fœminalia lucidæ Habens toto ex viscere, Cujus sancto pro opere Reddetur mercis condigne.
Quem Deus ad aetherea Conduxit habitacula, Ab angelis custodita, Permansura in sæcula.
Per merita et orationes sancti Comgilli abbatis nostri omnes nos, Domine, in tua pace custodi.
Hymnum sancti Camelaci.
Audite bonum exemplum Benedicii pauperis Camelaci Cumensis Dei justi famuli, Exemplum praebet in toto, Fidelis in opere, Gratias Deo agens, Hylaris in omnibus, Jejunus, et mansuetus; Kastus hic servit Deo, Laetatur in pauperate, Mitis est in omnibus, Noctibus, atque diebus Orat Dominum suum, Prudens, justus, ac fidelis, Quem cognati diligunt. Regem Deum aspexit, Salvatoremque suum Tribuit huic aeternam Vitam cum fidelibus. Christus illum insinuavit Patriarchae Abrahæ. In paradiso regnabit Cum sancto Eleazaro.
Collectio ad Secundam.
Esto nobis protector in ista die. Domine sancte Pater omnipotens æterne Deus, ct miserator, et mi­ sericors, et auxiliator, et dux no­ bis, et inluminator cordium nostro­ rum. Custodi, Domine, cogitatio­ nes, sermones, opera, ut possimus placere in conspeclu tuo, Domine, et perficere voluntatem tuam, et ambulare in via recta toto nostrae vitæ tempore.
Item alia ad Secundam.
Te oramus, Altissime, Exorto solis lumine , Christo oriens nomine|, Adesto nobis, Domine, Qui regnas in sæcula.
Ad Tertiam.
Christi per horam tertiam Deprecamur clementiam, Uti nobis perpetuam Suam tribuat gratiam, Qui regnas.
Ad Sextam.
Tuis parce supplicibus Sexta hora orantibus, Qua fuisti pro omnibus, Christe, in cruce positus. Qui regnas.
Ad nonam.
Exaudi preces omnium Nona hora orantium, In qua, Christe, Cornelium Visitasti per angelum. Qui regnas.
Ad Vesperas.
Vespertino sub tempore Te invocamus, Domine, Nostris precibus annue, Nostris peccatis ignosce.
In hora dimidii neeMia.
Noctis tempus exegimus, Christe, in tuis laudibus, Miserearis omnibus Tc ex corde precantibus. Qui regnas.
Ad Nocturnum.
Jesu clementer visita Nocte orantes media, Qua divina potentia Petri solvisti vincula. Qui regnas.
Ad Matutinum.
Deus, subveni omnibus Te ter sanctum laudantibus Unumque confitentibus Sacris hymnorum cantibus. Qui regnas.
Item ad Matutinum.
Gallorum Christe cantibus Te deprecor sonantibus Petri ob quondam fletibus Nostris intende precibus. Qui regnas.
ltem alia ad Matutinum.
Deus, qui pulsis tenebris Diei lucem tribuis, Adventum veri luminis Tuis effunde famulis.
Item ad Secundam.
Exaudi nos, Domine, supplices tuos, qui in hac hora prima dlei referimus tibi gratias Domino Deo nostro, qui nos redemisti tuo sancto sanguine, ut preces ac petitiones nostras vice primitiarum tibi oblatas pie clementerque suscipias. Qui regnas.
Ad horam Tertiam.
Tibi subnexis precibus Christo Domino supplica­ mus, qui in hora tertia diei Spiritum sanctum apo. stolis orantibus emisisti, ejusdem gratiae participa­ tionem nobis poscentibus jubeas concedi. Qui regnas.
Ad horam Sextam.
Omnipotens æterne Deus, qui nobis magnalia fe­ cisti, sexta hora sanctam Crucem ascendisti, et tene­ bras mundi inluminasti, sic et corda nostra inlumi­ nare digneris. Qui regnas.
Ad horam Nonam.
Nona agitur diei hora. Ad te, Domine, directa sup­ plicatione, qua cultoribus tuis divina monstrantur
miracula, nostra quoque eorum imitatione corda inlumina. Qui regnas.
Ad Vesperlinam.
Vespertina oratio nostra ascendat ad aures divinae majestatis tuae, et descendat benedictio tua, Domine, super nos, quemadmodum speravimus in te. Qui regnas.
Ad initium Noctis.
Deus, qui inextricabiles tenebras inluminas noc­ dum, densitatem caliginis inlustras, corda nostra in opera mandatorum tuorum, te oramus, Domine, cu­ stodias. Qui regnas.
Ad initium noctis.
Evolutis nunc diei temporibus, necturnisque spa­ tiis supervenientibus, Dei misericordiam deprece-
mur, ut suppleti divinis sensibus, tenebrarum ope­ ribus renuntiare possimus. Qui regnas.
Ad pacem celebrandam.
Injuste egimus. Redemisti nos, Domine, Deus ve­ rnans, in tuo sancto sanguine, nunc adiuva nos in omnibus Jesu Christe, qui regnas.
Pax multa diligentibus, pax tua, Domine, rex cœ­ lestis, permaneat semper in visceribus nostris, ut non timeamus a timore nocturno. Qui regnas.
Incipit Symbolum.
Credo in Deum Patrem omnipotentem invisibilen, omnium creaturarum Visihilium et invisibilium con­ ditorem.
Credo et in Jesum Cbristum Filium ejus unicum Dominum nostrum, Deum omnipotentem, conceptum
de Spiritu Sancto, natum de Maria virgioe, passum sub Pontio Pylato, qui crucifixus, et sepultus des­ eendit ad inferos, tertia die resurrexit a mortuis, ascendit in coelis, seditque ad dexteram Dei Patris omnipotentis exinde venturum judicare vivos, ac mortuos.
Credo et in Spiritum sanctum Deum omnipoten­ tem unam habentem substantiam eum Patre et Filio. Sanctam esse Ecclesiam catholicam, abremissa pec­ catorum, sanctorum communionem, oarnis resurrec­ tionem. Credo vitam post mortem, et vitam aeternam in gloria Christi. Haec omnia credo in Deum. Amen.
Oratio Dominica.
Pater noster, etc.
Ad Nocturnum.
Per horam mediæ noctis tunc gavisi sunt augeli de nativitate Domini nostri Jesu Christi. Ita et nos laetari debemus in tua sancta pace omnipotens Deus, qui vivis, etc.
Ad Matutinum.
Tu es, Domine, inluminator caliginum, conditor­ que elementorum, remissor criminum; misericordia tua, Domine, magna est super eos qui te toto corde requirunt. Majestas tua, Domine, mane nos exandiat, et deleat delicta nostra, quae tibi non sunt abdita. Qui regnas, etc.
Item ad Matutinum.
Tu es spes et salus. Tu es vita et virtus. Tu es ad­ jutor in tribulationibus. Tu es defensor animarum nostrarum, Deus Israhel in omnibus. Qui regnas, etc.
Uralio communis fratrum.
Ne memineris iniquitatum nostrarum antiquarum Cito anticipent nos misericordiæ tuae, quia pauperes facti sumus nimis. Adjuva nos Dens salutaris noster it propter gloriam nominis tui, Domine, libera nos; et propitius esto peccatis nostris propter nomen tuum. Ne tradas bestiis animam confitentem tibi. Animas pauperum tuofum ne obliviscaris in finem. Respice in testamentum, Domine. Deus, in adjutorium meum intende; Domine, ad adjuvandum me festina. Fe­ stina, Domine, liberare nos ex omnibus peccatis no­ stris.
Pro baptiMatis.
Salvum fac populum tuum, Domine, et benedic haereditati tuae, et rege eos, et extolle, Domine, illos
usque in saeculum. Miserere Ecclesiae tuae Catholicae, quam in tuo sanguine redemisti. Qui regnas.
Exurge, Domine, in requiem tuam. Tu es area sanctificationis tuae. Sacerdotes tui induantur justi­ tiam, et sancti tui, etc. Qui, etc.
Laetentur in te, Domine, omnes sancti tui, qui sperant in te in omni veritate.
Pro abbate.
Dominus conservet eum, et vivificet eum, et bea­ tum faciat eum in terra. Dominus custodit te ab omni malo, custodiat animam tuam Dominus. Dominus custodiat introitum tuum ex hoc nunc et usque in saeculum,
Custodi nos, Domine, ut pupillam qculi, sub umbra alarum tuarum protege nos
Protegere et sanctificare digneris omnibus omni­ potens. Qui regnas, etc.
Pro fraternitate.
Tu, Domine, servabis nos, et custodies nos a ge­ neratione hac in aeternum.
Exaudi orationes nostras pro fratribus nostris, ut illis Deus miserearis.
Pro pace populorum, et regum.
Dominus virtutem populo suo dabit. Dominus bene­ dicet populo suo in pace.
Pacem praestare digneris omnibus, omnipotens Deus. Qui regnas, etc.
In blasphemantibus.
Domine, misericordia tua in saeculum, opera ma­ nuum tuarum ne despicias.
Domine Deus virtutum, ne statuas illis noc in pec­ catum.
Pro impiis.
Judica illos, Deus, decedant a cogitationibus suis; usque inritaverunt te, Domine.
Confundantur illi, qui confidunt in se, et non nos, Domine, qui confidimus in te.
Pro iter facientibus.
O Domine, salvum fac, 0 Domine, bene prosperare. Prosperitatem itineris praesta famulis luis. Qui, etc.
Confiteantur tibi, Domine, omnia opera tua, et sancti tui confiteantur tibi.
Tibi gratias agunt animæ nostrae pro innumeris beneficiis tuis. Qui regnas, ele.
Pro eleemosynariis.
Dispersit, dedit pauperibus. Justitia ejus manel in sæculum saeculi, cornu ejus exaltabitur in gloria.
Eleemosynas facientibus in hoc mundo relribue, Domine, in regno tuo sancto.
Pro infirmis.
Exclamaverunt ad Dominum, cum tribularentur, et de necessitatibus eorum liberabit eos.
Tribue, Domine, tuis famulis sanitatem mentis, et corporis.
Exurge, Domine, adjuva nos, et redime nos pro­ pter nomen tuum.
Adjutorium nostrum in nomine Domini.
Salvare nos digneris per invocationem sancti tui nominis. Qui regnas, etc.
Deus, qui sanctis martyribus et electis tuis coro­ nam martyrii praestitisti, te oramus, Domine, ut eorum meritis obtineamus veniam, qui tantam glo­ riam non meremur. Qui regnas, etc.
Ad te, Domine, clamabo. Deus meus ne sileas a me.
Dominus virtutum nobiscum, susceptor noster Deus Jacob.
Adjutor noster Deus Jacobmiserere nobis, Domine. Qui regnas, etc.
Ad collectas.
Sanctus in sanctis, Agnus immaculatus, gloriosus in coelis, mirabilis in terris, praesta nobis, Domine, secundum magnam misericordiam tuam, Deus, quae te petimus et oramus. Qui regnas.
Ad martyres.
Æternum virtutis tuæ nomen omnipotens Deus oramus, uti nos martyrum et omnium sanctorum tuo­ rum meritis socios fide pares, devotione strenuos, passione consimiles in resurrectione felicium facias coæquari. Qui regnas, etc.
Miserere mei, Deus, secundum magnam, etc.
Tribue, Domine, petentibus te ex tide secundum magnam misericordiam tuam, Deus, qui regnas, etc.
Ad Nocturnum.
Media nocte clamore facto, ut nos inveniamur pa­ rtHi sponso, qui regnas, etc.
Ad Matutinum.
Deus Deus noster, ad te de luce vigilare debemus,
et tu excita de gravi somno, et libera de sopore ani­ mas nostras, et in cubilibus nostris compungamur, ut tui esse memores mereamur. Qui regnas, etc.
Tu es spes et salus. Tu es vita et virtus. Tu es ad­ jutor in tribulationibus. Tu es defensor animarum nostrarum, Deus Israhel, in omnibus. Qui re­ gnas, etc.
Ad Matutinum.
0 qui in altis habitas, et humilia respicis in coelo et in terra, in mari et in omnibus abyssis. de pro­ fundo cordis te deprecamur, ut firmes manus nostras ad praelium, et digitos nostros ad bellum, quo pos­ sumus in matutino interficere omnes peccatores terræ nostræac nos indefice mereamur et templum sanctum tuum Christe. Qui regnas, etc.
Ad martyres.
Deus, qui sanctos tuos cum mensura approbas, et sine mensura glorificas, cujus præcepta finem hi­ bent, et praemia terminum non habent, exaudi per illorum merita preces nostras, et tribue ut eorum patrocinia adjuvent nos ad fidei profectum, ad bo­ norum operum fructum, ad prosperitatis bonum, ad salubritatis commodum, ad religionis cultum, ad di­ vini timoris augmentum per Dominum uostrum Je­ sum Christum Filium tuum, qui est Kex regum, et Dominus dominantium, et gloria futurorum, regnans, et permanens una cum aeterno Spiritu sancto in sæ­ cula saeculorum.
Collectio post canticum.
Deus, qui exeunti ex Ægypto populo tuo maria
divisisti, et suspensis utrinque marginibus in specie muri erigi fluenta jussisti, animas quoque nostras a diluvio peccatorum liberare digneris, ut transire vi. tiorum gurgitem valeamus hoste contempto, Salvator mundi, qui cum aeterno Patre vivis, dominaris ac regnas cum Spiritu saucto in saecula saeculorum.
Collectio post benedictionem puerorum.
Exaudi preces nostras, omnipotens Deus, et præsta ut sicut in decantato hymno beata puerorum insti­ tuta sectamur, ita tuo munere peccatorum laqueis absoluti aeterni ignis non ambiamur incendiis Sal­ vator mundi, qui cum Patre vivis, etc.
Collectio post tres psalmos.
Te, Domine, de coelis laudamus, tibi ut canticum
novum cantare mereamur. Te Dominum in sanctis tui? venerabiliter deprecamur, ut omnia nostra vota suscipias, peccata dimittas, Salvator mundi. Qui re­ gnas, etc.
Collectio post Euangelium.
Exultantes gaudio pro reddita nobis bujus diei luce omnipotenti Deo laudes gratiasque referamus, ipsius misericordiam obsecrantes, ut diem dominica Resurrectionis nobis solemniter celebrantibus, pacem et tranquillitatem, laetitiam praestare dignetur, ut a vigilia matutina usque ad noctem clementiæ suae fa­ rore protecti, exultantes laetitia perpetua gaudeamus per Dominum nostrum Jesum Christum, etc.
Super hymnum.
Sancte Domine, inluminatio, et salus vera creden-
tibus, Resurrectio Dominicae claritatis, inlumina cor nostrum, ut trinitatis scientia, et unitatis cognitione, filii lucis, et membra Christi, ac templum sancti Spiritus esse mereamur, qui regnas in saecula sæcu­ lorum.
De martyribus.
Hi sunt, Domine, qui, felici cruorc perfusi, dum blandientem mundi hujus inlecebram gloriosa pas­ sione despiciunt, mortem morte vicerunt, conside­ rantesque tenebras hujus lucis certo termino; ac fine ruituras, sumpserunt de poena vitam, et de morte victoriam. Rogamus te, Christe, ut eorum precibus adjuvari mereamur, quorum consortes esse non pos­ sumus per te, Christe, qui cum Patre vivis domina­ ris, et reguas.
Super Cantemus Domino gloriam
Deus, qui cotidie populum tuum jugo Ægyptiæ servitutis absolvis, et per fluenta spiritalis lavacri in terram repromissionis devicto hoste transducis. Da uobis de. vitiorum impugnatione victoriam, et de­ victis tenebris nostris deducas haereditatem in San­ ctuario, quod praeparaverunt manus tuæ, Salvator mundi, qui cum aeterno, etc.
Super benedictionem trium puerorum.
Sancte Domine, et gloriose mirabilium virtutum effector, qui tribus pueris inter supplicia constitutis adsistis, cui factum facile est ignium temperare na­ turam, et vim quodammodo exustantium coercere flammarum, ut inter incendia frigida hymnum tibi canentes cum magna victoria exultarent, eamdem
nunc, Domine, ad liberandos, ac protegendosnosdona virtutem, Salvalor mundi.
Super Laudate Dominum de coelis.
Quem cuncta canite elementa Dominum laudent. Cujus confessio sacra eadem in caelo, et terra, et pignora Sion novum tonanti dicite hymnum, facturi judicium nefandiis in fine conscriptum, perstrepite diversis spiritales melodiæ modis, ut Christum con­ laudent spiritus per saecla omnes, qui cum Patre vivit.
Super canticum.
Deus, qui impiam Ægyptum dienniis corruptioni­ bus multas, et diviso mare planum iter populo præ­ stas, preces exaudi, quæsumus, nostras, et nos no­ stris taliter hostibus salva, Salvator mundi. Qui re­
gnas, etc.
Post benedictionem trium puerorum.
Deus, qui pueris tide ferventibus fornacis nam­ mam frigidam facis, et tribus invictis morte devicta quartus adsistis, precamur nobis aestibus carnis talem virtutem præstes adustis per te, Jesu Christe, qui regnas, etc.
Post Laudate Dominum de coelis.
Deus noster, Deus omnium animarum, te adora­ mus, ut in hac vigilia solempnitatis ad missi perve­ nire praestes, quo usque tenebrae iniquitaiis nostræ convertantur in lumine, sicut sol in meridie splen­ descit, Salvator mundi, qui regnas, etc.
Post Evangelium,
Dominicam, nostrae Resurrectionis initium, vene-
rantes, Trinitali Deo nostro debitas laudes, et grates unito referamus affectu, obsecrantes misericordiam ejus, ut nobis Domini et Salvatoris nostri beatæ Re­ surrectionis participium tam in spiritu quam etiam in corpore concedat, qui cum Patre vivit, etc.
Post hymnum.
Respice, Domine, ad preces nostras, qui infirmi- taleS visitasti humanas, et tuam nobis sanctificatio­ nem largire, et immortalitatem, Christe, qui re­ gnas, etc.
Item post canticum,
Summerso in mari Pharaone liberatur Israhel. Nos quoque per baptismi gratiam et crucis trium­ phum ab omni malo quæsumus liberari per te, Chri­ ite, etc.
Item post Benedicite.
Deus, qui tres pueros de fornace eripuisti, sic nos eripias de suppliciis inferni, qui regnas in saecula.
Post Laudate Dominum de cœlis.
Te laudamus, Domine, cum sanctis tuis, ut preces nostras suscipere digneris, qui regnas, etc.
Post Evangelium.
Resurgentem in hoc diluculo Dominum depreca­ mur, ut et nos in vitain aeternam resurgamus per omnia saecula saeculorum.
Post hymnum.
Resurrectionem tuam, Christe, veneramur, per quam in æternum salvari mereamur per omnia sae­ cula.
Christe Deus, qui in salutem populi tui Israhel ad-
jutor et protector fuisti, quem per siccum mare ab .Egypto duxisti, salva nos hoc modo ab jugo peccati. Qui regnas in saecula.
Post hymnum trium puerorum.
Te enim, omnipotens Deus, benedicimus jure, qui tres pueros liberasti ab igne, nos quoque de .supplicio mortis aeternae propter misericordiam tuam eripe, qui regnas, etc
Post Laudate Dominum de coelis.
Deus altissime Rex, angelorum Deus, laus om­ nium elementorum, Deus gloriae, et exultatio san. ctorum, custodi animas servorum tuorum, qui re. gnas in saecula.
Post Euangelium.
Canticis spiritalibus delectatim nos, Christe, con-
sonantes canimus tibi, quibus tua Majestas possit placari, oblata laudis hostia spiritali, qui tecum vi­ vit, etc.
Item post Euangelium.
Diluculo lucis Auctore resurgente, exultemus in Domino, devicta morte, quo peccata possimus semper obire, vitaeque ambulemus in novitate, qui tecum vivit, etc.
Post hymnum.
Lux orta est in luce prima, exordio dierum anti­ quo facta, Unigenitus tuus, Domine, qui nostra abluere venit per crucem peccata, qui tecum vi­ vit, etc.
De martyribus.
Triumphalium memores martyrum tuorum, qui
pro te toleravere vexilla passionum, precamur, ut per sancta merita ipsorum nostrorum veniam me­ reamur peccatorum. Qui regnas, etc.
Post Cantemus.
Plebs Israhel in figuram nostri liberatur in trans­ itu maris. Nos ergo per gratiam baptiami libera tu ab exitiis mundi. Qui regnas, etc.
Post Benedicite.
Ut tres pueros in flamma salvasti descensu in for­ uacem coelestis nuntii, sic nos per Angelum magni consilii liberare digneris ab igne inferni. Qui re­ guas.
Post Laudate Dominum de coelis.
Deus, quem exercitus canit coelorum, quemque Ecclesia laudat sanctorum, quem hymnizat spiritus
universorum, miserere, obsecro, omnium nostro­ rum, qui regnas, etc.
Super Cantemus.
Cantemus tibi, Domine exercituum Christe, oran­ tes, ut quemadmodum exemisti dilectum populum tuum captivitatis acerrimæ jugo, iter demonstrante eis nubis columpna per diem, eadem ignis quoque per noctem. Pinditur ergo mare dextera, lævaque in abruptum; digestis aggeribus stupens unda solida­ tur; tuus populus navigat plantis. Mira res! iter ejus nec eques potest sequi, nec ratis. Maria tympanum quatit, hymnus iste canitur, grex pcculius tuetur. Ita et.nos ab inseetatione veteris inimici, et ab omni periculo mundi liberare digneris, Salvator mundi, qui cum æterno Patre vivis, dominaris ac regnas una
cum aeterno Spiritu sancto in saecula saeculorum.
Super benedictionem trium puerorum.
Tres Hebrei venerabiles numero, sacramento mu­ niti, aetate teneri, sed fidei soliditate robusti, amore divinæ religionis Regis adorare imaginem contempse­ runt, utpote qui ipsum contempserant Regem, qui ira sufflatus solito septies amplius caminum jussit incendi, ac piceet stupa armatum citari incendium aestuantibus globis. Erubescit quoque ipsum alienis ignibus cælum. Illo præcipitantur insones, ibidemquete, propter quem præcipitantur, inveniunt, Christe. Taliter et nos ex ty­ ranni intellectualis furore, et ab ingenito igni digne, ris liberare, Salvator mundi, qui cum æterno Patre vivis, etc.
Post Landate Dominum de coelis.
Laudent te, Domine, augeli, virtutes, sydera, po­ testates, et quae ortum suum tibi debent officio tuæ laudationis exultent, ut per universitatis armoniam tibimet concinnentem fiat, ut in cælo, ita et in terra voluntas tua. Sit tibi, precamur, Domine, beneplaci­ tum in populo tuo, ut per exaltationes tuas in ejus faucibus collocatas, maneat in singulis et verbi tui armatura, qua doceas, et vitæ nostrae veritas, qua semper aspicias, et salus, qua mansuetos exaltes, quia secundum multitudinem magnitudinis tuæ te laudamus, Domine, gratia laudationis ostensæ, im. molatione per psalterium, mortificatione per tympa­ num, congregatione per chorum, exultatione per organum, jubilatione per cymbalum, ut semper mi-
sericordiam tuam habere mereamur, Christe Salvator mundi, qui cum aeterno Patre vivis, etc.
Super Cantemus Domino.
Domine, qui Cinchrim fugientes tueris bis senas per invisa trihus aemulum itinera, prius fluctibus in binis montium utrimque redactis celsorum, ceu jugis abrupte arentibus talis aequore murum quasi et de petra lymphas producens; mergatur ergo ut olim piorum supplicium hostis æterni, quæsumus, stato­ res currum, quod est cujus anatus, actusque cum cogitatu celeri nequam sit Pharaoni Rex Israhelem verum , quae unda salvat, ut Cbristo carmina cat, per saecla, qui cum Patre vivit.
Versiculi familiæ Benchuir.
Benchuir bona regula, Recta, atque divina; Stricta, sancta, sedula, Summa justa, ac mira.
Munther Benchuir beata Fide fundata certa, Spe salutis ernata, Caritate perfecta.
Navis numquam turbata, Quamvis fluctibus tonsa, Nuptiis quaque parata Regi Domino sponsa.
Domus deliciis plena Super petram constructa, Nec non vinea vera Ex Ægypto transducta.
Certe civitas firma, Fortis, atque munita, Gloriosa, ac digna, Supra montem posita.
Area cherubin tecta, Omni parle aurata, Sacrosanciis referta, Viris quatuor portata.
Christo regipa apta Solis luce amita, Simplex, simulque docta, Undecumque invicta.
Vere regalis aula, Variis gemmis ornata, Gregisque Christi caula, Patre summe servata.
Virgo valde foecunda, Haec et mater intacta, Laeta, ac tremebunda, Verbo Dei subaota.
Cui vita beata Cum perfectis futura, Deo Patre parata, Sine fide mansura.
Benchuir bona regula.
Collectio super hominem qui habet diabolum.
Domine sancte Pater omnipotens aeterne Deus, expelle diabolum, et gentilitatem ab homine isto de capite, de capillis, de cerebro, etc.
Oratio de Martyribus.
Deus, qui martyribus tuis largitus es regnum, no­ bis autem peccatoribus veniam praestare digneris. Hi coronam suam passione per fidem meruerunt; nos vero pro iniquitatibus et prævaricationibus no­ stris remissionem a te et misericordiam postulamus, per te, Jesu Christe.
Incipit antiphona in Natale Domini super Domine
refugium, ad Secundam,
Ab hodierno die nox minuitur, dies crescit, concu­ tiuntur tenebrae, lumen augetur, et in lucro lucis nocturnæ dispendia tranferentur.
Incipiunt antiphonæ super Cantemus et Denedicite.
Educti ex Ægypto Patres nostri et pertransierunt pedibus Rubrum mare, dixeruntque laudem Domino nostro.
Tres pueri in camino missi sunt, et no:! timue­ runt flammam ignis, dixeruntque laudem Domino nostro.
Filii Hebræorum penetraverunt, Israhelitæ plebes transierunt per siccum mare, laudemque disexunt.
Tres pueri te orabant de medio ignis, ad te clama­ bant ex una voce, hymnumque dicebant.
Gloriosus in Sanctis, mirabilis in majestatibus, fa-
ciens prodigia.
Benedicamus Deum Patrem et Filium, et Spiritum sanctum Dominum.
Dextram, lævamque Moyses aspexK viam regalem,
polum [forte populam] eduxit, ad littus maris usque perduxit.
Fornacis flammas pueri contempserant, Christo jugiter immolaverunt, viam iniquam dereliquerunt.
Super. Laudate Dominum de coelis.
De coelis Dominum laudate, psalterium jocundum immolate, laudate eum in sono tubæ.
Pharao demersus est in Rubrum mare. Moyses pertransit in siceo pede maria, dixit Deo cantate.
De martyribus.
Post ignes et laminas, cruces, atque bestias sancti cum magno triumpho vehuntur in regno et in re­ frigerio.
In invocatione sanctorum Martyrum miserere, Deus supplicum tuorum.
Super Domine refugium, in Dominicorum dia-
Convertere, Domine, usquequo, et deprecabilis esto super servos tuos.
Item alia.
Respice in servos tuos et in opera tua, Domine.
Item alia.
Repleti sumus mane misericordia tua.
Alia cotidiana.
Sit splendor Domini Dei nostri super nos.
Ad [communicare.
Corpus Domini accepimus, et sanguine ejus potati sumus, ab omni malo non timebimus, quia Dominus nobiscum est.
Item alia.
Iu labiis meis meditabor hymnum, alleluja ; cum docueris me, ego justitias respondebo : Alleluja.
Item alia
Gustate et videte, alleluja, quam suavis est Domi­ nus, alleluja.
Alia.
Hoc sacrum corpus Donnini et salvatoris sanguinem 'mite vobis in vitam perennem. Alleluja.
Item qUa.
Quam dulcia faucibus meis eloquia tua, Domine.
Item alia.
Hic est panis vivus, qui de cœlo descendit. Alle­ luja, Qui manducat ex eo, vivet iu æternum. Alle­ luja.
Item alia.
Refecti Christi corpore et sanguine, tibi semper, Domine, dicamus : Alleluja.
Ad Vesperum et ad Matutinam.
Gloria in Excelsis Deo, et in terra pax, etc.
Memoria abbatum nostrorum.
Sancta sanctoruni opera Patrum, fratres, fortissima Benchorensi in optima Fundatorum Ecclesia, Abbatum eminentia Numerum, tempora, nomina Sine fine fulgentia, Audite magna merita, Quos convocavit Dominui Cælorum regni sedibus.
Amavit Christus Comgillum Bene et ipsa Dominum, Carum habuit Beognoum, Domnum ornavit Ædeum, Elegit sanctum Simlanum Famosum mundi magistrum, Quos.
Gratum fecit Fintenanum, Heredem, almum, inclytum, Illustravit Machlaisreum, Kaput abbatum omnium, Lampade sacra Seganum Magnum Scripturae medicum. Quos. Notus vir erat Beracnus, Ornatus et Cumnenus, Pastor Columba congruus, Querela absque Aidanus, Rector bonus Bautherius, Summus antistes Cronanus. Quos.
Tantis successit Camanus Vir admirabilis omnibus. Christo nunc sedet supremus, Hymnos canens quindecimus, Zoen ut carpat Cronanus, Conservet eum Dominus. Quos
Horum sanctorum merita Abbatum fidelissima Erga Comgillum congrua InTocamus altissima, Uti possimus omnia Nostra delere crimina Per Jesum Christum æterna Regnantem in saecula.
