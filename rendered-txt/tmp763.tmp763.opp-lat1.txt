OPUSCULUM PRIMUM
*, SIVE LIBER DE ORATIONE.
Evangelica præcepta, fratres dilectissimi, nihil aliud sunt quam magisteria divina, fundamenta ædi- ficandæ spei, firmamenta roborandæ fidei, nutri- menta fovendi cordis, gubernacula dirigendi itineris, præsidia obtinendæ salutis, quæ dum dociles cre- dentium mentes in terris instruunt, ad cœlestia regna perducunt. Multa per prophetas suos dici Dominus voluit et audiri, sed quanto majora sunt quæ Filius Dei loquitur, quæ Dei sermo, qui in prophetis suis fuit, propria voce testatur, non jam mandans ut pa- retur venienti via, sed ipse veniens, et viam nobis aperiens ostendit, qualiter qui in tenebris mortis er- rantes improvidi et prius cæci fuimus, suæ gratiæ luce illuminati iter vitæ ipso Domino rectore tene- remus. Qui inter cætera salutaria sua monita et præ-
cepta sua divina quibus populos suos consuluit ad salutem, etiam orandi ipse formam dedit; ipse quid precaremur monuit et instruxit; qui fecit vivere, do- cuit et orare, ea benignitate scilicet qua et cætera dare et conferre dignatus est ut, dum prece et ora- tione quam Filius docuit apud Patrem loquimur, facilius audiamur. Jam prædixerat horam venire
quando veri adoratores adorarent Patrem in spiritu
, et implevit quando promisit, ut qui spiritum et verita-
* Mendosum omnino nec semper intellectui pervium, quamvis in multis locis correxerimus.
tem de ejus sanctificatione percepimus, de traditione quoque ejus vere et spiritualiter adoremus. Quæ enim potest esse magis spiritualis oratio quam quæ nobis a Christo, a quo nobis et Spiritus Sanctus mis- sus est? Quæ vero magis apud Patrem precatio, quam quæ a Filio, qui est veritas de ejus ore prolata, ut aliter orare quam docuit non ignorantia sola sit, sed culpa, cum ipse posuerit et dixerit,
Rejicitis manda- tum Dei ut traditionem vestram statuatis
. Oremus ita- que, fratres dilectissimi, sicut magister Deus docuit : amica et familiaris est oratio Domini de suo rogare, ad aures ejus ascendere Christi orationem. Agnoscat Pater Filii sui verba cum precem facimus; qui habi- tat intus in pectore, ipse sit et in voce; cum habeamus ipsum apud Patrem advoca : tum, pro peccatis nostris
petimus, advocati nostri verba propinamus. Nam cum dicat, quia
quodcumque petieritis Patrem in no- mine meo dabit vobis
: quanto efficacius impetrabimus quod petimus Christi nomine, si petamus ipsius ora- tione? Sit enim orantibus sermo et precatio cum disciplina quietem continens et pudorem. Cogitemus nos sub conspectu Dei stare; placendum est divinis oculis et habitu corporis, et modo vocis; nam ut imprudentis est clamoribus strepere, ita congruit e
contra verecundiorem modestis precibus orare. De- nique magisterio suo Dominus secreto orare nos præcepit in abditis et secretis locis, in cubiculis no- stris, quod magis congruit fidei, ut sciamus Deum ubique esse præsentem, audire omnes et videre, et majestatis suæ plenitudinem in abdita quæque et occulta penetrare, sicut scriptum est;
Ego Deus appro- ximans, et non Deus de longinquo; si absconditus fue- rit homo in absconditis, ergo ego non videbo eum
? Nonne
cœlum et terram ego impleo
? Et iterum :
In omni loco oculi Domini contemplantur bonos et malos
. Et quando in unum cum fratribus convenimus et sacri- ficia divina cum Dei sacerdote celebramus, verecun- diæ et disciplinæ memores esse debemus, non pas- sim ventilare preces nostras inconditis vocibus, nec
petitionem, commendandam modeste Deo, tumultuosa loquacitate jactare, quia Deus non vocis, sed cordis auditor est, nec admonendus est clamoribus qui co- gitationes videt, probante Domino et dicente :
Quid cogitatis nequam in cordibus vestris
? et alio loco :
Sciant omnes quia ego scrutator renis et cordis
, quod Anna in primo Regum libro typum portans custodit et servat, quæ Dominum, non clamorosa petitione, sed tacite et modeste inter ipsas pectoris latebras precatur. Loquebatur prece occulta, sed manifesta fide loquebatur, non voce sed corde, quia sic Domi- num sciebat audire : impetravit efficaciter quod petiit, quia fideliter postulavit. Declarat hæc Scriptura di- vina quæ dicit :
Loquebatur in corde suo, et labia illius non movebantur
. Item legimus in psalmo : Dicite
in
cordibus vestris, et in cubilibus vestris cumpungimini
. Per Jeremiam quoque hæc eadem Spiritus sanctus suggerit et docet dicens :
In sensu autem debet ado- rari tibi Dominus
. Adorans autem, fratres dilectissi- mi, nec illud ignoret quemadmodum in templo cum Pharisæo Publicanus oraverit, non elevatis in cœlum impudenter oculis nec manibus insolenter erectis, pectus pulsans et peccata intus inclusa contestans divinæ misericordiæ implorabat auxilium. Et cum Pharisæus sibi placeret, sanctificari hic magis me- ruit qui sic oravit, qui spem salutis non in fiducia innocentiæ suæ posuit, cum innocens nemo sit, sed peccata confessus humiliter oravit, et exaudivit oran- tem qui humilibus ignoscit, quod Dominus in Evan- gelio posuit et dixit :
Hi duo ascenderunt in templum
adorare, unus Pharisæus, alter publicanus; Pharisæus cum stetisset, talia apud se precabatur : Deus, gratias ago tibi, quia non sum sicut cæteri hominum injusti, raptores, adulteri quomodo et publicanus iste : jejuno bis in sabbato, decimas do omnium quæ possideo. Pu- blicanus de longinquo stabat et neque oculos ad cœlum volebat levare, sed percutiebat pectus suum, dicens : Deus, propitius esto mihi peccatori; dico vobis, descen· dit hic justificatus in domum suam magis quam ille Pha- risæus, quia omnis qui se extollit humiliabitur et qui se humiliat exaltabitur
. Quare nos, fratres carissimi, divi- na locutione dicentes [
F
. discentes],postquam cogno- vimus ad orationem qualiter accedere debeamus, co- gnoscamus, dicente Domino, quid oremus : sic. in-
quit,
orate : Pater noster qui es in cœlis, sanctificetur nomen tuum, adveniat regnum tuum, fiat voluntas tua sicut in cœlo et in terra : panem nostrum quotidianum da nobis hodie, et dimitte nobis debita nostra, sicut et nos dimittimus debitoribus nostris; et ne nos inducas in tentationem, sed libera nos a malo. Amen
.
Ante omnia pacis doctor atque unitatis magister singillatim noluit et privatim precem dici, quasi qui precatur, pro se tantum precari videatur. Ne dica- mus Pater meus, neque panem meum da mihi hodie, nec dimitti sibi tantum unusquisque postulet ut in tentationem non inducatur atque a malo liberetur pro solo se roget; publica est enim nobis et com- munis oratio et quando oramus non pro uno, sed pro populo toto oramus, quia populus totus unus
sumus. Deus pacis et concordiæ magister qui docuit unitatem, sic orare etiam docuit, unde pro omnibus voluit, quomodo in uno omnes ipse portavit.
Hanc orationis legem servaverunt tres pueri) in camino ignis inclusi, consonantes in prece et spiritus consensione concordes. Hoc declarat divinæ Scriptu- ræ fides; et, dum docet quomodo oraverint tales, dat exemplum quod imitari in precibus debeamus ut ta- les esse possimus. Tunc, inquit, illi tres quasi ex uno ore hymnum dicebant et benedicebant Dominum. Loquebantur quasi ex uno ore et nondum Christus illos docuerat orare, et idcirco orantibus fuit impetra- bilis et efficax sermo, quia promerebatur Deum pa- cifica et simplex et spiritualis oratio. Sic et aposto- los cum discipulis post ascensum Domini novimus
orare :
Erant, inquit, perseverantes unanimes in ora- tione, cum mulieribus et Maria quæ fuit mater Jesu et fratribus ejus
. Perseverabant in oratione unanimes, orationis scilicet et instantiam simul et concordiam declarantes quia Deus inhabitare fecit unanimes in domo. Non admittit in divinam et æternam domum nisi eos apud quos unanimis oratio. Qualia autem sint, fratres dilectissimi, Orationis Dominicæ sacra- menta, quam multa, quam magna, breviter in ser- mone collecta, sed in virtute spiritualiter copiosa ostendam, ut nihil omnino prætermissum sit quod non in precibus atque orationibus nostris cœlestis doctrinæ compendio apprehendatur. Animadvertite,
sic, ait, orate
:
Pater noster qui es in cœlis
. Homo novus, renatus,
Deo suo per ejus gratiam restitutus,
pater
primo in loco dicit quia filius esse jam cœpit.
In sua
, inquit,
propria venit et sui eum non receperunt; quotquot au- tem eum receperunt, dedit eis potestatem filios Dei fieri, qui credunt in nomine ejus
, qui autem credit in no- mine ejus et factus est Dei filius, hinc debet inci- pere, ut gratias agat, profiteatur se Dei Filium dum nominat patrem sibi esse in cœlis, Deum conte(??)tetur quoque inter prima statim nativitatis suæ verba, re- nuntiasse se terreno et carnali patri et patrem solum nosse esse et habere cœpisse qui sit in cœlis, dum scriptum est : Qui dicunt patri, et matri, Non novi te, et filios suos non agnoverunt, hi custodierunt verba tua et testamentum tuum servaverunt. Item Dominus in
Evangelio suo præcepit, ne vocemus nobis patrem in terra, quod sit scilicet nobis unus Pater qui est in cœlis. Et discipulo qui mentionem patris fecerat respondit,
Sine mortui sepeliant mortuos
: dixerat en(??)m patrem suum mortuum, cum sit credentium pater unus. Neque hoc solum, fratres dilectissimi, animadvertere et intelligere debemus quod appella- mus patrem qui sit in cœlis, sed conjungimus et adjicimus.
Pater noster
, id est eorum qui credunt quod per eum sanctificati et gratiæ spiritualis nati- vitate reparati, filii esse cœperunt. Quæ vox Judæos restringit et percutit, qui sibi Christum per prophe- tas annuntiatum et ad se prius missum, non tantum spreverunt infideliter, sed etiam crudeliter neca- verunt : qui non possunt patrem Deum vocare, cum
Dominus eos confundat et redarguat dicens :
Vos de patre diabolo nati estis, et concupiscentias patris vestri facere vultis, ille enim homicida fuit ab initio et in veritate non stetit. quia veritas non est in illo
: et per Isaiam prophetam Dominus clamat indignans :
Filios genui et exaltavi : ipsi autem spreverunt me; agnovit bos possessorem suum et asinus præsepe Domini sui, Israel me non cognovit et populus meus non intellexit : væ, gens peccatrix, populus plenus peccatis, semen nequam, filii scelerati, dereliquisti Dominum Deum tuum et indignationem misisti semen Israel
. In quorum exprobrationem Christiani quando oramus, Pater noster primo in loco dicimus quia noster esse cœpit et Judæorum qui eum dereliquerunt esse desiit. Nec peccator populus potest esse filius, sed quibus re-
missio peccatorum datur, eis filiorum nomen adscri- bitur, eis æternitas repromittitur, Domino ipso di- cente :
Omnis qui facit peccatum servus est peccati, servus autem non manet in æternum in domo
. Quan- ta autem Domini indulgentia, quanta circa nos digna- tionis ejus et bonitatis ubertas! ut sic nos voluerit orationem celebrare in conspectu Dei, ut Deum pa- trem vocemus et ut est Christus, Filius Dei, sic et nos filios nuncupemus. Quod nomen nemo nostrum auderet attingere, nisi ipse sic nobis permisisset orare. Meminisse itaque, fratres dilectissimi, et scire debemus, quando Deum Patrem dicimus, quod quasi Filii Dei agere debemus, ut quomodo nobis placeamus de Deo, sic sibi et ipse placeat de nobis, converse- mur quasi Dei templa, ut Deum in nobis constet ha-
bitare, nec sit degener actus noster a spiritu, ut qui spirituales et cœlestes esse cœpimus nonnisi spiri- tualia et cœlestia cogitemus et agamus. Quia et ipse Dominus dixit,
Eos qui clarificant me clarificabo, et qui me spernet spernetur
. Beatus quoque apostolus in Epistola sua exposuit dicens :
Non estis vestri, empti enim estis pretio magno, clarificate, tollite et portate Deum in corde vestro
. Post hoc dicimus,
San- ctificetur nomen tuum
, non quod optemus ut sanctifi- cetur in orationibus nostris, sed quod petamus a Deo ut nomen ejus sanctificetur in nobis. Cæterum a quo sanctificatur Deus qui ipse sanctificat? Sed
* Forte melius legeretur et distingueretur hoc modo :
Hoc.... postulamus, ut vivif... servetur. In oratione sequitur
. Paulo post expungen(??)um videtur
et nobis ante et nomen
.
quia ipse dixit : Sancti estote quoniam ego sanctus sum, (??)d petimus et rogamus ut qui in baptismo san- ctificati sumus in eo quod esse cœpimus persevere- mus, et hoc quotidie deprecamur; opus est enim no- bis quotidiana sanctificatione, ut qui quotidie delin- quimus, delicta nostra sanctificatione assidua repur- gemus.
Quæ autem sit sanctificatio quæ vobis Dei dignatio- ne conferetur [
F
. conferatur] Apostolus prædicat di- cens :
Neque fornicarii, neque idolis servientes, neque adulteri, neque molles, neque masculorum appetitores, ne- que fures, neque fraudulenti, neque ebriosi, neque male- dici, neque raptores regnum Dei consequentur : et hoc qui- dem fuistis, sed abluti estis, sed justificati estis, sed sanctificati estis in nomine Domini nostri Jesu Christi
et Spiritu Dei nostri
. Hæc sanctificatio ut in nobis permaneat oramus. Et Dominus quidem et judex noster a se justificato et sanato comminatur jam non delinquere ne quid ei deterius eveniat. Hanc continuis orationibus precem facimus, hoc diebus ac noctibus postulamus; et vivificatio quæ de Dei gratia sumitur, ipsius protectione servetur in oratione. Sequitur* :
Adveniat regnum tuum
. Regnum etiam Dei repræ- sentari nobis petimus sicut et nomen ejus ut sanctificetur in nobis postulamus. Nam Deus quando non regnat? aut apud eum quando incœpit quod semper fuit et esse non desinet? Nostrum regnum petimus advenire a Deo nobis repromissum, Christi sanguine et passione quæsitum, ut qui in sæculo ante servivimus, postmodum Christo dominante re-
gnemus,sicut ipse pollicetur et dicit :
Venite, benedicti Patris mei; percipite regnum quod vobis paratum est ab origine mundi
.
Potest vero, fratres carissimi, et ipse Christus es- se regnum Dei, quoniam venire quotidie cupimus, cujus adventus ut cito nobis repræsentetur optamus. Nam cum resurrectio ipse sit, quia in ipso resurgi- mus, sic et regnum Dei potest ipse intelligi, quia in ipso regnaturi sumus. Bene regnum Dei petimus, id est regnum cœleste, quia est et terrestre regnum; sed qui renuntiat sæculo major est honoribus ejus et regno, et ideo qui se Deo et Christo dicat, non ter- rena, sed cœlestia regna desiderat. Continua autem oratione et prece opus est, ne excidamus a regno cœlesti, sicut Judæi, quibus prius promissum fuerat.
exciderunt Domino manifestante et probante :
Multi
, inquit,
venient ab Oriente et Occidente et accumbent cum Abraham, Isaac et Jacob in regno cœlorum; filii au- tem regni ejicientur in tenebras exteriores, illic erit ploratio et stridor dentium
. Ostendit quia antea filii regni erant Judæi, quando et filii Dei perseverabant : postquam cessavit contra eos nomen paternum, ces- savit et regnum, et ideo nos Christiani qui in oratio- ne appellamus Deum Patrem et cœpimus eum nosse, ut regnum Dei nobis veniat oramus. Addimus quo- que et dicimus :
Fiat voluntas tua sicut in cœlo et in terra
; non ut solum Deus faciat quod vult, sed ut
nos facere possimus quod vult : nam Deo quis ob- sistit, quominus quando velit faciat? Sed quia a dia- bolo obsistitur quominus per omnia noster animus atque actus Deo obsequatur, oramus et petimus ut fiat in nobis voluntas Dei. Quod ut fiat in nobis opus est Dei voluntate, id est opere ejus et protectione, quia nemo suis viribus fortis est, sed Dei indulgentia et misericordia tutus est. Denique Dominus et infir- mitatem hominis quam portabat ostendens ait :
Pater, si fieri potest transeat calix iste a me
; etiam exemplum discipulis suis tribuens ut non voluntatem suam, sed illam Dei faciant, addit dicens :
Verumtamen non sicut ego volo, sed quod tu
;et alio loco dicit :
Non de- scendi de cœlo ut faciam voluntatem meam, sed ejus qui misit me
. Quod si Filius obaudivit ut faceret volun-
tatem Patris, quanto magis servus obaudire debet, ut faciat Domini voluntatem? Sicut in epistola Joan- nes quoque ad faciendam Dei voluntatem hortatur et instruit dicens :
Nolite diligere mundum, neque ea quæ in mundo sunt; si quis dilexerit mundum, non est charitas Patris in eo, quia omne quod in mundo est, concupiscentia carnis est et oculorum, et ambitio sœculi, et mundus transit et concupiscentia ejus
. Qui autem fecerit voluntatem Dei manet in æternum quomodo et Deus manet in æternum; quare si in æternum manere volumus, Dei, qui æternus est, voluntatem facere debemus. Voluntas autem Dei, quam et Chri- stus docuit et fecit, est humilitas in conversatione, stabilitas in fide, verecundia in verbis, in factis justi- tia, in operibus misericordia, in moribus disciplina :
injuriam facere non nosse et factam posse tolerare, cum fratribus pacem tenere, Deum ex toto corde diligere, amare in illo quod pater est, timere quod Deus est, Christo nihil præponere omnino quia nec nobis i le quidquam præposuit, charitati ejus inse- parabiliter adhærere, cruci ejus fortiter ac fidenter assistere, quando de ejus nomine et honore certatur exhibere in sermone constantiam qua confirmamur, in quæstione fiduciam qua congredimur, in morte pa- tientiam qua coronamur, hoc est cohæredem Chri- sti velle esse, hoc est præceptum Dei sequi, hoc est voluntatem Patris facere, hoc est voluntatem Patris implere. Fieri autem petimus voluntatem Dei in cœlo et in terra, quod utrumque ad consummatio- nem nostræ incolumitatis et salutis pertinet. Nam
cum corpus in terra, et spiritum possideamus in cœ- lo, ipsi cœlum et terra sumus et in utroque, id est corpore et spiritu ut voluntas Dei fiat oramus. Est enim inter carnem et spiritum collúctatio, et discor- dantibus adversum se invicem iis quotidiana con- gressio est, ut non quæ volumus, illa faciamus, dum spiritus cælestia quærit et divina, caro terrena et sæcularia concupiscit : et ideo petimus inter duo istam opera et auxilio Dei concordiam fieri ut et spi- ritu et carne voluntas Dei geratur, quæque per eum renata est anima conservetur id quod aperte atque manifeste apostolus Paulus sua voce declarat :
Caro
, inquiens,
concupiscit adversus spiritum, spiritus ad- versus carnem, hœc enim invicem adversantur sibi, ut
non quœcumque vultis, illa faciatis
. Manifesta autem sunt facta carnis quæ sunt adulteria, fornicationes, immunditiæ, spurcitia, idololatriæ, veneficia, homi- cidia, inimicitiæ, contentiones, æmulationes, animo- sitates, provocationes, simulationes, dissensiones, hæreses, invidiæ, ebrietates, comessationes, et his similia, quæ qui talia agunt regnum Dei non conse- quentur. Fructus autem spiritus gaudium, charitas, pax, magnanimitas, bonitas, fides, mansuetudo, con- tinentia, castitas; et idcirco quotidianis atque conti- nuis orationibus precamur et in cœlo et in terra voluntatem Dei fieri circa nos, quia hæc voluntas Dei est ut terrena cœlestibus cedant, spiritualia carna- libus prævaleant. Potest etiam sic intelligi, fratres carissimi, ut quoniam mandat et monet Dominus et
inimicos diligere et pro his quoque qui nos perse- quuntur orare, petamus et pro illis qui adhuc terreni sunt et necdum cœlestes cœperunt esse, et ut circa illos voluntas Dei fiat, quoniam Christus hominem conservando, et reintegrando perfecit. Nam cum di- scipuli ab eo non jam terreni appellentur, sed sal terræ, et Apostolus primum hominem vocet de limo terræ, secundum vero de cœlo; merito et nos qui esse debemus Patri Deo similes, qui solem suum fa- cit oriri super bonos et malos et pluit super justos et injustos, sic Christo monente oremus ut precem pro omnium salute faciamus. Ut quomodo in cœlo, in nobis per fidem nostram voluntas Dei facta est, ut essemus cœlo, ita et in terra, hoc est in non creden- tibus fiat voluntas Dei, ut scilicet fiant cœlestes ex
aqua et Spiritu nati, procedente oratione postulamus et dicimus:
Panem nostrum quotidianum da nobis hodie
; quod potest spiritualiter et simpliciter intelligi : peti- mus enim id quod utiliter proficit ad salutem. Nam panis vitæ Christus est; et panis hic omnium non est, sed noster est; et quomodo dicimus, Pater noster, quoniam intelligentium et credentium pater est, sic et panem nostrum vocamus, quia Christus noster, cum corpus ejus attingimus, panis est. Hunc autem panem dari nobis quotidie postulamus, ne qui in Christo sumus et Eucharistiam quotidie ad cibum salutis accipimus, intercedente aliquo graviori deli- cto, dum abscissi et non communicantes a cœlesti pane prohibemur, a Christi corpore separemur, ipso
prædicante et monente :
Ego sum panis vitœ qui de cœlo descendi; si quis manducaverit ex hoc pane, viret in œternum : panis autem quem ego dedero caro mea est pro sœculi vita
. Quando ergo dicit in æternum vi- vere si quis ederit de ejus pane, utique manifestum est eos vivere qui corpus ejus attingunt, et Eucha- ristiam in re communicationis accipiunt. Itaque con- tra timendum est et orandum ne dum quis abscissus separatur a Christi corpore, abscissus remaneat a salute, comminante ipso et dicente :
Nisi ederitis carnem filii hominis et biberitis ejus sanguinem, nos habebitis vitam in vobis
. Et ideo panem nostrum, id est Christum dari nobis quotidie petimus, ut qui in Christo manemus et vivimus a sanctificatione et cor-
pore ejus non recedamus. Potest vero et sic intelligi, ut qui sæculo renuntiamus et divitias ejus et pom- pas fide gratiæ spiritualis abjecimus, cibum nobis tantum petamus et victum, cum instruat Dominus et dicat :
Qui non renuntiaverit omnibus quæ sunt ejus, non potest esse meus discipulus
. Qui ante Christi discipulus cœpit esse, secundum voluntatem magistri sui renuntians omnibus, diurnum debet cibum pe- tere, nee in longum desideria petitionis extendere, ipso iterum Domino præscribente et monente :
No- lite in crastinum cogitare, crastinus enim dies ipse co- gitabit sibi, sufficit enim diei malitia sua
. Merito ergo Christi discipulus victum sibi in diem postulat qui de crastino prohibetur cogitare, et quia contrarium sibi sit et repugnans est ut quæramus in sæculo diu
vivere qui petimus regnum Dei velociter advenire. Sic et apostolus beatus monet formans et corrobo- rans spei nostræ ac fidei firmitatem. Nihil, inquit, intulimus in hunc mundum. Certum est quod neque auferre possimus : habentes itaque exhibitionem et tegumentum, his contenti simus. Qui autem volunt divites fieri, incidunt in tentationem et in muscipu- lam et desideria multa et nocentia quæ mergunt ho- minem in perditionem et in interitum, radix enim (??)mnium malorum est cupiditas, quam quidam appe- tentes naufragaverunt a fide et inserunt se doloribus multis : docet non tantum contemnendas, sed et periculosas esse divitias illis, esse radicem malorum blandientium, cæcitatem mentis humanæ occultata deceptione fallentium. Unde divitem stultum sæcu-
lares divitias cogitantem, et se exultantium fructuum largitate jactantem redarguit dicens :
Stulte, hac no- cte expostulatur anima tua a te : quæ ergo parasti, cujus erunt
? Lætabatur stultus in fructibus nocte illa mori- turus, et cujus vita jam deerat de victus abundantia cogitabat. Contra autem Dominus perfectum et con- summatum docet eum fieri qui, omnibus suis venditis atque in usus pauperum distributis. thesaurum sibi condat in cælo, qui patientem eum dicit posse se se- qui, qui gloriam dominicæ resurrectionis potest imi- tari, qui expeditus et succinctus nullis laqueis rei fa- miliaris involvitur, et solutus ac liber facultates ad Do- minum ante præmissas ipse quoque comitatur. Ad quod ut possit unusquisque nostrum parare se, sic discit orare, et de orationis lege qualis ea debeat agnoscere;
neque enim deesse quotidianus cibus potest justo, cum scriptum sit :
Non occidet Dominus fame animam istam
; et iterum :
Jun or fui, et senui, et non vidi justum dere- lictum, nec semen ejus quærens panem
. Iterum Dominus repromittit et dicit :
Nolite cogitare dicentes, Quid ede- mus, aut quid bibemus, aut quo vestiemur? Hæc autem nationes quærunt : scit enim Pater vester quia omnium horum indigetis : quærite primum regnum Dei et justi- tiam ejus et hæc omnia adjicientur vobis
. Quærentibus regnum De(??) et justitiam ejus omnia promittit apponi et jam cum sint Dei omnia. habenti Deum nihil dee- rit, si Deo ipse non desit. Sic Danieli in leonum lacu jussu regis incluso prandium divinitus procuratur et inter feras esurientes homo Dei pascitur. Sic aliter Elias
in fuga et sollicitudine [
F
,solitudine] corvis ministran- tibus et volucribus cibum apportantibus in persecutione nutritur. Oh humanæ malitiæ detestanda crudelitas! feræ pascunt et aves pascunt et homines insidiantur et sæviunt. Post hoc et pro peccatis nostris depreca- mur dicentes :
Et remitte nobis peccata nostra, sicut et nos remittimus debitoribus nostris
. Primo subsidium cibi petitur et venia delicti, ut qui Deo pascitur, Deo vivat, nec tantum præsenti et temporali vitæ, sed æternæ : consulitur, ad quam veniri potest si peccata donentur, quæ debita Dominus appellat, sicut in Evangelio suo dicit :
Dimisi tibi omne debitum quia rogasti me
. Quam necessario autem, quam prudenter et salubriter admonemur quod peccatores sumus, qui pro peccatis rogare compellimur, ut, dum indul-
gentiam a Deo petimus, conscientiæ animus recorde- tur, ne quis vel sibi innocens placeat et se extollendo plus pereat. Instruitur et docetur se peccare quoti- die dum pro peccatis jubetur orare; sicut denique et Joannes in epistola sua sequitur dicens :
Si dixerimus quod peccatum non habemus, nos ipsos seducimus, et veritas in nobis non est; si autem confessi fuerimus peccata nostra, fidelis et justus est Dominus qui nobis peccata dimittat
. In epistola scilicet utrosque com- plexus est, ut rogare pro peccatis nostris debeamus, et impetremus indulgentiam cum rogamus; ideo et fidelem dixerit Dominum ad dimittenda peccata, fidem pollicitationis suæ servantem quia qui orare nos pro debitis et peccatis docuit, paternam miseri- cordiam promisit et veniam secuturam adjunxit; plane
et addidit legem circa nos conditione et sponsione constringens, ut sic nobis debita dimitti postulemus, scientes impetrari non posse quod pro peccatis pe- timus, nisi et ipsi circa peccatores nostros paria fe- cerimus. Ideirco et alio in loco dicit :
In qua men- sura mensi fueritis, in ea remetietur vobis
: et quia conservus post dimissum sibi omne debitum, con- servo suo noluit dimittere, in carcerem religatur, quia indulgere conservo noluit quod sibi a Domino indultum fuerat amisit, quæ adhuc Christus fortius præceptis suis majore censuræ suæ vigore prædixit :
Cum steteritis, inquit, ad orationem, remittite, si quia habetis adversus aliquem, ut Pater vester qui in cœlis est remittat vobis peccata vestra. Si autem non remise- ritis, neque Pater vester qui in cœlis est remittet vobis
peccata vestra
. Excusatio tibi nulla in die judicii superest, cum secundum tuam sententiam judi- ceris, et quod feceris, hoc et ipse patiaris. Pacifi- cos enim et concordes atque unanimes esse in domo præcepit Deus, et quales nos fecit secunda nativi- tate, tales natos vult perseverare, ut qui filii Dei esse cœpimus in Dei pace maneamus : et quibus Spiritus sanctus unus est, unus sit et animus et sen- sus; non etenim sacrificium Deus recipit dissiden- tis, sed ab altari recedere et prius fratri reconciliari jubetur pacificis precibus ut Deus possit sibi esse pacatus. Sacrificium Deo majus est pax nostra et fraterna concordia, et de unitate Patris et Filii et Spiritus sancti plebs adjuvata, quam victimæ· Neque juo
enim in sacrificiis quæ Cain et Abel primi obtule- runt, munera eorum Deus, sed corda intuebatur, ut ille placeret in munere qui placebat in corde. Abel pacificus et justus uni Deo sacrificans innocenter docuit et cæteros, quando ad altare munus offerunt, sic venire cum Dei timore, cum simplici corde, cum lege justitiæ, cum concordiæ pace. Merito ille dum in sacrificio Dei talis est, ipse postmodum sacrifi- cium Deo factus est, ut martyrum primus ostendens initiaret sanguine suo gloriosam dominicam passio- nem qui et justitiam Domini habuerat et pacem. Ta- les denique a Deo coronantur, tales cum Domino in die judicii judicabunt; cæterum discordans et dissi- dens, et pacem cum fratribus non habens, secundum quod beatus apostolus et Scriptura sacra testantur,
nec si pro Christiano nomine occisus fuerit, crimen dissensionis fraternæ poterit evadere, quia sicut scri- ptum est :
Qui fratrem suum odit, homicida est
, nec ad regnum cœlorum pervenit, aut cum Deo vivit homicida; non enim potest esse cum Christo, qui imitator Cain et Judæ maluit esse quam Christi. Quale delictum est, quod nec baptismo sanguinis potest ablui! quale crimen est quod martyrio non potest expiari! Illud quoque necessario monet Dominus ut in oratione dicamus :
Et ne patiaris nos induci in ten- tationem
; in parte ostenditur vel adversarius contra nos non posse, nisi Deus ante permiserit, ut omnis timor noster necessario atque omnis observatio ad Deum convertatur in deprecationibus nostris quando nihil malo liceat, nisi potestas tribuatur. Probat hoc
divina Scriptura quæ dicit :
Venit Nabuchodonosor rex Babyloniæ in Hierusalem et expugnabat eam et tradidit eam Dominus in manibus suis
. Datur autem potestas adversus nos malo secundum peccata no- stra sicut scriptum est :
Quis dedit in direptionem Jacob et Israel his qui prædaverunt illum? nonne Deus quia peccaverunt et nolebant in viis ejus ambulare, audire legem ejus, et superinduxit super eos iram ani- madversionis suæ
? Et iterum Salomone peccante et a præceptis atque a viis Domini recedente positum est;
et excitavit Dominus Satan ipsi Salomoni
. Pote- stas vero adversus nos dupliciter datur, vel ad pœ- nam cum delinquimus, vel ad gloriam cum proba- mur; sicuti de Job factum videmus, manifestante Domino ac dicente :
Ecce omnia quæcumque habet in
manus tuas do, sed ipsum vide ne tangas
, Et Domi- nus in Evangelio loquitur tempore passionis :
Nul- lam haberes potestatem adversus me, nisi datum esset tibi desuper
. Quando autem rogamus ne in tentatio- nem incidamus, admonemur infirmitatis et imbecil- litatis nostræ, dum sic rogamus ne quis insolenter extollat se, ne quis superbe atque arroganter aliquid assumat, ne quis aut confessionis aut passionis glo- riam suam dicat, cum Dominus ipse humilitatem docens dixerit :
Vigilate et orate, ne veniatis in ten- tationem; spiritus quidem promptus est, caro autem in· firma
. Ut dum præcedit humilis et submissa confessio et datur totum Deo quidquid suppliciter cum timore et honore Dei petitur, ipsius pietate præstetur. Post
ista omnia consummatione orationis venit laus illa universas petitiones nostras et preces collecta brevi- tate concludens, in novissimo etenim posuimus :
Sed libera nos a malo
, comprehendentes adversa cuncta, quæ contra nos in hoc mundo molitur inimicus, a quibus potest esse fida et firma tutela si nos Deus liberet, si deprecantibus atque implorantibus ope(??) ejus ipse præstet. Quando autem dicimus : Libera nos a malo, nihil remanet quod ultra adhuc debeat po- stulari, quando solum protectionem Dei adversus malum precamur, qua impetrata contra omnia quæ diabolus et mundus operantur securi stamus et tuti. Quis enim ei de sæculo metus est cui in sæculo Deus tutor est? Quid mirum, fratres carissimi, si oratio talis est quam Deus docuit, qui magisterio
suo omnem petitionem nostram salutari sermone breviavit? Hoc per Isaiam prophetam fuerat ante prædictum cum plenus Spiritu sancto de Dei maje- state atque pietate loqueretur :
Verbum consummans
, inquit,
et brevians in justitiam, breviatum sermonem faciet Deus in toto orbe terrarum
. Nam cum Dei Sermo Dominus Jesus Christus venerit omnibus, et colligens doctos pariter et indoctos omni sexui atque ætati præcepta salutis ediderit, præceptorum suorum fecit grande compendium, ut in disciplina cœlesti discen- tium memoria non laboraret, sed quod esset sim- plici fidei necessarium velociter disceret sicque con- doceret quid sit vita æterna, sacramentum enim vitæ magna et divina brevitate complexus est; et quod vitam æternam vellet innuere ostendit dicens :
Ut
cognoscant te solum verum Deum et quem promisisti Christum
. Item cum de lege et prophetis præcepta prima et majora decerperet :
Audi
, inquit,
Israel, Dominus Deus tuus Deus unus est : diliges Dominum Deum tuum de toto corde tuo, et de tota anima tua, et de tota virtute tua : hoc primum, et secundum simile est huic : Diliges proximum tuum sicut te : in his duo- bus præceptis tota lex pendet et prophetæ
. Et iterum.
Quæcumque volueritis ut faciant vobis homines bona, ita et vos facite illis : hæc enim lex et prophetæ
. Nec verbis tantum sed factis Dominus orare nos docuit, ipse orans frequenter et deprecans et quid nos fa- cere oporteret exempli sui contestatione demon- strans, sicut scriptum est :
Ipse autem fuit recedens in solitudines et adorans
; et iterum :
Exivit in montem
orare
, et fuit
pernoctans in oratione Dei
, Quod si ille orabat qui sine peccato erat, quanto magis peccatores oportet orare? Et si ille per totam noctem jugiter vigi- lans continuis precibus orabat, quanto magis frequen- tanda oratione debemus nocte vigilare? Orabat autem Dominus et rogabat non pro se; quid enim pro se in- nocens precaretur? Sed pro delictis nostris, sicut et ipse declarat cum dicit ad Petrum :
Ecce Satanas ex- petivit vos ut cribraret sicut triticum; ego autem rogavi pro te ne deficiat fides tua
. Et pro omnibus postmodum deprecatur dicens :
Non pro his autem rogo solum, sed pro illis qui credituri sunt per verbum illorum in me; ut omnes unum sint sicut tu Pater in me et ego in te; ut et ipsi in nobis sint
. Magna certe ante Deum propter
salutem nostram Christi benignitas pariter et pietas, ut non contentus quod nos sanguine suo redimeret, adhuc pro nobis amplius et rogaret. Rogantis autem desiderium vide quod fuerit, ut quomodo unum sunt Pater et Filius, in una unitate sic et nos maneamus; ut hinc quoque possit intelligi quantum delinquat qui unitatem scindit et pacem, cum pro hoc roga- verit Dominus, nolens scilicet plebem suam de schi- smaticis vivere, cum sciret ad regnum Dei discordiam non venire. Quando autem stamus ad orationem, fratres dilectissimi, vigilare et incumbere ad preces debemus; cogitatio omnis carnalis et sæcularis absce- dat, nec quidquam animus quam id solum cogitet quod precatur. Ideo et sacerdos ante orationem præfatione præmissa parat fratrum mentes dicendo :
Sursum corda
, ut dum respondet plebs,
Habemus ad Dominum
, admoneatur nihil se aliud quam Deum cogitare debere. Clandatur contra adversarium pe- ctus et soli Deo placeat, nec ad se hostem Dei tem- pore orationis adire patiantur. Obrepit enim fre- quenter et penetrat et subtiliter fallens preces no- stras a Deo avocat, ut aliud habeamus in corde, aliud in voce, quando intentione sincera Dominum debeat non vocis sonus, sed animus et sensus orare. Quæ autem segnitia est alienari et capi ineptis cogi- tationibus et profanis, cum Dominum deprecaris, quasi aliud sit quod magis debeas eas cogitare, quam id quod cum Deo loqueris! Quomodo audiri a Deo te po- stulas, cum te ipse non audias, et vis esse Dominum memorem tui cum rogas, quando tu ipse tui memor
non sis? Hoc est ab hoste in totum non cavere, hoc est quando oras Deum, majestatem Dei negligentia offen- dere, hoc est vigilare oculis et dormire corde, cum debeat Christianus, et cum dormit oculis, corde vigi- lare, sicut dictum est ex persona loquentis Ecclesiæ in Cantico canticorum :
Ego dormio et cor meum vi- gilat
, quapropter sollicite et caute admonet Aposto- lus dicens :
Instate orationi vigilantes in ea
, docens scilicet et ostendens corr impetrare quod postulant a Deo posse quos Deus in oratione videat vigilare; orantes autem non infructuosis, non nudis precibus ad Deum veniant; inefficax enim petitio est cum pre- catur Deum sterilis oratio. Nam cum omnis arbor non faciens fructum excidatur et in ignem mittatur, uti- que sermo non habens fructum promereri Deum non
potest, qui nulla operatione fecundus est. Et ideo divina Scriptura instruit Jicens :
Bona est oratio cum jejunio et eleemosyna
, nam qui in judicii die præ- mium pro operibus et eleemosynis redditurus est, hodie quoque ad orationem cum operatione venienti benignus auditor est. Sic denique Cornelius centurio cum oraret meruit exaudiri; fuit enim multas faciens eleemosynas in plebe et semper orans Deum. Huic circa horam nonam adstitit oranti angelus testimo- nium reddens sui operis et dicens :
Corneli, orationes tuæ et eleemosynæ tuæ ascenderunt ad memoriam co- ram Domino
. Cito eæ orationes ascendunt quas ad Dominum merita nostri operis important. Sic et Ra- phael angelus Tobiæ semper oranti et semper ope-
ranti testis fuit dicens :
Opera Dei revelare et confi- teri honorificum est, nam cum orabas et sero ego obtuli memoriam orationis vestræ in conspectu claritatis Dei, et cum sepelires tu mortuos similiter, et quia non es concitatus exsurgere et derelinquere prandium tuum et abisti et condidisti mortuum, missus sum tentare te, et iterum misit me Deus curare te et Suram nurum tuam, Ego sum Raphael unus ex septem angelis justis qui as- sistimus ante Deum et conversamur ante claritatem Dei
, Per
Isaiam
quoque Dominus admonet et docet similia contestans :
Solve
, inquit,
omnem nodum injustitiæ resolve suffocationes importantium convicinorum, di- mitte quassatos in requiem, et omne injustum dissipa, frange esurienti panem tuum, egenos sine tecto induc in domum tuam; si videris nudum, vesti, et domesticos se-
minis tui non despicies. Tunc erumpet temporaneum lumen tuum, et vestimenta tua cito orientur et præibit ante te justitia et claritas Dei circumdabit. Tunc excla- mabis, et Dominus exaudiet te; dum adhuc loqueris, dicet : Ecce adsum
. Adesse se promittit, et audire ac protegere qui injustitiæ nodos de corde solventes, et eleemosynas circa domesticos Dei secundum ejus præcepta facientes, dum audiant quod Deus præcepit fieri ipsi quoque a Deo merentur audiri. Beatus quoque apostolus Paulus in necessitate pressuræ adjutus a fratribus, opera quæ sunt sacrificia :
Satu- ratus sum
, inquit,
recipiens ab Epaphrodito ea quæ a vobis missa sunt in odorem suavitatis sacrificium acce- ptum et placitum Deo
. Nam cum quis miseretur pau- peris, Deo fenerat, et qui dat minimis Deo donat et
spiritualiter Deo suavitatem odoris sacrificat. In ora-' tionibus celebrandis invenimus tres pueros cum Da- niele in fide fortes et in captivitate victores, hora tertia, sexta, nona, sacramento scilicet trinitatis quæ in novissimis temporibus manifestari debebat. Nam et prima hora in tertiam veniens consummatum promissæ olim numerum trinitatis ostendit; iterum- que ad sextam per quartam procedens declarat al- teram trinitatem. Et quando a septima nona com- pletur per ternas horas, trinitas perfecta numeratur. Quæ horarum spatia jam prædeterminantes adora- tores Dei statutis et legitimis ad preces temporibus serviebant, et manifesta postmodum res est sacra- menta olim fuisse, quod ante sic justi precabantur. Nam super discipulos hora tertia descendit Spiritus
sanctus, qui gratiam dominicæ promissionis implevit. Item Petrus hora sexta in tectum superius ascendens signo pariter et voce Domini monentis instructus est ut omnes ad gratiam salutis admitteret cum de emendandis gentibus ante dubitaret. Et Dominus hora sexta crucifixus est, et ad nonam peccata nostra abluit; et ut redimere et vivificare nos posset, tunc victoriam suam passio perfecit. Sed nobis, fratres carissimi, præter horas antiquitus observatas, orandi nunc et spatia et sacramenta creverunt, nam et mane orandum, ut resurrectio Domini matutina oratione celebretur, quod olim Spiritus sanctus de- signabat in psalmo dicens :
Rex meus et Deus meus, quoniam ad te orabam, mane exaudies vocem meam,
mane adsistam tibi et contemplabor te
. Et iterum per prophetam loquitur Dominus :
Diluculo vigilabunt ad me dicentes : Eamus et revertamur ad Dominum no- strum
. Recedente iterum sole ac die cessante neces- sario rursus orandum est; nam Deus noster sol est et dies verus, et sole ac die sæculi recedente quando oramus et petimus ut super nos lux veniat, denuo Christi precamur adventum lucis æternæ gratiam præ- biturum. Christum autem diem dictum declarat in psal. Spiritus sanctus dicens :
A Domino factum est istud et est mirabile in oculis nostris
, et rursus :
Ista est dies quam fecit Dominus, exultemus et jucundemur in ea
. Item quod sol appellatus sit, Malachias propheta testatur dicens :
Vobis autem qui timetis nomen Do- mini orietur sol justitiæ et in aliis obscuratio
. Quod si
In Scripturis sanctis sol verus et dies verus Christus est, hora nulla Christianis excipitur, quominus fre· quenter ac semper Deus debeat adorari; ut qui in Christo hoc est sole et in die vero sumus, instemus per totam diem precibus et oremus, ut quando mundi et legis decursis vicibus alternis nox resoluta succe- dit, nullum de nocturnis tenebris esse orantibus damnum possit, quia filiis lucis et in ipsa nocte dies
est. Quando enim sine lumine est, cui lumen in corde est? aut quando sol et dies non est, cui sol et dies Christus est? Qui autem in Christo, h(??)(??) est in lumine semper fuimus, nec noctibus ab oratione cessemus, sicut Anna vidua sine intermissione rogans semper et vigilans perseverabat in promerendo Deo, sicut in Evangelio scriptum est :
Non recedebat
, in- quit,
de templo jejuniis et orationibus serviens nocte et die
; non viderunt scilicet qui nec illuminati sunt, vel Judæi qui deserti lumine in tenebris remanserunt. Nos, fratres dilectissimi, qui in Domini luce semper sumus, qui meruimus et tenemus quid esse accepta gratia cœperimus, computemus noctem pro die, am- bulare semper in lumine nos credamus, non impe- diamur a tenebris quas evasimus, nulla sint horis
nocturnis precum damna, nulla orationum pigra et ignara dispendia; per Dei indulgentiam recreati spi- ritualiter et renati imitemur quod futuri sumus, ha- bituri in regno, sine interventu noctis, solis diem sempiternum; quasi in lumine vigilemus oraturi semper et acturi Deo gratias : ac per hoc et hic quo- que orare et agere gratias non desinamus.
