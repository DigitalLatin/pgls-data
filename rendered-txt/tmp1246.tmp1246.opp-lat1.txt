STEPHANI ABBATIS EPISTOLA AD SANCTUM AUNARIUM, AUTISSIODORENSEM EPISCOPUM.
Domino beatissimo et apostolicis intulis decorato Patri spirituali, Aunario episcopo, Stephanus, om­ nium servorum Christi famulus.
Decursis litteris apostolatus vestri, quod sancti desiderii ardor summa alacritate prætendit, luce clarius approbavi. Est ergo devotionis vestræ pro­ positum, virorum opinatissimorum Germani et Ama­ toris floridæ vitae nobiles actus describi; sed ad eos lepidissimi callis vestri dirigatur intentio, qui pos­ sunt virtutum lumina aquiparis afflatibus inspicere. Verum ego (cujus iners ingenium gemino rigore torpescit, et lingua balbutiens, faucium inter rau­ cidulos cursus squallido sitis impedita rigore, non loquitur, sed potius stridet) quomodo potero divi­ nitus inspirata virorum sanctissimorum munera
polito expedire sermone, qui nec privata possum humano casu congesta negotia explicare? Ridiculo, ai fallor, ac inexplicabili ludibrio semet impendit Quisquis ultra virium suarum possibilitatem onus
assumit. Nonne ferarum sectatores, si minus captiosa industria formaverit, audax temeritas pessumdabit ? Nunquam tiro victoriæ monumenta parma, quae est picta, gestavit, si eum docta veterani exempli manus non instruxit. Nunquam etiam aeris sibi concessum patulum iter ales tutius resecavit, cui praevia dux penniger mater non fuerit. Jacebit profecto fluctuum elisione truncatus, quisquis suae procacitatis fisus auctoramento , indocilem raiis dexteram ingerit clavo: sic unusquisque in diversum imperitiae hamo inscinditur, si doctorum favoribus minime adjuvetur. Ego , beatissime vir, quaeso ut illa mihi culmen apicis tui imponat, quae facile me posse perficere non dubitat; si tamen et in hoc opere, quidquid illepide aut infacete rustica garrulitas digesserit,
æquanimiter feras, aggrediar ; et faciam quae paterna infert ac jubet auctoritas. Vale in longum tempus, domine papa.
