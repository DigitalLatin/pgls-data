IDATII EPISCOPI CHRONICON.
praefatio.
Idatius servus Domini nostri Jesu Christi universis fidelibus in Domino Jesu Christo, et ser­ vientibus ei in veritate salutem.
Probatissimorum in omnibus virorum studia, quos præcipue in fide caiholica et conversatione perfecta testes veritatis divini cultus docet assertio, ut or­ nantur decore dictorum, ita et commendantur ho­ nore meritorum, ut miram in omni opere suo ob­ tineant firmitatem. Verum Idatius provinciae Gallæ­ ciæ natus in Lemica civitate, mage divino munere, quam proprio merito, summi praesul creatus officii, ut extremus plagae, ita extremus et vitae, perexi­ guum informatus studio saeculari, multo minus do­ cilis sanctæ lectionis volumine salutari; sanctorum eruditissimorum Patrum in praecedenti opere suo, pro capacitate proprii sensus aut verbi, ostensum ab his secutus exemplar. Quorum primus Eusebius Cae­ sariensis episcopus,qui ecclesiasticas sui numeri libris
scripsit historias, ab initio Nini regnantis Assyriis, et sancti Abrahae patriarchae Hebræis, et reliquorum contemporales his annos regum, in vicesimum Con­ stantini augusti quo imperabat annum, Græci ser­ monis chronographiae concludit historia. Post hunc successor syngrapheus perfectus universis factorum dictorumque monimentis, Hieronymus presbyter, idem Eusebius cognomento, de Græco in Latinum scripturæ hujus interpres, a vicesimo anno supra dicti imperatoris in quartum decimum Valentis au­ gusti annum subditam texit historiam. Esto ut in sanctis quibus deguit Hierosolymorum locis, a me­ morato Valentis anno in tempus quo in praesenti vita duravit, forte quamplurima de his quae sunt insecuta subjecerit : quia haud umquam, dum va-
luit, a diverso styli opere cessavit. Quem quodam tempore propriae peregrinationis in supra dictis re­ gionibus adhuc infantulus vidisse me certus sum. Qui post aliquot annos beato ut erat mansit in
corpore. Si tunc proprio operi quod subdidit aliqua subjunxerit, apud eas ad quos scriptorum ejus omne opus vel summa pervenit, certa et plena cognitio est. Sed quoniam in cujusdam studii sui scriptura dixisse eum constat, debacchantibus jam in Romano solo barbaris, omnia haberi permixta atque confusa, opinamur ex hujus indicio sermonis, in hoc per se annorum volumine subdito de successione tempo­ rum ab ipso nihil adjectum. Tamen quia ad nostri temporis cursum, ut superior lectio docet, descrip­ tio defluxit annorum, cum membrana hujus historiae curam coniigisset expertis, mentem monuit imperiti, ut de cognitis, etsi in omnibus impari gressu, vel ve­ stigiis se substerneret præcessorum. Quæ fideli susci­ piens cordis intuitu, partim ex studio scriptorum, par-
tim ex certo aliquantorum relatu, partim ex cognitione quam jam lacrymabile propriae vitae tempus ostendit, quae subsequuntur adjecimus. Quorum continentiam gestorum et temporum, qui legis ita discernes. Ab anno primo Theodosii augusti in annum tertium Valenti­ niani augusti, PJacidiae reginae filii, ex supra dicto a nobis conscripta sunt studio, vel ex scriptorum stylo, vel ex relationibus indicantum. Ex in immerito allectus ad episcopatus officium, non ignarus omnium mise­ rabilis temporis ærumnarum, ct conclusi in angustias imperii Romani metas subdidimus ruituras, et quod est luctuosius, intra extremam universi orbis Gallæ­ ciam deformem ecclesiastici ordinis statum, crea­ tionibus indiscretis honestæ liberiatis interitum, et universae propemodum in divina disciplina rcli-
gionis occasum ex furentium dominantem permixta iniquarum perturbatione nationum. Haec jam quidem inserta : sed posteris in temporibus quibus offende­ rint, reliquimus consummanda.
CHRONICON.
Romanorum XXXIX, THEODOSIUS per Gratianum in consortium regni assumptus, cum ipso, et Valen­ tiniano juniore regnat annis XVII.
I. Theodosius natione Hispanus, de provincia Gal­ laecia, civitate Cauca, a Gratiano augustus appel­ latur.
Inter Romanos et Gothos multa certamina conse­ runtur.
II. Theodosius Constantinopolim ingreditur in primo consulatu suo, quem cum Gratiano agebat au­ gusto.
Alexandriae XXI habetur episcopus Theophilus vir eruditissimus, insignis qui a primo consulatu Theo­ dosii augusti Laterculum per centum annos dige. stum de paschae observatione conscripsit.
III. ( Olymp. CCXC.) Athanaricus, rex Gothorum, apud Constantinopolim decimo quinto die ex quo a Theodosio fuerat susceptus, interiit.
PAT"OL. (J.
28
IV. (Ær. Hisp. CDXC.) Gothi infida Romanis pace se tradunt.
Ambrosius in Italia Mediolani episcopus, Mar­ tinus in Galliis Turonis episcopus, et vitae me­ ritis et patratis miraculis virtutum habentur insigne-
V. Theodosius Arcadium filium suum augustum appellans, rcgui facit sibi esse consortem.
\I. (Eus. MMCD.) Honorius nascitur filius Theo. dosii.
Legati Persarum ad Theodosium Constantinopo­ lim veniunt.
VII.
(Olyap CCXCI.) Greothingorum gens a Theo­ dosio superatur.
Priscillianus declinans in haeresim Gnosticorum, per episcopos quos sibi in eadem pravitate colle-
gerat, Abulæ episcopus ordinatur : qui aliquot episcoporum conciliis auditus, Italiam petit et Ro­ man. Ubi ne ad conspectum quidem sanctorum epi­ scoporum Damasi et Ambrosii receptus, cum his cum quibus iverat, redit ad Gallias. Inibi similiter a sancto Martino episcopo, et ab aliis episcopis hære- 1icus judicatus, appellat ad Caesarem quia in Galliis his [Ms. hisdem] diebus potestatem tyrannus Maxi­ mus obtinebat imperii.
VIII. Arcadii quinquennalia celebrantur.
Romanae Ecclesiae XXXVI habetur episcopus SIRI­ CIUS.
IX. Priscillianus propter supra dictam hæresem ab episcopatu depulsus, et cum ipso Latronianus laicus, aliquantique sectatores ejus apud Trevirim
sub tyranno Maximo cæduntur. Exin in Gallæciam < Priscillianistarum haeresis invasit.
X. Maximus tyrannus occiditur per Theodosium tertio lapide ab Aquileia quinto kalendas Augustas : et eodem tempore vel ipso anno in Galliis per Arbo­ gastem [ Ms. Arvagastem ] comitem filius Maximi nomine Victor exstinctus est.
Cynegius Theodosii praefectus habetur illustris, qui factis insignibus praeditus et usque ad Ægyptum penetrans gentium simulacra subvertit.
XI. (Olymp. CCXCII.) Theodosius cum Honorio filio IUO Romam ingressus est.
XII.
XIII.
XIV. Valentinianus junior apud Viennam scelere
comitis Arbogasti [Ms. Arvagasti] occiditur, et Eu­ genius tyrannus efficitur.
XV. (Olymp. CCXCIII. Ær. Hisp. CDXXX.)
XVI. (Eus. MMCDX.) Eugenius a Theodosio au­ gusto superatus occiditur.
XVII. Theodosius invaletudine hydropis apud Me­ diolanum defunctus est anno regni sui XVII. Et iste annus, qui Theodosii XVII ipse Arcadii et Honorii in initio regni eorum primus est : quod ideo indicatur ne olympiadem quinque annorum turbet adjectio, in hoc loco tantum propter regnantum inserta a prin­ cipium.
Romanorum XL, ARCADIUS et HONORIUS Theodosii filii defunclo patre regnant annis xxx.
i.
II. (Olymp. CCXCIV.)
III. [Romanæ Ecclesiæ XXXVII habetur episcopus AMASTASIUS.]
IV.
V. In provincia tarlhaginiensi in civitate Toleto synodus episcoporum contrahitur, in qua quod gestis continetur, Symphosius et Dictinius, et alii cum his Gallæciæ provinciae episcopi, Priscilliani sectatores hæresem ejus blasphamissimam cum as- sertore eodem professionis suæ subscriptione con­ demnant. Statuuntur quaedam etiam observanda de Ecclesiæ disciplina, communicante in eodem conci-
lio Ortigio episcopo qui Cælenis fuerat ordinatus, sed agentibus Priscillianistis pro fide catholica pul­ sus factionibus exsulabat.
VI. (Olymp. CCXCV.)
VII.
VIII. Solis facta defectio tertlo idus Novembris ferla secunda.
Romanae Ecclesiæ XXXVIII [Ms. XXXVII] habe­ tur episcopus INNOCENTIUS.
IX. (Eus. MMCCCCXX.) Theodosius Arcadii filius nascitur.
X. (Olymp. CCXCVI.) Constantinopoli Joannes epi. scopus praedicatur insignis, qui ob fidem catholicam Eudoxiam Arcadii uxorem infestissimam patitur Arianam.
XI.
XII. Hierosolymis Joannes, Cæsarea Eulogius, Cypro Epiphanius, Alexandria Theophilus qui supra, episcopi habentur insignes. llieronymus presbyterio praeditus, in Bethleem Judaevicina consistens, præcipuus habetur in cunctis.
XIII. Post supra scriptos sane Arianos, qui Hic­ rosolymis ante Joannem episcopi fuerint, tdatius qui haec scribit, scire non potuit. Hunc vero san­ ctum cum sanctis Eulogio, Theophilo et Hieronymo vidit, et infantulus et pupillus.
XIV. (Olymp. CCICVII.)
XV. Alani, et Wandali, et Suevi Hispanias ingressi aera CCCCXLVII, alii quarto kalendas, alii tertio idus Octobris memorant die, tertiæ feria, Honorio VIII et
Theodosio Arcadii filio III consulibus.
Alaricus , rex Gothorum, Romam ingressus, cum intra et extra urbem caedes agerentur, omnibus in­ dultum est qui ad sanctorum limina confugerunt.
Placidia Theodosii filia, Honorii imperatoris so­ ror, a Gothis in urbe capta.
Alaricus moritur, cui Ataulfus succedit in regno.
Barbari qui in Hispanias ingressi fuerant, caede depraedantur hostili. Pestilentia suas partes non se­ gnius operatur.
XVI. Debacchantibus per Hispanias barbaris, et sæviente nihilominus pestilentiae malo, opes et con­
* Principium. Cang.iu8 in praJfadoue ad Chronicon paschale piS- i9. 27, legii iteui principiumex cod. ms., non principum, ut est in edit..
ditar in urbibus sobstantiam tyrannicus exactor dirit, et miles exhaurit [Ms. milites] : fames dira
gratur, adeo ut humanæ carnes ab humano ge­
me vi famis fuerint devoratæ : matres quoque ne­ ctis vel coctis per se natorum suorum sint pastæ orporibus. Bestiæ occisorum gladio, fame, pestilen­ tia, cadaveribus assuetæ, quosque hominum fortio­ res interimunt, eorumque carnibus pastæ passim in humani generis efferantur interitum. Et ita quatnor plagis ferri, famis, pestilentiae, bestiarum, ubique in toto orbe saevientibus, prædictæ a Domino per prophetas suos annuntiationes implentur.
XVII. Subversis memorata plagarum grassatione Hispaniæ previnciis, barbari ad pacem ineundam, Domino miserante converti, sorte ad inhabitandum
sibi provinciarum dividunt regiones. Gallæciam Wandali occupant et Suevi, sitam in extremitate Oceani maris occidua. Alani Lusitaniam et Cartha­ giniensem provincias, et Wandali cognomine Silingi Bæticam sortiuntur. Hispani per civitates et castella residui a plagis, barbarorum per provincias domi­ nantium se subjiciunt servituti.
Constantinus post triennium invasae tyrannidis ab Honorio duce Constantio intra Gallias occiditur.
XVIII. (Olymp. CCXC III.) Jovinus et Sebastianus fratres intra Galliam, et in Africa Heraclianus pari tyrannidis inflantur insania.
Augustinus Hipponerogiensis episcopus habetur insignis, inter cujus studia magnifica, Donatistas ab eo Dei adjutorio superatos, probata fides demon-
strat auctorum.
XIX. (Eus. MMCCCCXXX.) Jovinus et Sebastiunus oppressi ab Honorii ducibus Narbona interfecti sunt.
Gothi N arbonam ingressi vindemiæ tempore.
Heraclianus movens exercitum de Africa adversus Honorium, Utriculo in Italia in conflictu superatus effugit in Africam, cæsis in loco supra dicto L milli­ bus armatoram. Ipse post Carthagine in æde Memo­ riae per Honorium percussoribus missis occiditur.
XX. Ataulfus apud Narbonam Placidiam duxit uxo­ rem, in qno prephetia Danielis putatur impleta, qui ait filiam regis Austri sociandam regI Aquilonis, nullo tamen ejus ex ea semine subsistente.
XXI. Hierosolymis Joaone quo supra episcopo praesidente, sanctus et primos [Ms., præsidente san.
cto et primus] post Christum Dominum martyr Ste­ phanus revelatur.
Hieronymus, qui supra præcipuus in omnibus, ele­ mentorum quaque peritissimus Hebraeorum, in lege Domini, quod scriptum est, diurna nocturBaque me­ ditatione continuus, studia operis sui reliquit innu­ mera. Ad ultimum Pelagianorum [Ms., Pelagiani] sectam cum ejusdem auctore adamantino veritatis malleo contrivit. Adversum hos et adversum alios 'haereticos exstant ejus probatissima monimenta.
XXII. (Olymp. CCICIX.) Ataulfus a patricio Con­ stantio pulsatus, ut relicta Narbona Hispanias peteret, per quemdam Gothum apud Barcinonam [Ms. Barce­ lonam] inter familiares fabulas jugulatur. Cui suc-
cedensWallia in regno, cum patricio Constantio pace mox facta, Alanis et Wandalis Silingis, in Lu­ sitania et Baetica sedentibus adversatur.
Alexandrinae Ecclesiæ post Theophilum quis præ- sederit, ignoravi hæc scribens.
Constantius Placidiam accepit uxorem.
(Fredibalum, regem gentis Wandalorum, Ii., ullo certamine ingeniose captum ad imperatarem Honorium destinat.)
XXIII. Wallia, rex Gothorum, Romani nominis causa intra Hispanias cædes magnas efficit harba­ rorum.
XXIV. Solis facta defectio die decimo quarto kal. Augusti, qui fuit quinta feria.
Romanæ Ecclesiae XXXIX præsidet episcopus
ZOSIMUS [Ms., Eulalius].
Durante episcopo quosupra, gravissimo terræmotu sancta in Hierosolymis loca quassantur et cætera, de quibus in gestis ejusdem opiscopi scripta declarant.
Wandali Silingi in Baetica per Walliam regem omnes exstincti.
Alani qui Wandalis et Sueris potentabantur, adeo caesi sunta Gothis, ut exstincto Atace [Addace] rege ipsorum, pauci qui superfuerant, abolito regni no­ mine, Gunderici, regis Wandalorum, qui in Gallæcia resederat, se patrocinio subjugarent.
Gothi intermisso certamine quod agebant, per Constantium ad Gallias revocati, sedes in Aquita­ nica a Tolosa usque ad Oceanum acceperunt.
Wallia eorum rege defuncto. Theodoricus succe-
dit in regno.
XXV. Inter Gundericum Vandalorum, et Herme- ricum Suevorum regMa certamine orto, Suevi in \ Nervasi [Ms., Nerbasis] montibus obsidentur a Wan- dalis.
Valentinianus Constantii et Placidiæ filius na­ scitur. ,
In Gallicana regione, in civitate
rris
, multa si­ gna effecta terrifica, Paulini episcopi ejusdem civita­ tis epistola enarrat ubique directa.
XXVI. (Olymp. ccc.) Wandali Suevorum obsidione dimissa, instante Asterio Hispaniarum comite, sub vicario Maurocello, aliquantis Bracaræ in exitu suo occisis, relicta Gallæcia ad Baeticam transierunt.
[Romanæ Ecclesiæ XL præsidet episcopus Rnm.
FACIUS.]
Honorius apud Ravennam Constantium consortem sibi facit in regno.
XXVII. Constantius, imperator Ravennæ, moritur in suo tertio consulatu.
XXVIII. Castinus magister militnm cum magna manu et auxiliis Gothorum, bellum in Bxiica Wan­ dalis inferi: quos cum ad inopiam vi obsidionis ar- caret, adeo ut se tradere jam pararent, inconsulte publico certamine confligens, auxiliorum fraude de­ ceptus ad Tarraconam I Ms., Terraconam] victus
effugit.
Bonifacius palatium deserens Africam invadit.
XXIX. (Eus. MMCCCCXI.,)
XXX. (Olymp. CCCI.) Honorius actis tricennalibus , suis Ravennæ obiit.
Paulinus nobilissimus et eloquentissimus, dudum conversione ad Deum nobilior factus, vir apostoli­ cus, Nola Campaniae episcopus habetur insignis : cui Tberasia de conjuge facta soror, testimonio vitae beatæ aequatur et merito. Exstant operis ipsius egre­ gii studia prædicanda.
Romanorum XLI, THEODOSIUS Arcadii filius, ante aliquot annos regnans in partibus Orientis defuncto patre, post obitum Honorii patrui, monarcbiam te­ net imperii, cum esset annorum viginti sex.
Joannes arripit tyrannidem.
I. Theodosius Yalentinianum, amitæ suæ Placidiae filium, Constantinopoli Caesarem facit, et contra
Joannem mittit: sub quo a ducibus qui cum eo per Theodosium missi fuerant, apud Ravennam primo anno invasae tyrannidis occiditur, et Felix patricius ordinatur ex magistro militum [Ms., et magister mi­ litum].
Valentinianus qui erat Caesar, Romae Augustus ap­ pellatur.
Wandali Balearicas insulas depraedantur: deinde Carthagine Spartaria, et Hispali eversa et Hispaniis deprædatis, Mauritaniam invadunt.
II. Romanæ Ecclesiæ XLI [Ms. XL] præsidet epi­ scopus CŒLESTINUS.
III.
IV. (Olymp. CCCII.) Gundericus, rex Wandalorum, I capta Hispali, cum impie elatus manus in ecclesiam
civitatis ipsius extendisset, mox Dei judicio daemone correptus interiit. Cui Gaisericus frater succedit in regno. Qui ut aliquorum relatio habet, effectus apo­ stata de fide catholica in Arianam dictus est trans­ isse perfidiam.
V. Gaisericus, rex de Bæticæ provinciæ littore, cum Wandalis omnibus, eorumque familiis, mense Maio ad Mauritaniam, et Africam relictis transit Hispaniis. Qui prius quam pertransiret, admonitus Hermiga­ rium Suevum vicinas in transitu suo provincias de­ prædari, recursu cum aliquantis suis facto, prædan­ icm in Lusitania consequitur. Qui haud procul de Emerita, quam cum sanctae martyris Eulaliae injuria spreverat multis per Gaisericum caesis, ex his quos secum habebat, arrepto, ut putavit, Euro velocius
fugæ subsidio, in flumine Ana divino brachio praeci­ pitatus interiit. Quo ita exstincto, mox quo coeperat Gaisericus enavigavit.
IV. Suevi sub Hermerico rege medias paries Gal­ læciæ depraedantes, per plebem quae castella tutiora retinebat, acta suorum partim caede, partim captivi­ tate, pacem quam ruperant, familiarum quae tene­ bantur, redhibitione restaurant.
Per Aetium comitem haud procul de Arelate quae­ dam Gothorum manus exstinguitur, Anaolfo optimate eorum capto. Juthungi per eum similiter debellan­ tur et Non.
Felix qui dicebatur Patricius Ravennæ tumultu occiditur militari.
VII. Aetius, dux utriusque militiae, Noros
edoat
rebellantes. Rursum Suevi initam cum Gallaecis - cem libata sibi occasione conturbant. Ob quorum d, praedationem Idatius episcopus ad Aetium ducet qui expeditionem agebat in Galliis, suscipit lesatio­ nem. Yetto, qui de Gothis dolose ad Gallaeciam ve­ nerat, sine aliquo effectu redit ad Gothos.
VIII. (Olymp. CCCIII.) Superatis per Aetium in cer­ tamine Francis et in pace susceptis, Censorius co­ mes legatus mittitur ad Suevos, supra dicto secum Idatio redeunte.
Bonifacius in æmulationem Aetii de Africa per Placidiam evocatus in Italiam ad palatium redit. Qui depulso Aetio in locum ejus succedens, paucis post mensibus, inito adversum Aetium conflictu, de
vulnere quo fuerat percussus interiit. Cui Sebastia­ nus gener substitutus per Aetium de palatio supe­ ratus expellitur,
IX. (Eus. MMCCCCL.) Regresso Censorio ad pala­ tium, Hermericus pacem cum Gallaecis quos praeda­ batur assidue, sub interventu episcopali datis sibi re­ format obsidibus.
Symphosius episcopus per eum ad comitatum le­ gatus missus, rebus in cassum frustratur arreptis.
In conventu Lucensi contra voluntatem Agrestii, Lucensis episcopi, Pastor et Syagrius episcopi ordi­ nantur.
Aetius, dux utriusque militiae, Patricius appellatur.
X. Sebastianus exsul et profugus effectus, navi­ gat ad palatium Orientis.
Romanae Ecclesiae XLU [Ms. XLI] habetur episco­ pus XYSTUS.
XI. Hierosolymis Juvenalem episcopum praeside­ re, Germani presbyteri Arabicae regionis exinde ad Gallæciam venientis, et aliorum Græcorum relatione comperimus, adjicientibus Constantinopolim eum cum aliis, et Palæstinæ provinciae et Orientis episco­ pis evocatum,sub praesentia Theodosii augusti, con­ tracto episcoporum interfuisse concilio ad destruen­ dam Hebionitarum haeresim, quam Nestorius [Ms., Atticus] ejusdem urbis episcopus pravo stultissime sectae resuscitabat ingenio.
Quo vero tempore sancti Joannes, Hieronymus et alii quos supra diximus, obierint, vel quis Joanni ante Juvenalem successerit, sicut et fecisse cogni-
tum est in brevi seniorem quemdam, referentum sermo non edidit.
XII. (Olymp. CCCIV.) Narbona obsideri cœpta per Gothos.
Burgundiones qui rebellaverant, a Romanis duce Aelio debellantur.
Uno eodemque tempore Alexandriae Cyrillum epi­ scopum praesidere, et Constantinopoli Nestorium hæreticum Hebionaeum, Cyrilli ipsius ad eumdem epistola, et hæresim destruentis et regulam fidei ex­ ponentis ostendit. Haec cum aliis habentur allata.
XIII. Narbona obsidione liberatur Aetio duce et magistro militum. Burgundionum cæsa viginti mil. lia.
Rursus Censorius et Fretimundus legati mittuntur ad Suevos.
XIV. Gothorum caesa octo millia sub Aetio duce.
Suevi cum parte plebis Gallæciæ cui adversaban­ tur, pacis jura confirmant.
Hermericus rex morbo oppressus Rechilam filium suum substituit in regnum: qui Andevotum cum sua quam habebat manu ad Singillionem Bæticæ fluvium aperto marte prostravit, magnis ejus auri et argenti opibus occupatis.
XV. Carthagine fraude decepta die decimo quarto kalen. Novembris omnem Africam rex Gaisericus invadit.
Bello Gothico sub Theodorico rege apud Tolosam, Litorius Romanus dux inconsultius cum auxiliari Hu-
norum manu irruens, cæsis bis, ipse vulneratus ca­ pitur, et post dies paucos occiditur.
Inter Romanos et Gothos pax efficitur.
Gaisericus elatus impie, episcopum clerumque Carthaginis depellit ex eat et juxta prophetiam Da­ nielis, demutatis ministeriis sanctorum, ecclesias ca­ 'holicas tradit [Ms., tradidit] Arianis.
Rechila, rex Suevorum, Emeritam ingreditur.
XVI. (Olymp. CCCV.) Gaisericus, Siciliam depræda­ tus, Panormum diu obsedit: qui damnatia catholicis episcopis Maximini, apud Siciliam Arianorum du­ cis, adversum catholicos praecipitatur instinctu, ut eos quoquo pacto in impietatem cogeret Arianam: nonnullis declinantibus, aliquanti durantes in catho­ lica fide consummavere martyrium.
Censorius comes qui legatus missus fuerat ad Sue- I vos, residens Mirtyli [Martyli], obsessus a Rechila in pace se tradidit.
XVII. Rex Suevorum, diuturno per annos septem morbo afflictus, moritur Hermericus.
Rex Rechila Hispali obtenta, Bæticam et Cartha­ giniensem provincias in suam redigit potestatem.
[Romanæ Ecclesiae XLIII præsidet episcopus LEO.]
Sabino episcopo de Hispali factione depulso, in locum ejus Epiphanius ordinatur fraude, non jure.
Asturius, dux utriusque militiæ, adHispanias mis- IUS, Tarraconensium caedit multitudinem Bacau­ darum.
XVIII. Cometae sidus apparere incipit mense De­ cembri; quod per menses aliquot visum, subsequen-
tis in pestilentia plagae quae fere in toto orbe diffusa est, praemisit ostentum.
Constantinopolitanæ ecclesiae depulso Nestorio praesidet episcopus Flavianus.
XIX. (Eus. MMCCCCLX.) Asturio magistro utriusque militiae,gener ipsius successor ipsi mittitur|Merobau­ dis, natu nobilis et eloquentiae merito, vel maxime in poematis studio veteribus comparandus, testimo­ nio etiam provehitur statuarum. Brevi tempore po­ testatis suæ Aracellitanorum frangit insolentiam Ba­ caudarum. Mox nonnullorum invidia perurgente, ad urbem Romam sacra praeceptione revocatur.
XX. (Olymp. CCCVI.) Sebastianus illic quo confu­ gerat, deprehensus sibi adversa moliri, e Constant.
nopoli fugit admonitus, et ad Theodorem regem Gothorum veniens, conquacsitam sibi, qua potuit, Barcinonam hostis factus ingreditur.
XXI. In Asturicensi urbe Gallacciae, quidam ante aliquot annos latentes Manichæi gestis episcopalibus deteguntur; quae ab Idatio et Turibio epiacopis qui eos audierant ; ad Antoninum Emeritensem episco­ pum directa sunt.
Wandali navibus Turonio in littore Gallæciæ re­ pente advecti, familias capiunt plurimorum.
Sebastianus de Barcilone fugatus migrat ad Wan­ dalos.
Per episcopum Romae tunc praesidentem gesta de Manichæis per provincias diriguntur.
XXII. Vitus magister utriusque militiae factus, ad
Hispanias missus, non exiguae manus fultus auxilio, cum Carthaginienses vexaret et Baeticos, succeden­ tibus cum rege suo illic Suevis, superatis etiam in congressione qui ei ad depraedandum in adjutorium venerant, Gothis, territus miserabili timore diffugit. Suevi exin illas provincias magna deprædatione sub­ vertunt.
XXIII. Romanae Ecclesiae XLIII [Ms. XLII] præsi­ det episcopus Leo : hujus scripta per episcopi Turi­ bii diaconem Pervincum contra Priscillianistas ad Hispanienses episcopos deferuntur. Inter quae ad episcopum Turibium de observatione catholicae fidei et de hæresum blasphemiis disputatio plena dirigi­ tur, quae ab aliquibus Gallaecis subdolo probatur arbitrio.
Solis facta defectio die nono kal. Januarias, qui fui tertia feria.
XXIV. (Olymp. CCCVII.) Rechila, rex Suevorum , Emeritae gentilis moritur mense Augusto : cui mox filius suus catholicus Rechiarius succedit in regnum, nonnullis quidem sibi de gente sua aemulis, sed laten­ ter: obtento tamen regno, sine mora ulteriores regio­ nes invadit ad prædam.
Pascentium quemdam urbis Romae qui de Astorica diffugerat, Manichaeum Anloninus episcopus Emeri­ tae comprehendit, auditumque etiam de provincia Lusitania facit expelli.
Per Agiulfum Hispali Censorius jugulatur.
XXV. Rechiarius accepta in conjugium Tbeodoris regis filia, auspicatus initium regni, Vasconias deprae-
datur mense Februario.
Basilius ob testimonium egregii ausus sui congre. gatis Bacaudis in ecclesia Tyriassone foederatos oc­ cldit: ubi et Leo ejusdem ecclesiæ episcopus, nb eisdem qui cum Basilio aderant, in eo loco obiit vul­ neratus.
Rechiarius mense Julio ad Tbeodorem socerum profectus, Caesaraugustanam regionem cum Basilio in reditu depraedatur. Irrupta per dotum Herdensi urbe, acta est non parva captivitas.
XXVI. Asturius vir illustris ad honorem provehi­ tur consulatus.
Sebastianus exsul factus ad perniciosam sibi, sicu' post exitus docuit, Gaiserici confugit potestatem :
parvo post tempore quam venerat per eum jubetur occidi.
De Galliis epistolæ dereruntnr Flaviani episcopi ad Leonem episcopum missae, cum scriptis Cyrilli epi­ scopi Alexandrinl ad Nestorium Constantinopolita­ num de Eutychete Hebionita haeretico, et Leonis epi­ scopi ad eumdem responsa, quae cum aliorum episco­ porum et gestis et scriptis per ecclesias dirigun­ tur.
XXVII. Theodosius imperator moritur Constanti­ nopoli anno aetatis suae quadragesimo octavo.
Post quem XLIII statim apud Constantinopolim MARCIANUS a militibus et ab exercitu, instante sorore Theodosii Pulcheria regina, efficitur imperator. Qua sibi in conjugium assumpta, regnat inpartibus Orien-
tis.
XXVTII. (Olymp. CCCVIII.) Valentiniani imperatoris mater Placidia moritur apud Romam.
In Gallæcia terræmotus assidui, signa in coelo plurima ostenduntur. Nam pridie nonas Aprilis tcr­ tia feria, post solis occasum, ab Aquilonis plaga coe­ lum rubens sicut ignis aut sanguis efficitur, inter­ mixtis per igneum ruborem lineis clarioribus in speciem hastarum rutilantium deformatis : a die clauso usque in horam noctis fere tertiam signi durat ostensio, quae mox ingenti exitu perdocetur.
Gens Hunnorum pace rupta deprædatur provincias Galliarum : plurimae civitates effractæ, in campis Catalaunicis, haud longe de civitate quam effrege­ rint, Mertis, Actio duci et regi Theodori, quibus
erat in pace societas, aperto marte confligens, divino cæsa superatur auxilio : bellum nox intempesta di­ remit. Rex illic Theodores prostratus occubuit: ccc ferme millia hominum in eo certamine cecidisse memorantur.
Multa anno signa procedunt. Quinto kal. Octobris a parte Orientis luna fuscatur. In diebus sequentis paschae visa quædam in coelo regionibus Galliarum, epistola de his Eufronii Auguslodunensis episcopi ad Agrippinum comitem facta evidenter ostendit. Stella cometes a decimo quarto kal. Julias apparere inci­ pit, quae III kal. diluculo ab Oriente visa, post occa­ sum solis ab occidua parte mox cernitur. Kalendis Augusti a parte occidentis apparet.
Occiso Theodore Thorismo filius ejus succedit in
regno.
Hunni cum rege suo Attila, relictis Galliis post certamcn, Italiam petunt.
XXIX. (Eus. MMCCCCLXI.) Secundo regni anno prin­ cipis Marciani, Hunni qui Italiam prædabantur, ali­ quantis etiam civitatibus irruptis, divinitus partim fame, partim morbo quodam plagis coelestibus fe­ riuntur : missis etiam per Marcianum principem Actio duce caeduntur auxiliis; pariterque in sedibus suis et cœlestibus plagis, et per Marciani subiguntur excr­ citum : et ita subacti, pace facta cum Romanis pro­ prias universi repetunt sedes, ad quas rex eorum Attila mox reversus interiit.
Ad Suevos Mansuetus comes Hispaniarum, et
Fronto similiter comes, legati pro pace mittuntur et obtinent conditiones injunctas.
Thorismo, rex Gothorum, spirans hostilia a Theu­ dorico et Frederico fratribus jugulatur : cui Tbeode­ ricus succedit in regno.
XXX. Tertio regni anno principis Marciani regina moritur Pulcheria mense Julio.
Per Fredericum Theudorici regis fratrem Ba­ cauda Tarraconenses caeduntur ex auctoritate Ro­ mana.
In Gallæcia terræmotus, et in sole signum in orto, quasi altero secum concertante monstratur.
Actius dux et patricius fraudulenter singularis so­ citus intra palatium manu ipsius Valentiniani impe­ ratoris occiditur. Et cum ipso per spatarium ejus
aliqui singulariter intromissi jugulantur honorati.
His gestis legatos Valentinianus mittit ad gentes, ex quibus ad Suevos venit Justinianus.
XXXI. Quarto regni anno principis Marciani per duos barbaros Aetii familiares Valentinianus Romæ imperator occiditur in campo, exercitu circumstan­ te, anno ætatis suæ XXXVI, et regni xxxi. Post quem mox Maximus ei consulibus XLIII Romæ Augustus appellatur : qui cum imperator factus relictam Va­ lentiniani sibi duxisset uxorem, et filio suo ex priore conjuge Palladio qoem Cæsarem fecerat, Valenti­ niani filiam in conjugium tradidisset, magnorum me­ tuum quos verebatur, perturbatione distortus, et quia in occisorum per Valentinianum, et in Ipsius interitum Valentiniani, ambitu regni consilia sce-
lesta patrata contulerat, cum imperium deserere vellet et Romam, vix quatuor regni sui mensibus expletis, in ipsa urbe tumultu populi et seditione oc­ ciditur militari.
Ipso anno in Galliis Avitus Gallus civis ab exercitu Gallicano et ab honoratis, primum Tolosæ, dehinc apud Arelatum Augustus appellatus, Romam pergit et suscipitur.
Usque ad Valentinianum Theodosii generatio tenuit principatum.
Romanorum XLIII, MARCIANUS quarto jam regni sui anno obtinet monarchiam.
I. (Olymp. CCCIX.) Per Avitum, qui a Romanis et evocatus et susceptus fuerat imperator, legati ad Marcianum pro unanimitate mittuntur imperii.
Gaiscricus sollicitatus a relicta Valentiniani, ut malum fama dispergit, prius quam Avims augustus fieret, Romam ingreditur, direptisqae opibus Roma­ norum Carthaginem redit, relictam Valentiniani et fllias duas, et Actii filium Gaudentium nomine, secum ducens.
Suevi Carthaginienses regiones quas Romanis red- diderant, deprædantur.
Marcianus et Avitus concordes principatu Romani utuntur imperii.
Per augustum Avitum Fronto comes legatus mit­ titur ad Suevos. Similiter et a rege Gothoram Theu­ dorico; quia fidus ltomano esset imperio, legati ad eosdem mittuntur, ut tam secum quam cum Romano
Imperio, quia uno essent pacis fœdere copulati, ju- rati foederis promissa servarent. Remissis legatis utriusque partis atque omni juris ratione violata, Suevi Tarraconensem provinciam quæ Romano im­ perio deserviebat, invadunt.
De Erulorum gente septem navibus in Lucensi lit­ tore aliquanti advecti, viri ferme CCCC expediti, su­ perventu multitudinis congregatæ duobus tantum ex tuo numero effugantur occisis, qui ad sedes proprias redeuntes, Cantabriarum et Vardulliarum loca mari­ lima crudelissime depraedati sunt,
Legati Gothorum rursum veniunt ad Suevos: post quorum adventum rex Suevorum Rechiarius cum magna suorum multitudine regiones provinciæ Tar­ raconensis invadit, acta illic deprædatione, et grandi
ad Gallaeciam captivitate deducta.
Mox Hispanias rex Gothorum Theudoricus cum ingenti exercitu suo, et cum voluntate et ordinatione Aviti imperatoris ingreditur. Cui cum multitudine Suevorum rex Rechiarius occurrens duodecimo de Asturicensi urbe milliario, ad fluvium nomine Urbi­ cum, tertio nonas Octobris die, sexta feria inito mox certamine superatur : caesis suorum agminibus, ali­ quantis captis, plurimisque fugatis, ipse ad extre­ mas sedes Gallæciæ plagatus vix evadit ac profugus.
Theudprico rege cum exercitu ad Bracaram extre­ mam civitatem Gallaeciae pertendente, quinto kal. Novemb. die dominico, etsi incruenta, fit tamen satis mœsta et lacrymabilis ejusdem direptio civitatis. Romanorum magna agitur captivitas captivorum,
sanctorum basilicæ erratae, altaria sublata atque confracta, virgines Dei exin quidem adductæ, sed integritate servata, clerus usque ad nuditatem pu­ doris exutus, promiscui sexus cum parvulis, de locis refugii sanctis populus omnis abstractus, jumento­ rum, pecorum, camelorumque borrore locus sacer impletus, scripta super Jerusalem ex parte coelestis iræ revocavit exempla.
II. Rechiarius ad locum qui Portucale appellatur, profugus regi Theudorico captivus adducitur : quo in custodiam redacto, caeteris qui de priore certa­ mine superfuerant, tradentibus se Suevis, aliquantis nihilominus interfectis, regnum destructum et fini­ tum est Suevorum.
Hisdem diebus Recbimeris comitis circumventio-
ne, magna multitudo Wandalorum, quae se de Car­ thagine cum LX navibus ad Gallias vel ad Italiam moverat, regi Theudorico nuntiatur occisa per Avi­ tum.
Hesychius tribunus legatus ad Theudoricum cum sacris muneribus missus ad Gallæciam venit, nun­ tians ei id quod supra, in Corsica cæsam multitudi­ nem Wandalorum, et Avitum de Italia ad Gallias Arelate successisse. Orientalium naves Hispalim ve­ nientes per Marciani exercitum cæsas nuntiat.
Occiso Rechiario mense Decembri, rex Theudori­ cus de Gallaecia ad Lusitaniam succedit.
In conventus parte Bracarensis latrocinantum de­ prædatio perpetratur.
Alulfus deserens Gothos in Gallaecia residet.
Suevi qui remanserant in extrema parte Gallæ­ ciae, Massiliae filium nomine Maldram sibi regem constituunt.
Tbeudoricus Emeritam deprædari volens, beatae Eulaliae martyris terretur ostentis
III. Avitus tertio anno postea quam a Gallis et a Gothis factus fuerat imperator, caret imperio, Gotho­ rum promisso destitutus auxilio, caret et vita.
In Orientis partibus septimo anno imperii sui mo­ ritur Marcianus.
Romanorum XLIV, MAJORIANUS in Italia, et Con­ stantinopoli LEO augusti appellantur.
I. Theudoricus adversis sibi nuntiis territus, mox post dies paschae, quod fuit quinto kal. Aprilis, de
Emerita egreditur, et Gallias repetens partem ex ea quam habebat multitudine variae nationis, cum du­ cibus suis ad campos Gallæciæ dirigit: qui dolis et perjuriis instructi, sicut eis fuerat imperatum, Astu­ ricam quam jam praedones ipsius sub specie Roma­ nae ordinationis intraverant, mentientes ad Suevos qui remanserant, jussam sibi expeditionem, ingre­ diuntur pace fucata solitae arte perfidiae. Nec mora promiscui generis reperta illic caeditur multitudo, sanctae effringuntur ecclesiae, altaribus direptis et demolitis, sacer omnibus ornatus et usus aufertur. Duo illic episcopi inventi cum omni clero abducun­ tur in captivitatem : invalidior promiscui sexus agi­ tur miseranda captivitas; residuis et vacuis civitatis domibus datis incendio, camporum loca vastantur.
Palentina civitas simili quo Asturica, per Gothos perit exitio. Unum Coviacense castrum tricesimo de Asturica milliario a Gothis diutino certamine fatiga­ tum, auxilio Dei, hostibus et obsistit et prævalet; quam plurimis ex eorum manu interfectis, reliqui revertuntur ad Gallias.
Aiulfus dum regnum Suevorum spirat, Portucale moritur mense Junio.
Suevi in partes divisi pacem ambiunt Gallaecia­ rum : e quibus pars Frantanem, pars Meldram re­ gem appellat. Solito more perfidiae Lusitaniam de­ praedatur pars Suevorum Maldram sequens : acta illic Romanorum crede, prædisque contractis, civitas Ulyxippona sub specie pacis intratur.
Frantanes moritur per Pascha et Pentecosten. In-
bente Maldra Suevi in solitam perfidiam versi, re­ gionem Gallæciæ adhaerentem flumini Durio depræ­ dantur. Quinto idus Junias die, quarta feria, ab hora quarta in boram sextam, ad speciem lunæ quintae vel sextae, sol de lumine orbis sui minoratus apparuit.
II. (Olymp. CCCX.) Gothicus exercitus duee suo Cy. rila a Theudorico rege ad Hispanias missus mense Julio succedit ad Baeticam. Legati Gothorum et Wandalorum pariter ad Suevos veniunt, et rever­ tuntur.
III. Theudoricus cum duce suo Sunierico exercitus sui aliquantam ad Bæticam dirigit manum : Cyrila revocatur ad Gallias. Suevi nihilominus Lusitaniæ
partes cum Maldra, alii cum Rechimundo Gallæciam , deprædantur.
Eiuli maritima conventus Lucensis loca nonnulla crudelissime invadunt ad Bæticam pertendentes.
Maldras germanum suum fratrem Interficit, et Por­ tucale castrum idem hostis invadit.
Inter Suevos et Gallaecos interfectis aliquantis ho­ nestis natu, malum hostile miscetur.
Legati a Nepotiano magistro militiæ, et a Sunie­ rico comite missi veniunt ad Gallæcios, nuntiantes Majorianum augustum et Theudoricum regem firmis­ sima inter se pacis jura sanxisse, Gothis in quodam certamine superatis.
IV. (Eus. MMCCCCLXXX.) Maldras in fine mensis Februarii jugulatus merito perit interitu.
Per Suevos Luco habitantes, in diebus paschæ, Romani aliquanti cum rectore suo honesto natu re. pentino securi de reverentia dierum occiduntur in­ cursu.
Mense Maio Majorianus Hispanias ingreditur im­ perator : quo Carthaginiensem provinciam perten­ dente, aliquantas naves quas sibi ad transitum ad­ versum Wandalos præparabat, de littore Carthagi­ niensi commoniti Wandali per prodilores abripiunt. Majorianus ita sua ordinatione frustratus ad Italiam revertitur.
Pars Gothici exercitus a Sunierico et Nepotiano comitibus ad Gallæciam directa, Suevos apud Lu­ cum depraedantur : quæ Dictinio [Ms. Suevos apud Lucum deprædatur habitantes, qu:e Dictinio], Spi­
nione et Ascanio delatoribus, spargentibusque ad terrorem propriae venena perfidiæ, indicata recurrit ad suos : ac mox iisdem delatoribus quibus supra, Frumarius cum manu Suevorum quam habebat im­ pulsus, capto Idatio episcopo septimo kalend. Au­ gusti in Aquæflaviensi ecclesia, eumdem conventum grandi evertit excidio.
Rechimundus vicina sibi pariier Auregensium loca, et Lucensis conventus maritima populatur.
Inter Frumarium et Rechimundum oritur de regni potestate dissensio.
Gallæciorum et Suevorum pacis quaedam umbra conscritur.
A Theudorico legati ad Suevos veniunt et recur­ runt.
Suniericus Scallabim cui adversabatur, obtinet civitatem.
Idatius qui supra, tribus mensibus captivitatis im­ pletis, mense Novembri, miserantis Dei gratia, contra votum et ordinationem supra dictorum delatorum redit ad Flavias.
De rege Theudorico legati gentis perfidæ rever­ tuntur.
Gaisericus rex a Majoriano imperature per legatos postulat pacem.
V. Majorianum de Galliis Romam redeuntem, et Romano imperio vel nomini res necessarias ordi­ nantem, Rechimer livore percitus et invidorum con­ silio fultus, fraude interficit circumventum.
Romanorum XLV, SEVERUS a senatu Romae au­ gustus appellatur anno imperii Leonis quinto.
V!. I. (Olymp. CCCXI.) Suniericus redit ad Galliaa. Nepotianus Theudorico ordinante Arborium accipit successorem.
In provincia Gallaecia prodigiorum videntur signa diversa. Æra D, VI nonas Martias pullorum cantu, ab occasu solis luna in sanguinem plena convertitur. Idem dies sexta feria fuit.
Antiochia major Isauriæ [Forte, majoris Syriæ] inobediens monitis salutaribus, terra dehiscente de. mergitur, tantum ipsius civitatis aliquantis qui eum obaudientes timori Domini sunt secuti, de interitu liberatis, turrium etiam solis cacuminibus exstanti­ bus super terram.
Gaisericus Valentiniani relictam Constantinopolim remittit. Filine ipsius, una Genloni Gaiserici filio, alia Olybrio senatori urbis Romæ jure matrimonii copulantur.
Agrippinus Gallus et comes et civis, Ægidio co­ miti viro insigni inimicus, ut Gotborum mereretur auxilia, Narbonam tradidit Theudorico.
Adversus Ægidium comitem utriusque militiæ, virum, ut fama commendat, Deo bonis operibus complacentem, in Armoricana provincia Fretiricus frater Theuderici regis insurgens, cum his cum qui­ bus fuerat, superatus occiditur.
Cum Palegorio viro nobili Gallæciæ, qui ad supra dictum fuerat regem Cyrila legatus, ad Gallaeciam veniens, euntes ad eumdem regem legatos obviat
Rechimundi : qui regressi in celeri, revertentem Cyrilam in Lucensi urbe suscipiunt. Post cujus mox egressum de Gallaecia, Suevi promissionum suarum ut semper fallaces et perfidi, diversa loca infelicis Gallæciæ solito depraedantur.
Per Theudoricum ad Suevos Remismundus et Cy­ rila cum aliquantis Gothis qui prius venerant, remit. tuntur. Cyrila in Gallæcia remanente, Remismundo mox recurrentc ad regem, inter Gallaecos et Suevos indisciplinata perturbatio dominatur.
Romanae Ecclesiæ XLIV [Ms. XLIII] praesidet epi. scopus HILARUS.
VII. II. Nepotianus recedit e corpore.
Frumario mortuo, Rechimundus omnibus Suevis in suam ditionem regali jure revocatis, pacem refor-
I mat elapsam.
Mense Maio supra dicti viri Ægidii legati per Oceanum ad Vandalos transeunt, qui eodem cursu Septembri mense revertuntur ad suos.
Decimo tertio kalend. Augusti die, secunda feria, in speciem lunæ quintae sol de lumine suo ab hora tertia in horam sextam cernitur minoratus.
Legatos Remismundus mittit ad Theudoricum; qui similiter suos ad Remismundum remittit, cum ar­ morum adjectione vel munerum, directa et conjuge quam haberet.
Vandali per Marcellinum in Sicilia caesi effugantur ex ea.
Ægidius moritur, alli dicunt insidiis, alii veneno
deceptus. Quo desistente, moi Gothi regiones inva­ dunt quas Romano nomini tuebatur.
Suevi Conimbricam dolose ingressi, familiam no. bilem Cantabri spoliant, et captivam abducunt matrem cum filiis.
Legati eodem anno duabus vicibus a rege Suevo­ rum mittuntur ad regem Theudoricum, ad quem et Arborius proficiscitur evocatus.
[VIII. III.] Reversi legati Suevorum obiisse nun­ tiant Severum imperii sui anno quarto, qui supra remittuntur ad Conimbricam.
Ajax natione Galaia, effectus apostata et senior Arianus, inter Suevos regis sui auxilio hostis ca­ tholicæ fidei et divinæ Triuitatis emergit. Ad Galli­ canam Gothorum habitationem hoc pestiferum ini-
mici hominis virus advectum.
Suevi adversum Aunonensem saeviunt plebem: qua de causa legati a Theuderico ad Remismundum mittuntur incassum, sprelique ab eo mox redeunt.
De Constantinopoli a Leone augusto Anthemius frater Procopii cum Marcellino, aliisque comitibus viris electis, et cum ingenti multitudine exercitus copiosi, ad Italiam Deo ordinante directus ascen­ dit.
Romanorum XLVI, ANTHEMIUS octavo milliario de Roma Augustus appellatur, anno Leonis imperii oc­ tavo, mense Augusto.
IX. I. Expeditio ad Africam adversus Wandalos ordinata metabularum commutatione et navigationis inopportunitate revocatur.
Per Theudericum Salla legatus miuitur ad Re­ mismundum regem Suevorum, qui reversus ad Gal­ lias eum a fratre suo Eurico [In ms. Euvericu] re­ perit interfectum.
Euricus pari scelere quo frater, succedit in re­ gnum : qui honore provectus et crimine, legatos ad regem dirigit Suevorum, quibus sine mora a Remis­ mundo remissis,cjusdem regis lesati ad imperatorem, alii ad Wandalos, alii diriguntur ad Gothos.
De Aunonensi plebe cui Suevorum adversabatur hostilitas, Opilio cum viris secum a rege profectis, ct cum aliquantis qui cum ipso missi fuerant, re­ vertitur.
Gothi qui ad Wandalos missi fuerant, supra dictæ
expeditionis rumore perterriti revertuntur in celeri : pariter et Suevi, qui post legatos, more solito per diversa loca in prædam dispersi fuerant, revocantur: sed paucis post mensibus ipse rex Suevorum ad Lu­ sitaniam transit.
II. (Olymp. CCCXII.) Conimbrica in pace decepla di­ ripitur: domus destruuntur cum aliqua parte muro-
rum, habitaloribusque captis atque dispersis, et regio desolatur et civitas.
Legati de Gothico reversi portenta, in Galliis visa aliquanta, in conspectu..... similem ipsi de conti­ nuo paruisse solem alium visum ....solis occasu. Congregatis etiam quodam die concilii sui Gothis, tela quae habebant in manibus a parte ferri vel acie, alia viridi, alia roseo, alia croceo, alia nigro colore naturalem ferri speciem aliquamdiu non habuisse mutata. Medio Tolosæ civitatis hisdem diebus e terra sanguinem crupisse, totoque diei fluxisse curriculo.
III. Legatorum Suevorum reditum aliquanta Go­ thorum manus iosequens Emeritam petit.
Ulyxippona a Suevis occupatur, cive suo qui illic praeerat, tradente Lusidio. Hac re cognita Gothi qui
venerant, invadunt et Suevos depraedantur, pariter et Romanos ipsis in Lusitaniæ regionibus servientes.
Legati qui ad imperatorem missi fuerant, redeunt, nuntiantes sub praesentia sui magnum valde exerci­ tum cum tribus ducibus lectis adversum Wandalos a Leone imperatore descendisse, directo Marcellino pariter cum manu magna eidem per imperatorem Anthemium sociata. Rechimernm generum Anthemii imperatoris, et patricium factum : Asparem degra­ datum ad privatam vitam, filium ejus occisum, ad­ versum Romanum imperium, sicut detectique sunt, Wandalis consulentes.
Hilaro defuncto sex sacerdotii sui annis expletis, XLV Romanae Ecclesiæ SIMPLICIUS episcopus ordi­ natur.
Aunonenses pacem cum rege faciunt Suevorum, qui et Lusitaniae et conventus Asturicensis quædam loca prædantes invadunt.
Gothi circa eumdem conventum pari hostilitate de­ saeviunt, partes etiam Lusitaniae depraedantur.
Lusidius per Remismundum cum suis hominibus Suevis ad imperatorem in legatione dirigitur.
Durissimus extra solitum hoc eodem tempore an­ nus biberni, veris, aestatis, autumni in aeris, et om­ nium fructuum permutatione diffunditur.
Signa etiam aliquanta et prodigia in locis Gallæciæ pervidentur. In flumine Minio, de municipio Lais milliaro ferme quinto, capiuntur pisces quatuor novi visu et specie, sicut retulere qui cœperant Christiani
et religiosi, Hebræis et Græcis literis, Latinis autem aerarum numeris insigniti, ita CCCLXV anni circulum continentes, pari mensium intervallo. Haud procul de supra dicto municipio in speciem lenticulae viri­ dissimorum ut herba quædam forma granorum plena amaritudine defluxit e coelo, et multa alia ostenta quae memorare prolixum est.
