ANTONINI HONORATI CONSTANTINIENSIS EPISCOPI EPISTOLA CONSOLATORIA AD ARCADIUM ACTUM IN EXSILIUM A GENSERICO REGE VANDALORUM.
(Max. Biblioth. Bign. tom. VIII.)
Perge, fidelis anima, perge; et confessor unitatis, gaude, quia pro nomine Christi pati meruisti contu­ meliam, sicut aposloli cum flagellati sunt. Ecce jam serpens ille sub pedibus tuis jacet, ipse confligere potuit; sed ipse cecidit, quia te elidere non potuit. Rogo te, preme caput ejus; non surgat isto in agone martyrii, nemo te commoveat. Ecce gaudet Christus et inspicit te; lætantur angeli, et adjuvant te: turba daemonum calcaneum tuum observat; ne deficias, ut dsemones qui nunc lugent, gaudeant. Tecum est omnis chorus martyrum praecessorum tuorum; ex­ spectant te martyres et defendunt, et coronam ex­ tendunt. Rogo te, tene quod tenes, ne alter accipiat coronam tuam (Apoc. XXXI). Quantum temporis est quo pugnaturus eris! et quantum temporis erit quo
in æternum, victurus eris! Jam coepisti, perfice: houie apparet cur pateris; Dominum nihil latet; non te fallat diabolus in causa, cum tibi ingerit nebulam; hoc vult ne charissimus patiaris. Verum, frater, habes certamen; integra est ista confessio : Si mortuus fueris, certus esto, mar1yr eris.
Job non attendit uxorem, et ideo vicit; non fami- Has, non divitias, non amicos, et merito superavit. Adam mulierem suam plus satis dilexit, et ideo tam lacrymabiliter cecidit. Sic dicit Dominus : Qui non dimiserit patrem, aut matrem, aut uxorem, aut filios, aut filias propter me, non est meus discipulus (Marc. x ). Quid, si conditione viae mortuus esses, uxor te aut familia habuit revocare? Nam quem tenuisti, ipsum attende, ipsi hære ; lene eum fortiter, ne dimit-
tas, ne resoexeris retro ad uxorem aut familiam.
Sursum cor, perfectam inchoasti pugnam. Ipse ar­ changelus qui cecidit, dimicat; ipse tecum luctatur; sed tecum est Pater et Filius et Spiritus sanctus. Vide ne timeas, adjuvat te ut coronet te. Septem filios Machabæa mater pro Christo misit ad mortem. Ante eam cruciabantur, et ipsa magis eos hortabatur ut morerentur : ipsa autem post filios occisos, ecce jam exsultat cum filiis coronata. Respice quia in utero matris Deus te fecit; ipse tibi spiritum et ani­ mam dedit, ipso te ornavit ratione et sapientia. Ipse coelum fecit et terram, et omnia quæin eis sunt. Sic te vult suscipere pro fide morienlem, ut tibi plenam exhibeat majestatem. Respice mundum : periturus est. Respice solem ct lunam et stellas : et ipsa sol­ venda sunt. Conflige fortiter pro anima tua, quæ aut
semper vivit aut semper perit. Ecce dimissa sunt tibi peccata tua ; et omnes iniquitates tuas Deus pro hac pugna delebit, quascumque usque hodie com­ mittere potuisti.
Audi de hac re Ezechielem prophetam dicentem : Quacumque die iniquus conversus fuerit ab iniquitate sua et fecerit justitiam, omnes iniquitates ejus non me­ morabor ulira, dicit Dominus (Ezech. m). Justitia tua, fides tua (quia justus ex fide vivit [Rom. i, Hebr. x]), tribulatio, exspoliatio, exsilium, remissionem tibi contulit peccatorum; mors autem aperit tibi regna coelorum. Qualis eris cum te cum sancto Stepbano videris? Qualis eris cum Petrum et Paulum, quos ro­ gare solebas ut patronos, habebis amicos? Christum mox tua anima videbit; et corpus tuum erit in refri-
gerio resurrectionis, ut et ipsa caro videat quod tua
anima cum exierit mox videbit. Fremit diabolus, gaudet Christus. Roga, plora, posce auxilium; et mox accipies in mente solatium. Time poenas æter­ nas, ubi semper ardetur, ubi semper in tenebris et corpus et anima cruciatur, ubi cum diabolo anima et corpus in æternum exuritur. Gehennas expa­ vesce, et Christum modo tene. Modo est ut aut vivas aut pereas. Nemo te recuperabit si in ista pugna de­ feceris. Et quid tibi prodest, si diabolo consenseris, et mox corpus amiseris? Aut nescis quia vita cor­ poris tui in potestate est Dei tui, qui tibi confestim auferre potest carnem, si dereliqueris fidem? Qui­ dam Cbristianus dum pro fide in eculeo torqueretur, retulit astitisse sibi angelum splendido vultu, cum linteo aqua perfuso, qui ei aquam in faciem spargeret
et linteo detergeret. Donec tortus est iste, angelus non recessit, consolans eum et refrigerans eum. Con­ fessor autem Christi poenas quas sustinebat penitus non sentiebat. Minus tormenta sentiuntur quando pro Christo pugnatur, quia virtus animi superat do­ lores mundi; et cum invocala fuerit divinitas, miti­ gatur tormentorum acerbitas. Eccc pro homine tentus es; et afflictus non perdes fidem, etiam si amiseris carnem. Exbibe Deo hanc perseverantiam, et ne valde timeas poenam; aut enim grandis erit, et cito finietur; aut levis erit, et non valde cruciabitur anima. Tu tamen exora, quia luctari coepisti nec de­ fecisti; martyrium inchoasti, custodi animam tuam. Adjuro te per Trinitatis unitatem, pro qua pateris mortem, serva cor tuum, et confirma per Spiritum
sanctum, quem in te exsufflare voluisti, et quem in te honorasti. Conflige fortiter per puritatem bapti­ smi, quod contemnere noluisti. Securus esto de co­ rona; securus pugna, donec voluerit tibi Dominus terminare victoriam. Probat modo Deus animum tuum; ibi est oculus Dei : contemplatur te de hora in ,horam, quid agas, quid cogites, quomodo pugnes, quomodo stes. Si firmum tc viderit, gaudet et adju­ vat ; si infirmum, succurrit et sublevat.
Tu tamen certa pro veritate usque ad mortem; et eris non solum tibi, sed et cæteris in salutem : alio­ quin a te Deus exiget et tuam animam et alienas. Si­ gnifer es Christi; in acie primus ambulas : si tu cecideris, ab aliorum morte non eris immunis. Haec time : nam et, si viceris, pro multorum salute pu-
gnasli, et coronam multiplicem accepisti. Deus unus est, Deus non potest esse minor, Deus non potest immutari. Scis ista, tene fortiter veritatem. Audi autem breviter quod præmisi. Deus unus est : Pater et Filius et Spiritus sanctus, et tamen ad solum Christum pertinet caro. Nempe aliud est anima, aliud ratio : et tamen Hi anima est ratio. Et una est anima; sed aliud anima agit, aliud ratio : anima vivit, ratio sapit. Ad animam pertinet vita; ad rationem periinet sapientia : et tamen nec anima est sine ratione, nec ratio sine anima; et cum unum sint, anima sola sus­ cepit vitam, ratio sola suscepit sapientiam. Sic Pater e t Filius, licet unum sint, et unus Deus sit, tamen ad so­ um Christum pertinet caro, sicut ad solam rationem
pertinet sapientia, licet non recedat ab anima. Ecce igi­ tur in sole calor et splendor in uno radio sunt, sed calor exsiccat, splendor illuminat: aliud suscipit ca­ lor, aliud suscipit splendor, licet ab invicem calor et splendor non possint separari. Suscepit ergo splendor illuminationem, nou fervorem; suscepit calor fervo­ rem, non illuminationem.
Aliud ergo singulariter agunt, et tamen ab invicem non recedunt. Sic et Filius suscepit solus carnem, et tamen non deseruit Patrem, nec se divisit a Patre. Filius itaque suscepit carnem in proprietate, et ta­ men et Pater et Spiritus sanctus non defuerunt ma­ jestate. In divinitate aequalitas, in carne Filii pro­ prietas : nec tamen ab eo Patris aut Spiritus sancti recessit divinitas. Carnem suscepit Christus, num-
quid a Patre aut a Spiritu sancto recessit? Ergo vera est unitas. Implevit autem carnem Christi, et Pater et Spiritus sanctus; sed majestate non susceptione. Vis scire quia in eo fuit Pater : Non sum solus, in­ quit Christus, sed et Pater mecum est (Joan. XVI). Audi de Spiritu sancto, quia, quod cum eo erat, evangelista referat : Jesus plenus Spiritu sancto re­ gressus ad Jordanem (Luc. IV). Ecce solus Christus suscepit carnem, et tamen Pater et Spiritus sanctus non defuerunt majestate. Si coelum et terram im­ plent, carnem Christi deserere non potuerunt, quando in divinilalis unitate manserunt.
Ad hoc, citharam respice, ut musicum melos sonis dulcibus reddat : tria pariter adesse videntur, ars, manus et chorda. Ars dictat, manus tangit, resonat
chorda. Tria operantur, sed sola chorda resonat quod auditur. Nec ars nec manus sonum reddunt, sed eum cum chorda pariter operantur. Sic necPater nec Spiritus sanctus suscipiunt carnem, sed tamen cum Filio pariter operamur. Sonum sola chorda ex­ cipit, carnem solus Christus accepit. Operatio in tri­ bus constat; sed quomodo pertinet ad solam chordam soni redditio, sic pertinet ad solum Christum carnis humanæ susceptio. Haec a parvo in grandi mœrore posito, ut quaecumque dicta sint, vix cordi meo oc currere potuerunt. Hæc est recta regula fidei. Pro hac si quid Ubi contigerit, martyrium perfecisti. Christus alapas accepit, Christus sputa aliena susti­ nuit, Christus felle et aceto potatus est, Christus spinis coronatus est, Christus crucifixus est, et inter
latrones iniquos deputatus est justus ; Christus lancea perforatus est, Christus haec pro culpa tua, quanto magis tu firmus stare debes pro anima tua, ut nemo tollat coronam tuam. Jam in stadio es; calca fortiter, ne timeas; nihil paveas, nihil penitus pertimescas, quia omnis pro te Ecclesia deprecatur ut vincas. Ex­ spectat te Ecclesia catholica martyrem suum, ut honorificet sicut Stephanum suum. Vide ne confun­ das nos in hoc saeculo. Vide ne humilies nos in con­ spectu adversariorum. Sustinet tecum Dominus Christus, sustinet tecum Ecclesia. Esto securissimus de corona; non timeas penitus praeterita quaecumque committere potuisti peccata.
