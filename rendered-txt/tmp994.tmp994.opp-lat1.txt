DREPANI FLORI PSALMI ET HYMNI.
PSALMUS XXII.
Me pater omnipotens clementi jure gubernat, Non mihi dira fames, non ulla nocebit egestas. Adsunt graminei colles et pascua læta, Adsunt et liquidi fontes et flumina larga. llis ego nutritus, his semper abunde refectus, Justitiæ rectos contendam carpere calles, Quos mihi dux menlis secreto lumine pandit, Ipsius ut nomen celebretur laude perenni. Illum ego corde sequens, lethi mortisque tenebras, Intrepido calcabo pede, mala nulla timebo : Mcme quippe tuae pie rcx correplio virgæ, Mc baculus, patcr alme, tuus firmatque regitque. Tu mihi delicias, tu mensam epulasquc parasti.
Qui satur invictas adipiscar pectore vires, Adversasque acies pulchro certamine vincam,
Ut mihi post validos pugnæ victricis agones. Laetitiae largo caput aspergatur olivo, Lucilluusque calix pleno me proluat haustu, Servatusque tua cunctis pietate diebus, Sidereum Christi merear conscendere templum, Sub quo perpetuis vivam feliciter annis.
PSALMUS XXVI.
Lux mihi pura Deus, Deus est mihi vivida virtus : Nec tenebras igitur, nec mortis jura verebor. Hoc tutore mea et munitur denique vita, Nc ine dira loco possit formido movere; Sed spernam cuncLos robustis viribus hostes, Qui properant nostras malis absumere carnes. Ecce meum tanto pulsant qui turbine pectus, Robore contrito tristi pcriere ruina :
Sive ergo castris sedeant, seu prælia tentent, Ponam corde metum, spem tota mente resumam.
Unum est quod coeli Dominum intenseque poposci, Quodque ardens nimio voti fervore requiram, Ut maneam cunctis Christi sub moenibus annis, Ipsius et sancto semper succensus amore, Saepius aLterni visam sacra limina templi. Hic me namque feris cum cingerer undique bellis, Sub proprio abscondit thalamo, velisque sacratis Obtectum, grata nimium confovit in umbra. Hic me prævalida saxi sublimis in arce Constituit, sævosque super pius extulit hostes, Quo subjecta meus temnat certamina vertex. lbo igitur sacri vencranda per atria templi, Ac munus laudum Christi devotus ad ara.a Persolvam, gaudensque melos et carmina dicam :
0 Deus, aetherei censor mitissime regni, Pande salutiferas moestis clamoribus aures, Quosque gemens fundo miseratus respice flexus. Te mea vult facies, te mens, te corda precantur, Conspectum faciemque tuam, Pater alane, requiro. Neve pios oculos, sanctum neu subtrahe vultum, Neu famulum Dominus bello incumbente relinque : Esto mihi clemens potius, (idusque patronus, Nec me contemptum truculentis desere monstris. Ne me quippe feri quondam liquere parentes : At bonus hic Dominus dulci pietate rcfovit. Pande mihi rectum perplexa per a via callem, Legis et eximiam tribuas fulgere lucernam, Ne ferro accinctos incurram nescius hostes : Sed duce te gradiar inimica per agmina tutus;
Nam me falsiloqui cinxerunt undique testes : Nil tamen insontem mendacia vana nocebunt Sed mendax proprium portabit lingua reatum. Ast ego confido Domini quod gaudia larga Vitali in patria laetus sine fine videbo. Exspecta Dominum constanti corde benignum ; Semper et adversis conflige viriliter armis, Nam bona perpetui patiens feret inclyta regni.
PSALMUS XXVII.
Ad te polorum conditor Clamore supplex intimo, Votum precemque dirigo : Aurem benignus commoda.
Nam si tuis oraculis Indigna gesto pectora,
His exsto jam simillimus. Imo vorantur qui lacu.
Audi precantis anxia, Pater suprefne, murmura, Dum templa coeli ad ardua Elata tollo brachia.
Ne me .scelestis obsecro Et criminosis coetibus Mixtum trahas ad infima Poenae voracis tartara.
Qui lingua et ore subdolo Pacem loquuntur proximo: Dirum scd altis contegunt Bellum fcri præcordiis.
His ergo, judcx optime,
Parem repende gratiam ; Tormenta versutis vafra, Infer malignis callida.
Manus iniquis actibus, Vitamque fraudi deditam Condigna plectat ultio, Fraus fraude, vita concidat.
Domus dolosis illita Fucis perenne corruat: Quæ facta mens nescit Dei, Densis tenebris horreat.
Grates polorum principi, Qui vola servi sopplicis Vocemque demens Debilem Tanto beavit munere.
Hic dimicantem protegit, Juvat, tuetur, erigit : Hujus favente numine, Claros triumphos consequor.
Tunc dura post discrimina, Caro dolore libera Florebit, et decus novum Pulchræ salutis induet.
Huic ergo prompto spiritu Mei decoris principi Laudes sacrabo debitas Dulces et hymnos concmam.
Hic namque virtus indyta Plebis beatæ præmia ; flic ipse Christo proflua
Servat salutis gaudia.
Salva, Greator optime, Plebem redemptam sanguine, Tuæque dita praemiis Hæreditatis gloriæ.
Hanc cum potenti dextera Semper gubema et protege, Extolle summis hanc bonis, Ævi perennis sæculis.
HYMNUS ANANIÆ, AZARIÆ ET MISAEL, SANCTORUM TRIUM FUERORUM.
Oiune quod aeternus per verbum condidit auctor, Auctoris nomen celebret, laudesque resultet, Exsultetque suum per saccata cuncta parentem. Angelicae vestro turmæ benedicite regi,
Ingenitumque simul resonet vox celsa polorum : Hunc modulentur aquæ, quas sustinet arduus æther, Hunc omnis sancto virtus decantet amore, Hunc sol argenti psallat splendore coruscus, Hunc gelido fulgens collaudct lumine luna, Hunc pariter totus stellarum concinat ignis. Te pluvia exundans, te ros lenissimus edat, Discordesque auræ concordi voce resultent: Artificem proprium pulcherrima flamma loquatur, Et rapidus Domini nomen simul aestus anhelet. Hoc glacialis hiems, hoc torrida personet æstas. Roscida temperies, et tempora cana pruinis, Horrendumque gelu, et magni vis frigoris ingens, Et glacies crustis, vertens immanibus undas,
Atque nives denso vallantes vellere terras, Auctori per saecla Deo sua carmina dicant. Hunc nox somniferis involvens cuncta tenebris, Atque dies varios distinguens luce colores, Mortalesque animos torrentia fulgura laudent, Et nubes largo ditantes ubere terras.
Te sator immensas tellus fundata per undas, Te quoque sublimi gaudentes vertice montes, Et colles humili spectantes sidera collo, Aeriæque sonent jucundo murmure silvæ, Atque omnis celebret fetus telluris opimae Tum fontes gelido moderantes caumata potu, Et maria horrendo quatientia littora fluctu, Flumineusque canat lapsus clamore sonoro. Te ceU immanes, et quidquid reptat in uudis;
Te volucrum dulcis laudet concentus in agris. Te pecorum mitis grex inclyte personet, et te. Vis etiam resonel rabidarum torva ferarum. Hunc homiRum omne genus pollens ratione potenti Innumeris recinat linguis, hunc ipsa resultet Israelitarum nimium plebs cara Tonanti. Vosque sacerdotes, quos nobile germen Aaron Edidit, et sacro Levitae sanguine creti, Quos proprii templi voluit Deus esse ministros, Perpetuas supero laudes persolvite Regi.
Spiritus hunc animæque ciant per sæcla piorum, Et sancti atque humiles pura pietate frequentent. Hunc Anania sacer summo sustollat honore, Azariasque simul reverendo praedicet ore, Et Misael pulchro sanctus collaudet amore,
Qui se dc medio fornacis turbine tutos Eruit, et venti rorantis flamine fovit, Cum rapidis cincti canerent hæc carmina flammis, Vimque suam oblitus sanctos non laederet ignis. Hes mira, et nullis abolenda in sæcula sæclis, ' Non caro, non vestis, non verticis ipse capillus Ardorem sensit piceum flammaeve vaporem : Quin læti atque alacres, ipso poscente tyranno, Egressi in laudes veri domuere profana Ora Dei, quo psallenti mirantia vultu, Horrore ingenti tremuerunt bapbara corda.
Hunc et nos igitur summum sanctumque paren- [tem, Cum nato immensi statuit qui culmina coeli: Cumque sacro flatu, virtutum auctore potentum,
Laudibus assiduis digno exsultemus honore. Te, Domine, æternus cœlorum praedicat axisA Te laudat coeli sacrosancto exercitus ore, Glorificatque ingens cunctarum machina rerum, Extollit, mctuit, clamat, benedicit, adorat.
HYMNUS AD MICHAELEM ARCHANGELUM.
Clarent angelici sublimia festa diei, Allatura piæ dona beata animæ, Huuc etenim Michael, aulæ coelestis alumnus, Conspicuo nobis consecrat ore diem, Dignatus Petri Paulique invisere sedem, Imperiumque fovens inclyta Roma tuum, Qui proceres inter pia mœnia luce coruscos, Egregio vultu splenduit orbe novo : Cum Deus expulsis lucem depromeret umbris,
Conderet et stabilem nocte ruente diem. Hic vati eximio, placidi Jordanis ad undam Se castris Domini prodidit esse ducem, Cum sacro in campo stricto consisteret ense, Subrueretque piis impia septa tubis, Dejiciens septem victrici fulmine gentes, Sacratisque Deo mystica regna ferens : Hunc Gabriel solum auxilium sibi ferre fatetur, Ad pia coelestis castra tuenda Dei, Admissas referens Danielis in ama coeli, Quas sancto impastus fuderat ore preces. Hunc oculis mentis, inter myrteta, beatus, Zacbarias roseo sidere vidit equo, Tendentem niveas templa ad coelestia plantas, Proque Dei affectu plebe rogare pio.
Quatuor ex gemino ruerent cum monte quadrigæ, Disparibus raptæ præcipitanter equis , Dum rufi, atque nigri, nivei, variique jugales Perlustrant cuncli jugera vasta soli ; Atque Dei summo referunt exacta ministro, Principis et pendent ad pia jussa sui : Qui spem dejectis spondens, solatia moestis Spiritui vatis sic reboare jubet. Hierusalem Dominus larga pietate reviset, Atque ille æterno jam sit ut aula Deo. Quam tantus numerus hominumque gregumque [replevit Nullius ut muri cingier orbe queat: Sed Deus hanc ignis jugi munimine cinget, Consumens hostes, lumen et intus agens;
Hic sub iine etiam cum serpens ille vetustus Intulerit Christo prælia cassa Deo, Cælestem cupiens telis exscindere sedem, Et populum sacrum carpere dente fero, Consurget toto coelestis turbine pugnae, Flammarumque globis castra nefanda premct: Tum populus Christi perfecta pace fruetur, Semper et angelico concinet ore melos.
DE CEREO PASCHALI.
Alme Deus rerum, coeli custodia cujus Legibus aeternis vertigine concita jugi Volvitur, immensi socialis machina mundi : Te cœlum, et quidquid coeli tegit aureus umbo, Te chorus astrorum, te sol et menstrua luna,
Te nimbi et nebulæ, verrentesque æquora venti, Te lucis noctisque vices, te quatuor anni Tempora, transcursis in se redeuntia rivis ; Te terra, et quidquid terras ambitque tegitque, Te freta, te curvis errantia flumina ripis, Te properi fontes, te jussæ stare paludes, Te pronæ pecudes, sortitæque alta volucres, Te muti pisces, te virosi serpentes, Pro se quisque tremunt: age rerum maxime rector Sidereas acies oculorum blanda tuentum Ad famulos demitte tuos, vultuque serenus Aspice constructam tanta in mysteria plebem, Unum quae trino celebrant sub nomine numen. Non sic Idæis simulantur Dindyma Gallis, Auica ncc Graiis nuribus vigilalur Eleusis,
Orgia Thebanus vel agit nocturna Cithæron, Nil habet insanum slrepitu, nil thure vaporum, Sanguine nil madidum, nil cursibus immoderatum.
Nox sacris operanda tuis tanluin prece pura, Simplicibus votis manibusque celsa supinis, Te colimus natumque tuum, quem cuncta tuentem, Et tibi consortem verbo genitore creasti, Ignea quem celsi linquentem mcenia coeli, Visurumque suas hominis sub imagine terras, Intacto prægnans utro dedit innuba mater, Hunc ut per totam possimus dicere noctem, Inferimus claros sanctis altaribus ignes. Vestibus innumeris tereti circumilua gyro, Æquoream cohibet formatris cera papyrum, Cera domus mellis : jam caetera turba colentum
Nigrantes tenuat vario splendore tenebras, Ubertat stupas, fervet discordia concors, Ut dum sacra pio peraguntur mystica ritu, Æmula sidereis vigilent funalia flammis.
Haec tibi nempe tui patris indiscreta propago, Multa luce micans, terra nox splendet in omni, Nox claro mage clara die : gens nulla nivali Usque adeo subjecta polo est, quam frigore pigram Sidus et aeternae premit inclementia brumæ, Quae te Christe neget rutilum : qua flammeus orbem Sol agit, occidui quae meta secunda diei est, Et qua prima patet reditura janua lucis; Tu coleris, dum finis erit, dum terra manebit, Vertetur coelum, vertentur mensibus anni, Semper bonos nomenque tuum laudesque canentur.
DREPANIUS MODUINO AUGUSTODINENSl EPISCOPO.
Exhortatio ad legenda sacra volumina.
Solvo pater profluas hilari de pectore grates, Quod reseras Floro labra benigna tuo. Ex queis pradulcis distillat gratia mellis, Ambrosiusque liquor pectora nostra fovet Audieras crebro Domini pia dicta jubentis, Os ego, si pandas, exsatiabo tuum. Coelestem sitiens traxisti in viscera flatum, Unde modo suavis emat et almus odor. Hausisti placidas Jesu de fontibus undas, Unde meam recreas doctor abunde sitim. Sic rogo divinis flagrent tua pectora flammis, Quas patribus Christus misit ab arce poli.
Cum vehemens subito sonuisset ab æthere flatus, Fulsissetque omni vertice lingua rubens : Queisque duo valide fervebant corda virorum, Quos voluit media Christus adire via, Mystica sacrorum reserans oracula vatum, Ore uno et cunctos se cecinisse docens. Crede, pater, multo gaudent mea viscera motu, Et lætante anima vix mea lingua silet : Quod me non meritum tanto dignaris amore, Tamque pio affaris carmine, tamque sacro ; Quod non Assyrii violatur numinis undis, Nec sordescit aquis, turbide Nile, tuis; Sed liquido potius Jordanis manat ab amne, Quo pulcher Christi lætificatur ager. Jam l1unc Castalii siccetur fontis arena.
Aoniumque nemus fistula nulla sonet: Laurus Apollinese marcescat denique silvæ, Cumque suis baccis alba ligustra cadant; Victrices Christi vigeant per saecula palmae, Quas olli exsultans turba canora dedit, Paciferos scindens oleae de vertice ramos, Atque sacram sternens veste nitente vialn, Quæ Dominum portans mansuetae pullus asellæ; Poneret innocuos molliter ille pedes. Si placidi fontis vitalem quærimus undam, En Silose nobis vena salubris adest, Quæ naturales potis est abolere tenebras, Atque diem cæcis reddere luminibus. Si montes collesque juvant, sanctique poetæ, Ecce Sionis apex moenia sacra feret.
In lau les Christi Thabor exsultat, et Hermon, Libanus aeriis plaudit. et ipse cedris, Carmelus sacer est Eliæ fulmine pollens, Vertice sublimi fert holocausta Dei, Nomine qui duplici Sina vocitatur et Horeb, Legiferum nobis monstrat et ipse senem, Flammea cornuto vibrantem lumina vultu, Gestantemque sacris jura superna tablis. Job prius heroo sua carmine bella retexit, Divina David personat ipse lyra. Qui loquar insigni tumidum Solomoua cothurno, Qui thalamos Christi psallit et Ecclesix? Hos, reverende pater, pleno sectentur amore, Hinc sensus nostri verbaque cuncta fluant. Auctorem pia lingua suum canat alque resultet,
Auctorem proprium mens pia concelebret; Christicolæ sermo Christum ciat ore fideli : Hoc dignum , hoc justum est; suave, salubre, [pium.
DREPANIUS AMICO.
Pro suscepta sui defensione gratiarum actio. 0 quam suavis odor vestri de pectoris aula, Exilit, o Christi frater amore potens. Mulcentur sensus, mulcentur viscera tota, Oblectatque omnem coelica vis animum, Non ita vernali vitis sub sidere flagrat, Palmite cum laeto gemmeus exit honor; Nec sic camporum redolet nova gratia fundens Candida puniceis lilia mixta rosis : Hoc et floriferæ vincuntur munera silvae.
Pomorumque omnis exuperatur odor. Diligis et pariter praesens, et diligis absens, Nec variat castum callida fraus animum, Sive hostes, seu sint cari sine labe sodales : Nos tua corda fovent, nos tua lingua canit. Istis grata refers, illos ratione refellis, Diversisque armis dimicat onus amor, Et superat quoniam verax dilectio victrix, Semper in aeternum clara trophæa feret. Solis atra odiis, votisque actisque maligois, Turbine præcipiti jure ruina venit. At sincerus amor, ceu lux æterna coruscat: Nec cedit tenebris, sed tenebrosa fugat.
Quid? quod crebro etiam mittis pia verba salutis, Pluribus et donis hicque domique oneras? Hic est verus amor, hæc est affeclio munda, Hoc patris et Christi munus ubique pium. Talia dinundit per mentes dona pudicas, Sedibus aetheriis spiritus ille fluens. Antiqui nunc orsa senis juvat ore referrc, Lumine qui captus, mente serenus, ait, Sic mea nunc redolet proles velut inclyta rura, Munera divino quæ benedicta cluunt; Det tibi cunctipotens coeli de rore salubri, Pinguibus eque arvis munera larga salis : Scilicet egregios æterni fratris acervos, Exundans oleum, vinaque pulchra nimis, His verbis persolvo libens tibi, care patroue,
Perpetuas grates, vota benigna simul. Nam decet, et pulchra prorsus ratione recurrit, Divinis dictis munera diva cani. Sis felix cœptum servans per sæcula amorem, Acceptus celso semper amice Deo.
DREPANIUS VULFINO, GRAMMATICO AURELIANENSI.
Hortatio ad rescribendum.
Annuus exeurrit revolutis mensibus orbis. Quod lua vox nostris auribus insonuit, Tam nitidis chartis, tam claris culta figuris, Ut specimen cordis pagina pulchra daret: Sic liquidas puteus profundit largifer undas, Et rapidus rapido fervor ab igne salit.
Sic rutilus rutilum vomit et carbunculus ignem, Puraque fert durus vina venusta calix. Ex oleæ pulchro pulcher quoque vertice fructus Carpitur, atque liquor pulchrior inde fluit ; Sed mihi mellifluum rapuit sors invida carmen, Et dulcem pateram fregit iniqua manus. Frigida ceu si quis sitienti pocula demat, Vel famido gratas vertat ab ore dapes : Proque dolore venit misero quod sæpe verebar, Et metus ille meus re manifestus adest. Conticuit citharæ quondam vox optima nostre, Et lyra dulcimodos pressit amica sonos. Quid rogo frater agis tam longa silentia servans? Quove tibi nostri tam cito pulsus amor? Certe tanta tuae tum florida carmina musae Haud parva ut pateant indiguere mora.
Vix tamen excursos excussit vis tua versus, Dum volucres apices sic revolare jubes. Justa igitur cæptis, et scribe, et scripta reposce : Sic etenim dulcis crescere suevit amor. Sermo ligat mentes, permulcet pectora sermo, Absentes sociat, scissaque conciliat : Sic animæ David Jonathæ mens pulchra cohæsit, Nec patris horrendis dejicienda minis. Vox etenim prudens, ceu fervida succina flagrat, Et rapit attactu corda modesta suo. Prome precor solitos mellito gutture cantus, Et releva nostram dulcis amice sitim.
