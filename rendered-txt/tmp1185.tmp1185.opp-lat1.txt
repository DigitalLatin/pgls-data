EXPOSITIO IN CANTICA CANTICORUM M. AURELIO CASSIODORO ATTRIBUTA.
MONITUM.
505
Cassiodori nomen huic opusculo praefigunt tam manuscripti codices quam editi, saltem quos videre li- cuit; bibliothecarii quoque omnes, si unum exceperis, aliique etiam melioris nolae auctores quam plurimi absque ulla controversia auctori nostro illud ascribunt. Mihi tamen Cassiodori non esse certissimum videtur : sed quibus potissimum argumentis in eam adducar senten- tiam, satis ostendet· Hanc igitur, si lubet, consulas, amice Udor.
PROLOGUS.
Salomon inspiratas divino Spiritu composuit hunc libellum de nuptiis Christi et Ecclesiae, et quodam- modo epithalamium fecit Christi et Ecclesiae, id est canticum super thalamos. Unde et Cantica cantico- rum vocavit hoc opus : quia omnia cantica superex- cellit. Sicut enim dicitur,
Rex regum, et Dominus dominantium
(
Apoc.
XVII
, 14), et solemnitas solemni- tatum; sic dicitur Canticum canticorum ob excellen- tiam et dignitatem, Est autem in hoc obscurior iste
libellus, quia nullae ibi commemorantur personae, et quasi comico stylo compositus est.
CAPUT PRIMUM.
Vers. 1.
Osculetur me osculo oris sui.
Vox est Syna- gogae desiderantis Christi adventum. Quasi diceret : Toties mihi adventum suum promisit per prophetas; veniat ergo jam el osculetur
me osculo oris sui,
id est, per seipsum mihi loquatur.
Quia meliora sunt ubera tua vino.
Repente ad ipsum cujus desiderio flagrabat, verba convertens, subdit,
Quia meliora sunt ubera tua vino.
Per ubera Christi dulcedo Evangelii intelligitur : quia eo veluti lacte nutritur infamia credentium.
Vinum
autem austeri- tatem legis significa t: sed ubera Christi meliora sunt vino, quia dulcedo Evangelii melior est austeritate legis. In lege enim nulla reservatur poenitentia, sed praecipitur ut qui peccat occidatur : Evangelium autem dicit :
Nolo mortem peccatoris
(
Ezech.
XVIII
, 32), etc.
Vers. 2.
Fragrantia unguentis optimis. Unguenta
sunt dona Spiritus sancti, vel etiam operationes vir- tutum; de quibus Apostolus :
Christi bonus odor su- mus
(
II Cor.
II
, 15).
Oleum effusum nomen tuum. Nomen tuum,
o Christe,
effusum est.
Chrisma Graece, Latine unctio, unde Christus. Nomen Christi ab unctione dicitur. Solet enim Spiritus sanctus
olei
nomine appellari, juxta quod Psalmista ait :
Unxit te Deus Deus tuus oleo
(
Psal.
XLIV
, 8), id est Spiritu sancto. Hoc oleum ef- fusum est, quando haec gratia quam Christus singu- lariter habuit, data est omnibus electis. Unde et a Christo Christiani dicuntur, participio nominis Christi. Et bene non stillatum, sed
effusum oleum
dicitur, quia abundanter haec gratia omnibus data est fidem Christi recolentibus.
Ideo adolescentulae dilexerunt te.
Adolescentulae di- cuntur animae electorum, quae in baptismo relique- runt sordes veteris hominis, et renovatae sunt in Christo. Bene autem feminino genere dicuntur : quia
animae sanctorum, quo majoris fragilitatis sibi con- sciae sunt, eo amplius Christum diligunt.
Vers. 3.
Trahe me post te, curremus.
Vox Ecclesiae, Hic est permutatio personae; nam hactenus locuta est Synagoga, hic incipit loqui Ecclesia de gentibus :
Trahe me post te, curremus.
Quia (inquit) meam in- firmitatem cognosco, et video me nihil meis viribus boni posse agere, tua gratia
trahe me
ad tui imitatio- nem; vel etiam cum
506
coelum ascenderis,
Trahe me post te,
ut te sequi merear.
Introduxit me Rex in cellaria sua.
Hic loquitur Ecclesia de Christo sponso suo ad animas fideles.
Cellaria
Dei sunt aeterna beatitudo, et supernae patriae gaudia, in quae
introducta est
jam Ecclesia per fidem et spem, et quandoque
introducetur
per rem.
Exsultabimus et laetabimur in te.
De donis (inquit) tuis
exsultabimus
et
laetabimur
. Sed quia scimus hoc non nostri esse meriti,
in te,
non in nobis
exsultabi- mus.
Hoc est quod Apostolus ait :
Qui gloriatur, in Domino glorietur
(
I Cor.
I
, 31).
Memores uberum tuorum super vinum.
Id est
Me- mores
gratiae tuae, et misericordiae qua salvati sumus.
Ubera
enim sunt ipsa gratia qua salvamur. Recor- dantes etiam, quod tu austeritatem legis uberibus doctrinae evangelicae temperare dignatus es.
Recti diligunt te.
Illi (inquit) qui recti cordis sunt diligunt te; id est, illi qui nihil suis meritis tribuunt, sed omnia tuae gratiae deputant. Nullus enim te dili- git nisi rectus, et nullus est rectus, nisi qui te diligit.
Vers. 4.
Nigra sum, sed formosa, filiae Jerusalem.
Hic rursus loquitur Ecclesia de suis pressuris ad sanctas animas.
Nigra sum,
quia persecutiones pa- tior;
sed formosa
sum virtutibus, o filiae Jerusalem, id est animae fideles.
Nigra sum,
id est, deformis persecutionibus et aerumnis quas sustineo;
sed formosa
sum decore virtutum. Quomodo autem
nigra
sit, et quomodo
formosa
ostendit, cum subdit :
Sicut tabernacula Cedar, sicut pelles Salomonis.
Ita
enim distinguitur : Nigra sum sicut tabernacula Ce- dar, formosa sicut pelles Salomonis.
Cedar
filius Is- maelis fuit, qui interpretatur tenebrae. Ismaelitae vero semper in tabernaculis habitare soliti sunt, et non habent domos. Dicit ergo Ecclesia se
nigram esse sicut tabernacula Cedar,
propter persecutiones quas patiebatur a filiis tenebrarum, quod interpretatur Cedar. Hinc Psalmista dicit :
Habitavi cum habitanti- bus Cedar
(
Psal.
CXIX
, 5), id est, conversatus sum inter persecutores et peccatores
infidelitate
nigros.
Formosam
vero dicit se
sicut pelles,
id est taberna- cula Salomonis, qui pacificus interpretatur : quoniam digna erat visitatione et consolatione sponsi sui Christi inter angustias. Et sicut
tabernacula
ex pelli- bus mortuorum animalium fiunt, ita Ecclesia, ta- bernaculum videlicet Dei, ex his construitur qui seipsos cum vitiis et concupiscentiis mortificant (
Galat.
V
, 24).
Vers. 5.
Nolite me considerare quod fusca sim, quia
decoloravit me sol.
O animae fideles et devotae Deo,
Nolite me considerare quod fusca sim,
id est, quod tri- bulationibus afficiar, quod persecutionibus opprimar;
quia decoloravit me sol,
id est, persecutionis fervor meum splendorem quodammodo offuscavit. Ac si di- ceret : Interiorem pulchritudinem meam cogitate, et illam attendite, non illa quae foris pati videor. Tale est quod et Apostolus dicit :
Nolite deficere in tribu- lationibus meis pro vobis, quae est gloria vestra. Non enim sunt condignae passiones
(
Ephes.
III
, 13), et reli- qua. Sol autem in Scripturis multos habet sensus. Ali- quando significat ipsum Dei et hominum Mediatorem; unde scriptum est :
Vobis timentibus nomen meum orie- tur sol justitioe
(
Malach.
IV
, 2), id est Christus. Signi- ficat et Ecclesiam, sicut Dominus dicit :
Tunc fulge- bunt justi sicut sol
(
Matth.
XIII
, 43). Aliquando fervorem persecutionis, sicut hic et in Evangelio, ubi dicitur de semine quod cecidit supra petram, et orto sola exaestuavit; quod ipse Dominus aperit exponens :
Facta autem persecutione propter verbum scandalizan-
tur
(
Matth.
XIII
, 6, 21).
Filii matris meae pugnaverunt contra me.
Unde coe- perit haec persecutio ostendit, cum subdit :
Filii ma- tris meae pugnaverunt contra me
. Vox est primitivae Ecclesiae, cujus Synagoga mater est, cui per prophe- tam dicitur :
Et vocaberis civitas fidelis
(
Isai.
I
, 26), et mater civitatum filia Sion. Hujus
filii
sunt Judaei, qui
pugnaverunt
contra Ecclesiam primitivam, quando excitaverunt persecutionem contra credentes,
et om- nes dispersi sunt per regiones Samariae
(
Act.
VIII
, 1).
Posuerunt me custodem in vineis
. Vinea una fuit primitiva Ecclesia Jerosolymis; sed ob Judaicam per- secutionem dispersis credentibus omnibus, multae vi- neae factae sunt, id est multae Ecclesiae constructae per universum mundum. Dicit ergo primitiva Ecclesia :
Posuerunt me
(scilicet apostoli et doctores)
custodem,
id est, ut essem custos Ecclesiarum. Unde et in Graeco bene dicitur,
disseminati sunt,
ubi nos legimus,
di- spersi sunt
(
Act.
VIII
, 1); ad hoc enim divinitus di- spersi sunt, ut plures Ecclesiae fierent per universum
mundum.
Vineam meam non custodivi,
id est, unam illam Ec- clesiam quae Jerosolymis fuit, non custodivi. Hoc non ad votum, neque ad mentem est referendum, sed ad locum.
Non custodivi,
subaudi, ut esset ibi ubi coepit.
Vers. 6.
Indica mihi quem diligit anima mea, ubi pascas, ubi cubes in meridie
. Vox Ecclesiae est ad sponsum suum Christum. O sponse, quem diligit anima mea, id est quem tota mentis intentione di- ligo,
indica mihi ubi pascas,
id est ubi oves tuas pascere facias; ipse est enim
Pastor bonus,
sicut ipse dicit in Evangelio (
Joan.
X
, 14).
Indica mihi ubi pas- cas et ubi cubes,
id est requiescas, et hoc
in meridie,
id est in fervore persecutionis vel tentationis. Labo- rans enim Ecclesia in persecutionibus, obsecrat spon- sum suum ut ei dicat in quorum mentibus requie- scat. Nam cubare sponso requiescere est, sicut ipse dicit :
Super quem requiescit spiritus meus
(
Isai.
LXVI
,
2), etc. Ne enim sancti aestu tentationis arescant, ipse in eorum cordibus cubat et requiescit, atque ab omni fervore tentationum et persecutionum protegit. Quare hoc?
Ne vagari incipiam post greges sodalium tuorum
. Greges sodalium appellat conventicula haereticorum, qui sodales Christi sunt, quia et ipsi greges suos pascunt. Et est sensus : O sponse, indica mihi san- ctos et electos tuos, ne forte offendam et incurram in haereticos, putans te ibi posse inveniri. Hunc versum male haeretici distinguebant, tanquam sponsa inter- rogaret : Ubi pascas, ubi cubes? Et ipse responde- ret : In meridie cubo, et in australi parte.
Vers. 7.
Si ignoras te, o pulchra inter mulieres, egredere, et abi post vestigia gregum
. Vox sponsi ad sponsam suam Ecclesiam. Ac si diceret : Tu quere- ris te quasi a me derelictam et persecutionum fer- voribus denigratam; nec consideras quam pulchra sis inter mulieres, id est, non attendis virtutum spi-
ritualium pulchritudinem, qua prae caeteris decoraris, licet tentationibus denigreris.
Si ignoras
ergo
te,
id est, si hanc dignitatem et formositatem tuam non re- cognoscis,
egredere
de meo consortio,
et abi post ve- stigia gregum,
hoc est, sequere et imitare doctrinam errantium haereticorum,
507
qui contempto vero Pastore unius gregis, multos sibi coacervaverunt greges.
Et pasce haedos tuos,
id est peccatores et erroneos auditores; et hoc
juxta tabernacula pastorum,
id est secundum dogmata haereticorum. Unus enim pastor est Christus, qui unum habet gregem, id est unitatem catholicae Ecclesiae. Pastores vero multi sunt haeretici, qui gregem deceptorum hominum sibi aggregant, quos diabolo pascunt; de quibus et Psalmista :
Sicut oves in inferno positi sunt
(
Psal.
XLVIII
, 15). Oves vocantur in hoc loco mali, non propter simplicitatem vel innocentiam, sed propter hebetudinem : quia nesciunt resistere pravae doctrinae : sed omnia quae sibi imponuntur a pravis doctoribus, sustinent non
bona patientia.
Vers. 8.
Equitatui meo assimilavi te, amica mea, in curribus Pharaonis
. Equitatum suum appellat exerci- tum filiorum Israel, videlicet sexcenta et sex millia qui egressi sunt de AEgypto, et transierunt mare Rubrum (
Num.
II
, 32;
Exod.
XIV
, 22).
Equitatum
autem suum illam multitudinem dicit : quia sicut auriga currui praeest, ita Deus illi plebi praeerat, protegens illam et defendens, et ad terram repromissionis introducens. Huic suo
equitatui assimilavit amicam
suam; quoniam sicut ille populus per mare Rubrum salvatus est, Pharaone demerso (
Exod.
XIV
, 27, 28), ita Ecclesia gentium per baptismum de diaboli servitio liberata, et ad veram repromissionis terram, et evangelicam libertatem introducta est; sicque quae erat ancilla vitiorum, facta est amica Christi, emundata et abluta per baptismum a sordibus peccatorum.
Vers. 9.
Pulchrae sunt genae tuae sicut turturis.
Turturis natura esi, ut si casu conjugem perdiderit,
alium ultra non requirat. Turturi ergo assimilatur Ecclesia : quia ex quo Christus mundum praesentia corporali deseruit, et coelos petiit, Ecclesia in ejus amore tenacissime perseverat; nec recipit ullum adulterinum amatorem : quia contemnit mundum et omnes concupiscentias ejus, et solius sponsi sui pul- chritudinem mente contemplatur. Genis autem tur- turis genas Ecclesiae comparat : quia in genis maxime verecundia apparet, et per hoc pudor et verecundia Ecclesiae ostenditur : quia erubescit omne foedum, et quod sponso suo displiceat, perpetrare formidat. Et est sensus : noli timere ne vageris per greges soda- lium tuorum, quia tanto te amotis mei pudore, et tanta verecundia donavi et munivi, ut certus sim te me non posse deserere cl ad alienos deflectere.
Collum tuum sicut monilia.
Per collum Ecclesiae doctores sancti designantur; nam per collum cibi reficiendo corpori ministrantur. Sermones etiam qui- bus arcana mentium designantur, per colli fistulam
egrediuntur. Sic doctores sancti et cibum nobis salu- taris doctrinae monstrant, et etiam secreta Scriptura- rum nobis manifestant. Hoc ergo
collum
Ecclesiae quasi monile est, quia castae doctrinae gemmis et virtutum ornamentis sancti doctores decorantur.
Mo- nile
enim ornamentum est virginum vel matronarum.
Vers. 10.
Murenulas aureas faciemus tibi, vermicu- latas argento. Murenulae
juxta litteram ornamentum sunt colli virginalis et puellaris, videlicet virgulae auri perplexae, intermixtis nonnunquam pulchra varietate subtilissimis argenti filis; et hoc est quod dicit :
Vermiculatas argento,
id est in modum ver- mium terrenorum, quos lumbricos dicunt, distinctas et inter se conjunctas.
Murenulae
autem dicantur a similitudine piscis marini, qui murena vocatur. Mystice,
murenulae
sunt perplexa Scripturarum dog- mata, ex diversis sanctorum Patrum sententiis inter se conjuncta. Aurum quippe claritatem significat sensus spiritalis : argentum vero nitorem eloquii designat.
Murenulas ergo aureas sponsus sponsae suae facit, cum Christus Ecclesiam suam doctrinis sanctorum Patrum sensu et eloquio fulgentibus instruit, atque ad illorum fidem et virtutem imitandam accendit. Notandum quod pluraliter dicit,
faciemus tibi;
quasi enim Christus se personis doctorum conjungit, per quos ipsae
murenulae
concatenantur, ut illis Ecclesia exornetur.
Vers. 11.
Dum esset rex in accubitu suo.
Vox sponsae regem sponsum suum Christum dicit, qui per divini- tatem suam omnia regit, cl etiam secundum humani- tatem de regia Davidis stirpe natus est.
Accubitus regis
fuit incarnatio ejus. Accumbere enim est recli- nari vel discumbere. Et tunc Christus accubuit, quando pro nostra redemptione se usque ad susci- piendam naturam nostram inclinavit. Et tunc
Nardus mea odorem suum dedit,
quando virtus Ecclesiae magis enituit. Cum enim considerat Deum pro se hominem factum, amplius ad spiritualium virtutum studium et amorem sui conditoris accendi-
tur.
Nardus
enim fragrantiam virtutum spiritualium designat. Erant quidam ante incarnationem sancti Dei, sed (sicut dictum est) sanctitas magis a tempore incarnationis excrevit, et tunc quodammodo
nardus
Ecclesiae, id est odor virtutum fortius dedit odorem suum. Juxta litteram
nardus
herba est aromatica, crassa et fragili radice, folioque parvo et denso, cujus cacumina in aristas se spargunt. Hoc unguento Maria Magdalene pedes et caput Domini perunxisse in Evangelio legitur in domo Simonis (
Matth.
XXVI
, 7;
Marc.
XIV
, 3;
Luc.
VII
, 38;
Joan.
XII
, 3).
Vers. 12.
Fasciculus myrrhae dilectus meus mihi.
Myrrha species est aromatica nimiae amaritudinis, qua mortuorum corpora condiuntur. Hoc loco passio Christi ei sepultura designatur : nam depositum corpus Domini de cruce a Nicodemo et Joseph, myrrha et aloe conditum est, et involutum linteis cum aromatibus, ac sepulturae traditum (
Matth.
XXVII
, 59;
Marc.
XV
, 46;
Luc.
XXIII
, 53;
Joan.
XIX
, 40).
Dicit ergo Ecclesia sponso suo :
Fasciculus myrrhae dilectus meus mihi
factus est : quia propter me mor- tuus et sepultus est.
Inter ubera mea commorabitur.
Nemo dubitat locum cordis inter ubera esse. Dicit ergo :
Inter ubera mea commorabitur,
id est, in cordis mei memoria aeterna- liter habebitur, et nunquam tantorum ejus beneficio- rum obliviscar; sed sive in prosperis, sive in adversis sim, tamen recordabor ejus qui me tantum dilexit, et pro me mortuus est.
Vers. 13.
Botrus Cypri dilectus meus mihi, in vineis Engaddi. Cyprus
insula est ubi vites nobiles esse feruntur, maximos botros procreantes.
Engaddi
simi- liter locus esse fertur habens liquorem balsami desudantes. Loquitur ergo sponsa de resur- rectione Christi sponsi sui :
Botrus Cypri dilectus meus mihi;
ac si diceret : Sponsus meus, qui mortis amaritudinem pro me gustavit,
508
et quasi fasci- culus myrrha; mihi fuit, in resurrectione sua factus
est
mihi botrus Cypri
, quando me gaudio resurrectio- nis suae laetificavit.
Vinum
enim
laete ficat cor hominis
(
Psal.
CIII
, 15); et hoc
in vincis Engaddi
: quia sua resurrectione, quasi suavissimo balsami odore per universum mundum redolevit, et fragrantiam suae fidei late dispersit.
Engaddi
autem fons haedi interpre- tatur, per quod significatur baptisma, et sacrificium in quo peccata omnia abluuntur. Haedus namque peccatores significat. Baptismus ergo fons est haedi; quia peccatores suscipit, sed immaculatos et mun- datos ab omnibus peccatis reddit.
Vers. 14.
Ecce tu pulchra es, amica mea : ecce tu pulchra es.
Vox sponsi Christi ad sponsam suam Ecclesiam. Bis eam repetit esse pulchram, propter perfectionem operis el munditiam cogitationis.
Ecce tu pulchra es,
id est in bonis operibus perfecta es, sancte, et pie, et juste vivendo secundum Apostolum (
Tit.
II
, 12).
Ecce tu pulchra es,
mundam et simplicem cordis habens intentionem : quia non propter terrena
commoda, vel mundi gloriam, sed ut solis oculis Dei placeas, bona operaris.
Oculi tui columbarum
. Columba simplicissima avis est, et per hanc simplicitas atque innocentia Ecclesiae figuratur. Quasi enim
oculos columbarum
habet, quia ab omni fictione et simulatione se immunem custo- dit. Vel etiam
oculos columbarum
habet, quia scien- tiam divinarum Scripturarum casto et simplici intuitu intelligit, spirituales et divinos sensus in ea requi- rens. Nam quoniam Spiritus sanctus in specie colum- bae apparuit (
Matth.
III
, 16), recte doctrina coelestis in oculis columbae intelligitur.
Vers. 15.
Ecce tu pulcher es, dilecte mi, et decorus
. Ac si diceret : Tu quidem me pulchram in opere et cogitatione esse dicis; sed ego omnem hanc pulchri- tudinem a te me credo habere et cognosco.
Tu
enim
es pulcher et decorus,
tu es fons totius boni, et quid- quid boni habeo, tua gratia habeo.
Pulcher
autem
et decorus
dicitur : quia et divinitatis perpetuitate et etiam susceptae humanitatis dignitate mirabilis est.
Lectulus noster floridus
. Lectulus Ecclesiae est qualiscunque tranquillitas, vel requies praesentis vitae. Nam quasi in bello est Ecclesia, dum pro Christo diversa tolerat certamina : quasi vero in lec- tulo requiescit, cum aliquantula pace sibi concessa fruitur. Sed hic
lectulus floridus est,
hoc est, var etate virtutum quasi vernantibus floribus distincta est re- quies Ecclesiae. Tunc enim liberius contemplationi divinae insistit; tunc jejunia, vigilias et caetera bo- norum operum exercitia liberius exsequitur.
Vers. 16.
Tigna domorum nostrarum cedrina, la- quearia nostra cypressina. Domus
Ecclesiae sunt con- venticula fidelium per totum orbem dispersa.
Tigna
vero et
laquearia
sunt ipsae personae fidelium, ex quibus Ecclesia constat. Sed attendendum quod
Ti- gna
ad munimentum sunt domus,
laquearia
ad orna- tum. Ideoque per
tigna
designantur doctores, quo- rum doctrina fulcitur et sustentatur Ecclesia; per laquearia vero sancti simplicitate gaudentes, qui suis
virtutibus exornant Ecclesiam, non autem doctrina muniunt. Et hoc attendendum quod laquearia tignis affixa sunt : sic et vita fidelium in Ecclesia e docto- ribus pendet, quia illorum doctrina instruitur et ro- boratur. Bene autem
Tigna cedrina,
et
laquearia cypressina
dicuntur; nam utraeque arbores imputri- bilis naturae sunt, sanctos designantes qui immarces- cibili desiderio flagrant amore sui Conditoris, et contemptis transitoriis ad aeterna festinant. Cedrus etiam serpentes odore suo fugat : sic sancti doctores daemones vel haereticos fragrantia doctrinae suae re- pellunt.
CAPUT II.
Vers. 1.
Ego flos campi, et lilium convallium
. Post- quam sponsa qualem domum ipsa et sponsus ejus habeant ostendit, ipse quoque sponsus de se qualis sit ostendit, dicens :
Ego flos campi,
et reliqua; vi- delicet quia odorem meae virtutis per latitudinem
totius mundi diffundo.
Ego flos campi,
id est sum decus mundi. Sicut enim campus floribus adornatur et vernat, ita totus mundus Christi fide et notitia de- coratur. Sum etiam
lilium convallium :
quia illis mentibus praecipue meam gratiam tribuo, quae nullam in se spem habentes, mihi se humili devotione sub- mittunt.
Convalles
enim significant humiles vel hu- milium mentes, quarum lilium Christus est, quia pulchritudo humilium mentium ipse est qui dixit :
Discite a me quia mitis sum et humilis corde
(
Matth.
XI
, 29). Potest et hoc quod dicit,
Ego sum flos campi,
ad incarnationem referri. Campus enim non aratur, non scinditur, non ullo vomere prosulcatur. Dicit ergo,
Ego sum flos campi,
id est filius Virginis : non ergo ruris, sed
campi florem
se vocat : quia virgineae carnis fructus est secundum vaticinium Isaiae :
Egre- dietur virga de radice Jesse
(
Isai.
XI
, 1). Lilium con- vallium est idem Christus, hoc est filius humilium parentum : convalles enim humiles et pauperes pa-
rentes ejus significant. Veniens enim Dei Filius in mundum, non solum homo fieri dignatus est, sed etiam pauper homo pro nobis; nec divites, sed pau- peres elegit habere parentes; ut particeps factus paupertatis nostrae, divitiarum et gloriae suae nos participes faceret.
Vers. 2.
Sicut lilium inter spinas, sic amica mea inter filias
. Videns sponsam suam ad requiem festi- nare, et labores aeternos fugere, ac per quietem prae- sentis temporis ad aeternam beatitudinem tendere, monet eam tali comparatione et praedicatione, ut norit se per pressuras et labores hujus saeculi illuc pervenire debere.
Sicut,
inquit,
lilium inter spinas, sic amica mea inter filias. Spinae
quae pungunt et lacerant, significant perversos quosque vel intra vel extra Ecclesiam. Et est sensus : Sic tibi vivendum est ad tempus in mundo, et sic parata esse debes contra omnia adversa,
sicut lilium inter spinas est,
et tamen florere, et gratum odorem ex se emittere non cessat :
sic amica mea inter filias;
quia non solum ab his qui
extra Ecclesiam sunt, mala pateris : verum etiam ab illis qui regenerati per baptismum in filiationem Dei venisse videntur. Et nota quod se superius sponsus
lilium
appellavit
convallium :
nunc sponsam suam dicit,
Quasi lilium inter spinas;
quia ipse qui vere est
lilium,
per gratiam facit Ecclesiam suam esse
lilium,
candidatam videlicet virtutibus, vel ab omni vitiorum labe immunem.
Vers. 3.
Sicut malus inter ligna silvarum, sic dile- ctus meus inter filios
. Nunc sponsa laudata a sponso vicem ei reddit et dicit qualis quoque ipse sit.
Sicut malus,
inquit, et reliqua.
Sicut malus
509
pulchri- tudinem habet pomorum, et gratum odorem inter agrestia ligna silvarum : ita et
Mediator Dei et homi- num homo Christus Jesus
(
I Tim.
II
, 5) speciali reful- get gratia inter filios, id est inter electos. Ipse enim Dei Filius per naturam est, reliqui electi per gratiam, potestate accepta ab unico Filio Dei, ut sint filii Dei. Hinc Joannes :
Vidimus gloriam ejus, gloriam quasi
Unigeniti a Patre
(
Joan.
I
, 14); non qualemcunque, sed
quasi Unigeniti a Patre
.
Sub umbra illius, quam desiderabam, sedi :
quia in ejus protectione confido, et ab eo inter adversa gubernari spero. Umbra enim Christi protectio est Divinitatis, qua electos tuetur et defendit.
Et fructus ejus dulcis gutturi meo,
id est Divinitatis contemplatio, qua me satiari confido; haec enim est sanctorum exspectatio, hoc praemium et satietas, visio conditoris sui. Desiderat ergo umbram condito- ris sui Ecclesia : quia protectionem illius exoptat inter praesentis vitae adversa.
Fructus illius auleis gutturi meo
est, quia exspecto perfrui specie visionis illius, et satiari dulcedine charitatis illius.
Vers. 4.
Introduxit me rex in cellam vinariam, ordinavit in me charitatem
. Cella vinaria est Ecclesia, in qua est vinum evangelicae doctrinae. In hanc ergo
cellam
amica sponsi introducitur, quando ex omnibus gentibus in unam Ecclesiam fideles adunamur.
Or-
dinavit,
inquit,
in me charitatem
. Inter omnes virtute primatum tenet charitas, qua ipsa subsistit Ecclesia. Charitas ergo in Ecclesia ordinatur : quia non te- mere, nec confuse, sed ordinate tenenda est Dei et hominis dilectio. Deus enim diligendus est super omnia toto corde, tota anima, totis viribus, omni mente. Proximus diligendus est denique sicut se unusquisque diligit (
Deut.
VI
, 5;
Matth.
XXII
, 39;
Marc.
XII
, 30, 31;
Luc.
X
, 27). Nam confundere vult charitatem qui proximi charitatem Dei dilectioni praeponit de quibus Dominus in Evangelio :
Qui amat patrem aut matrem plus quam me, non est me dignus
(
Matth.
X
, 37). Vel etiam
ordinavit in me charitatem,
id est, ipse prior me dilexit. Deinde qualiter eum diligere deberem, docuit, unde ipse dicit :
Non vos me elegistis, sed ego elegi vos
(
Joan.
XV
, 16). Et Joan- nes dicit :
Diligamus Deum, quoniam ipse prior dile- xit nos
(
Joan.,
IV
, 19).
Vers. 5.
Fulcite me floribus, stipate me matis, quia amore langueo
. Postquam Ecclesia vel anima Deo
dilecta in se charitatem ordinatam dixit, qualiter velit requiescere, vel in quo lecto cum dilecto sponso suo pausare, ostendit dicens :
Fulcite me floribus,
et reliqua. Alloquitur animas jam perfecte divino amori inhaerentes. Per
flores
initia sanctae conversationis intelliguntur : Per
mala
vero, perfecta bonorum operum exempla; et est sensus : O sanctae animae, quae dilectioni conditoris vestri inhaeretis,
fulcite me
bonorum operum exemplis, et qualiter in exordio virtutum, vel in provectu, vel in perfectione bonorum operum vixeritis, ostendite,
quia amore langueo
. Tunc enim anima Dei amore languet, quando ejus dilectioni nihil praeponit; imo quasi ad saecularia opera lan- guida et imbecillis efficitur, nihilque eam delectat, nisi meditatio coelestium, et contemplatio conditoris sui.
Vers. 6.
Laeva ejus sub capite meo, et dextera illius amplexabitur me
. Cum (inquit) in tali lecto jacuero,
Laeva ejus,
id est sponsi, erit
sub capite meo
. Per
laevam
praesentis temporis prosperitas, vel etiam dona Dei intelliguntur, quae sanctis in praesenti vita confe- runtur. Per
dexteram
vero coelestis patriae beatitudo accipitur.
Laeva
Dei est pignus Spiritus sancti, Scri- pturarum divinarum intellectus, et caetera talia dona ac charismata, quibus sancta Ecclesia in praesenti consolatur.
Caput,
principale mentis accipitur.
Laeva
ergo sponsi
sub capite
sponsae est, quia haec omnia dona ad hoc percipit Ecclesia, ut per haec discat suspirare ad aeterna. Dextra vero sponsi eam ample- xatur : quia tota intentio Ecclesiae vel animae fidelis haec est, ut ad aeternam beatitudinem quandoque perveniat, et specie sui conditoris gaudeat. Et bene prius
laeva sub capite
sponsae, post sponsi
dextra
eam
amplectitur;
quia nemo ad amplexus aeternae beati- tudinis poterit pervenire, nisi hic mysteriorum coele- stium et donorum divinorum studeat esse particeps.
Vers. 7.
Adjuro vos, filiae Jerusalem, per capreas cervosque camporum, ne suscitetis, neque evigilare fa- ciatis dilectam, donee ipsa velit
. Vox sponsi adjurantis
filias Jerusalem, id est amicas aeternis desideriis in- tentas, et visionem pacis requirentes, ne quiescentem sponsam suscitent et inquietent.
Adjuro vos
et reliqua, ut
dilectam,
hoc est animam divinae contemplationi deditam, orationibus vel lectionibus divinis occu- patam inquietare, et ad exteriora opera
suscitare
ne velitis,
donec ipsa velit,
hoc est, donec expleto contemplationis tempore, admonente corporis fragili- tate, ipsa velit suscitari a somno aeternae quietis, et ad temporalia agenda procedere. Videamus autem per quid
adjuret filias Jerusalem, per capreas
videli- cet
cervosque camporum
. Capreae et cervi munda ani- malia sunt, serpentibus et venenis inimica. Signifi- cant virtutes sanctorum, quae munditia spirituali re- fulgent, et venena fraudis diabolicae non solum cavent, sed etiam insectantur, et ad nihilum redi- gunt. Et est sensus :
Adjuro vos, filiae Jerusalem
per virtutes vestras, quas divina gratia vobis collatas
gaudetis; ut animam contemplationi meae deditam non inquietetis, donec contemplationis hora finita, ipsa aliud quid agere velit.
Vers. 8.
Vox dilecti mei
. Vox Ecclesiae.
Vox dilecti mei,
subaudis, haec est. Laetabunda enim Ecclesia quod tantum diligatur a sponso, ut etiam filias Jeru- salem pro illa adjuret, ut non eam requiescentem in- quietent, dicit : haec est
vox dilecti mei
pro me lo- quentis. Quem desiderans videre dilectum, sed non valens, adnectit :
Ecce iste venit saliens in montibus, transiliens colles
. Montes et colles intelliguntur perfecti quique sancti, conversationis sublimitate a terrenis sublevati, et quasi camporum planitiem melioris vitae meritis ex- cedentes. De his montibus Isaias dicit :
Erit mons domus Domini praeparatus in vertice montium, et ele- vabitur super colles
(
Isai.
II
, 2). Loquitur ergo sponsa de dilecto suo :
Ecce iste venit saliens in montibus, et transiliens colles,
hoc est, etiam secundum humani- tatem omnem sanctorum excellentiam, omnem con-
templationis divinae puritatem excedens, nec stare in montibus, sed transilire dicitur : quia etsi ad horam per internam inspirationem cor sanctorum visitat, subito tamen recedit, ut eos in sui
510
dilectionem accendat. Potest etiam hoc ad incarnationem Christi referri, qui veniens quosdam saltus dedit : quia de coelo venit in uterum Virginis, de utero Virginis in praesepe, de praesepi in baptismum, de baptismo in crucem, de cruce ad sepulcrum, de sepulcro ad coe- lum; hinc Psalmista :
Exsultavit ut gigas ad curren- dam viam
(
Psal.
XVIII
, 6), et reliqua.
Vers. 9.
Similis est dilectus meus capreae hinnulo- que cervorum. Capreoe et cervi,
quamvis in sua natura multa habeant quae allegoricis sensibus conveniant, hoc habent tamen singulare, quod in planioribus non morantur, sed in arduis et excelsis locis quos- dam saltus dare solent. Recte ergo his assimilatur Christus propter subtilem contemplationem; et quia a nullo intellectu divinitatis ejus majestas compre-
hendi potest. Non autem cervis, sed capreis assimi- latur, minoribus videlicet animantibus propter humi- litatem incarnationis suae : quia non solum homo fieri, sed humilis homo fieri dignatus est.
Hinnulo
autem
cervorum
similis dicitur : quia secundum hu- manitatem de cervis, hoc est de patriarchis duxit originem; vel etiam propter varietatem virtutum et innocentiam hinnulo cervorum comparatur.
En ipse stat post parietem nostrum. Paries,
mortalis nostra conditio appellatur : quia quodammodo inter nos et Deum quasi crassus quidam paries constitu- tus, non permittit nos ejus contemplatione perfrui; namque primus homo ita conditus est, ut visione et alloquio Dei frueretur (
Gen.
I
, 26) : sed postquam peccavit (
Gen.
III
, 6), appositus est quidam paries, ipsa videlicet mortalitas, qua praegravamur. Nam (ut Sapiens dicit)
Corpus quod corrumpitur aggravat ani- mam, et deprimit terrena inhabitatio sensum multa co- gitantem
(
Sap.
IX
, 15). Sponsum ergo suum, quem superius capreis vel hinnulis cervorum comparavit,
nunc dicit post suum parietem stare : quia Christus aliquando vicinus fit cum se, quantum humana mens capere potest, contemplari permittit : aliquando vero elongatur, et quasi caprea vel cervus quibusdam sal- tibus effugit. Quia ergo paries oppositus erat inter nos et ipsum, nec videre illum poteramus, dignatus est in ipso pariete facere fenestras et cancellos, per quos utcunque sentiri, utcunque perspici possit. Unde et sequitur.
Respiciens per fenestras, prospiciens per cancellos
. Quasi enim fenestrae et cancelli in pariete fiunt, cum ipse sua gratia se contemplari permittit, licet in speculo et aenigmate. Potest et hoc quod dicit :
Ipse stat post parietem nostrum,
ad humanitatem ejus referri; quasi enim
post parietem nostrum stetit,
cum carnem nostram sibi apposuit, in qua divinitas ejus latuit. Quod vero sequitur,
Respiciens per fenestras, prospiciens per cancellos,
hoc ad divinitatem ejus re-
fertur. Ille enim qui per fenestras vel cancellos in- tuetur, cuncta quae foris aguntur videt, et ipse a ne- mine videtur; ita Deus, cum omnia videat, ipse in- vestigari et comprehendi non potest.
Vers. 10.
En dilectus meus loquitur mihi,
ad prae- dicandum hortatur me, dicens :
Surge, propera, amica mea, columba mea, formosa mea, et veni
. Vox sponsi ad publicae operationis studia provocantis.
Surge, propera, amica mea,
per fidem et dilectionem;
columba mea,
per innocentiam et simplicitatem;
for- mosa,
per virtutum pulchritudinem festina et veni. Ac si diceret :
Surge
de strato tuo illo dulcissimo, hoc est de quiete, in qua soli mihi placere in psalmis, hymnis et orationibus desideras, festina et veni, id est, festina ad utilitatem proximorum; ut illos quo- que praedicationis officio, et bonorum operum exem- plo tui imitatores facias, et ad salutem tecum perdu- cas. Et notandum quod superius filias Jerusalem adjurabat, ne excitarent neque evigilare facerent dilectam : hic vero ipse eam suscitat et surgere
ad laborem hortatur; quia omnia tempus habent, et omnium rerum tempus est sub coelo, tempus contemplationis, tempus etiam actionis. Alio enim tempore debent sancti praedicatores divinae contem- plationi insistere, et mentem suam coelesti quiete oblectare : alio vero tempore per charitatem debent curam proximorum agere, et eis bonorum operum exempla praebere, ac divinae contemplationis doctri- nam impendere.
Vers. 11.
Jam enim hiems transiit, imber abiit, et recessit
. Hiemis et imbris nomine asperitas infidelitatis exprimitur, quae totum mundum tenebat usque ad adventum Christi : Dicit ergo sponsus :
Surge, amica mea, et veni, quia hiems transiit
Sole justitiae appa- rente; et
imber
infidelitatis
recessit,
ac serenitas verae fidei in mundo resplenduit. Tale est quod Apo- stolus ait :
Nox praecessit, dies autem appropinquavit
(
Rom.
XIII
, 12).
Vers. 12.
Flores apparuerunt in terra nostra, tem-
pus putationis advenit
. Finita hieme et imbre, flores in terra apparuerunt, decor videlicet virtutum et pu- dicitiae; et transeunte asperitate infidelitatis, verna fidei successit temperies,
tempus putationis venit,
hoc est purgationis sanctorum. Putatio enim vinearum sanctorum significat purgationem, quae in Christo et per Christum est; de qua ipse :
Ego sum vitis, vos palmites
(
Joan.
XV
, 5).
Vox turturis audita est in terra nostra
. Hoc est, vox praedicantium apostolorum. Turtur enim avis est castissima; et quoniam in excelsis semper arboribus morari solet et nidificare, apostolos vel caeteros do- ctores significat, qui possunt dicere :
Nostra conver- satio in coelis est
(
Philip.
III
, 20). Quod etiam gemitum pro cantu habet, sanctorum ploratum significat, qui suos ad fletum et lamenta hortantur, dicentes :
Miseri, estote, et lugete, risus vester in luctum convertatur
(
Jac.
IV
, 9).
Vox turturis audita est in terra nostra,
id est vox praedicantium apostolorum;
in terra nostra,
hoc est in Ecclesia, de qua Psalmista,
Domini est
terra et plenitudo ejus
(
Psal.
XXIII
, 1).
Vers. 13.
Ficus protulit grossos suos. Ficus
Syna- gogam significat;
grossi
autem dicuntur primitivae et immaturae ficus, inhabiles ad edendum, qui ad pul- sum venti facile cadunt. Voce autem turturis inso- nante
ficus protulit grossos suos :
quia apostolis prae- dicantibus emerserunt multi de Synagoga Judaeorum, qui et in Christum crederent, et tamen legem carna- liter observare vellent, magisque auctoritate legis delectarentur quam dulcedine Evangelii : volentes circumcisionem, sabbatum, et alia legis praecepta juxta litteram observare; de quibus Apostolus dicit :
AEmutantur vos non bene; sed volunt vos circumcidi, ut in carne vestra glorientur
(
Galat.
VI
, 13).
Vineae florentes dederunt odorem
. Postquam vox turturis audita est, postquam ficus protulit
511
gros- sos suos, vineae florentes dederunt odorem :
quia mul- titudo Ecclesiarum per latitudinem orbis diffusa est,
quae flores virtutum et odorem bonae operationis late de se spargerent.
Surge, propera, amica mea, speciosa mea, et veni
. Noli (inquit), sponsa mea, quam mihi per fidem et dilectionem amicam feci, otioso torpore lentescere; sed
surge et veni,
et exempla virtutum foris proximis ostende.
Vers. 14.
Columba mea in foraminibus petrae
. Si petra est Christus, juxta quod Apostolus ait :
Petra autem erat Christus
(
I Cor.
X
, 4); foramina petrae sunt vulnera quae pro salute nostra in cruce suscepit, fixurae videlicet clavorum et lanceae percussura (
Joan.
XIX
). In his ergo foraminibus columba, id est Ecclesia moratur : quia totam spem salutis suae in passione sui Redemptoris constituit. Ibi ab insidiis malignorum spirituum quasi a raptu accipitris secura delitescit; ibi nidificat, il est fetus bonorum operum congerit.
In caverna maceriae. Maceriae
ex siccis lapidibus ad munimenta vinearum solent fieri, ad repellendas
vulpes vel caeteras nocivas bestiolas. Per maceriam ergo significatur coelestium custodia virtutum, ange- licum videlicet praesidium; sicut Isaias de Domini vinea ait :
Et maceriam circumdedit, et circumfodit vi- neam
(
Isai.
V
, 2). In caverna ergo maceriae moratur, quia praesidio angelorum undique circumdatur, et a tentationibus diaboli custoditur.
Ostende mihi faciem tuam, sone· vox tua in auribus meis : quia vox tua dulcis, et facies tua decora
. Tu (inquit) dilecta mea quae in lecto contemplationis dulcissime quiescis, veni et
ostende mihi faciem tuam,
id est, a secreto quietis egredere ad publicam actio- nem, et pulchritudinem bonorum operum tuorum aliis ad exemplum demonstra.
Ostende mihi,
dicit; quasi enim Deo faciem suam ostendit Ecclesia, cum proximis ad utilitatem et profectum per virtutum opera, quantam intrinsecus habeat pulchritudinem, demonstrat. Hoc est quod Dominus dicit in Evange- lio :
Videant opera vestra bona, et glorificent Patrem
vestrum, qui in coelis est (
Matth.
V
, 16).
Sonet vox tua in auribus meis
. Vox videlicet praedicationis, vel divinae laudis, qua alios facias proficere.
In auribus
enim Domini vox Ecclesiae sonat, cum per praedica- tionem ex multorum conversione delectatur Deus. Bene autem dicit :
Ostende mihi faciem tuam, et sonet vox tua,
non aliena;
Tuam
videlicet
faciem mihi ostende,
quam in baptismo tibi dedi, quando mun- davi te ab omni peccato.
Vox tua,
dicit,
in auribus meis sonet;
ut ex sincera intentione dilectionis meae procedat; ut non propter aliud praedices, nisi pro- pter me.
Vers. 15.
Capite nobis vulpes parvulas quae demo- liuntur vineas, nam vinea nostra floruit
. Vox sponsi praecipientis sponsae suae et filiabus Jerusalem, san- ctis videlicet doctoribus, vel animabus fidelibus.
Capite
(inquit)
nobis vulpes parvulas. Vulpes
est dolo- sum animal et fraudulentum, in cavernis et specubus habitans, nec recto, sed tortuoso incedens itinere; ideoque designat haereticos, vel schismaticos, qui
demoliuntur vineas, hoc est Ecclesiam Dei, plebem videlicet fidelium lacerare et decipere non cessant. Praecipit ergo ut
parvulas vulpes capiant,
id est, ut haereticam pravitatem in ipso initio debellare et destruere non cessent, ne robusta facta fortius im- pugnet.
Nam vinea nostra floruit,
id est, Ecclesia per universum mundum flores virtutum emisit. Et nota quod cum superius vineas pluraliter dixerit, modo dicit singulariter,
vinea nostra floruit :
quia ex multis Ecclesiis una est electa Ecclesia.
Vers. 16.
Dilectus meus mihi, et ego illi, qui pasci- tur inter lilia donec aspiret dies, et inclinentur umbrae
. Vox sponsae.
Dilectus meus mihi,
subaudi, societur vinculo charitatis et amoris,
et ego illi
conjungar, et consentiam vicissitudine mutuae dilectionis. Vel
Di- lectus meus,
subaudi, det verba exhortationis et di- vinae promissionis;
et ego,
subaudi, ostendam illi faciem meam. Vel etium,
Dilectus meus
dignetur
mihi conjungi glutino charitalis,
et ego illi
conjungar vinculo dignae obedientiae, obtemperans praeceptis ejus.
Qui pascitur inter lilia,
hoc est, delectatur et jucundatur inter candid is et odoriferas virtutes san- ctorum. Et notandum quod superius lilium singula- riter dicitur; hic vero pluraliter
lilia
, quia multae sunt virtutes sanctorum, una tantum fides est, et nna charitas, quibus praecipue Deus delectatur. Sive etiam
pascitur inter lilia,
hoc est, suavissime delecta- tur inter virgineos choros. Candor enim liliorum recte munditiae virginali comparatur.
Donec aspiret dies,
hoc est, donec transeant nubila praesentis vitae et appareat dies, hoc est, veniat claritas sempiternae beatitudinis. Et est sensus :
Dilectus meus mihi
prae- stat auxilium,
et ego illi
dignam praebeo obedientiam, qui virtutibus sanctorum delectatur, quousque trans- cursa nocte praesentis vitae, in qua per speculum et in aenigmate cernitur, appareat dies supernae clari- tatis, ut facie ad faciem videatur (
I Cor.
XIII
, 12).
Vers. 17.
Revertere; similis esto, dilecte mi, capreae aut hinnulo cervorum super montes Bethel.
Vox Eccle- siae sponsi sui speciem desiderantis. O dilecte mi, qui de lecto quietis me surgere praecipis, et ut tibi faciem ineam ostendam, hortaris,
revertere,
hoc est, claritatem divinitatis tuae me speculari permitte, et hoc quod mihi perfecte promittis in alia vita, beatitudinem videlicet et cognitionem tuam in hac adhuc peregrinatione me saltem in figura et aenig- mate habere permitte.
Similis esto capreae aut hin- nulo cervorum super montes Bethel
. Jam dictum est superius, quod
capreae
campos despiciunt, et ad alta montium enituntur. Chritus ergo capreis comparatur, quia secundum carnem resurgens a mortuis, caelorum alta petiit.
Hinnulus
vero
cervorum
vocatur, hoc est filius antiquorum Patrum. Cervi enim sunt patriar- chae et prophetae, de quibus Christus carnis duxit originem. Fertur
hinnulus
hanc habere naturam, ut fervente sole opaca et umbrosa loca requirat, in quibus ab aestu protegatur : sic et Christus in eorum
mentibus requiescit, qui rore Spiritus sancti ab aesti- bus carnalium voluptatum temperantur. Ac si dice- ret :
O dilecte mi, revertere,
hoc est, saepius me tua visitatione illustrando laetifica, qui per carnem quam assumpsisti, jam coelorum sublimia penetrasti.
Mon- tes
autem
Bethel
mentes sanctorum significant, a terrenis per superna desideria elevatas. Nam
Bethel
domus consurgens, vel domus vigiliarum interpre- tatur, et vigiles mentes sanctorum significat, quae ad desideranda
512
superna consurgunt, et ad ea per- cipienda invigilant : habentes in se Deum inhabita- torem, qui dicit per prophetam :
Inhabitabo in illis et inambulabo
(
Levit.
XXVI
, 12). Super hos ergo
montes Bethel dilectus similis est capreae
vel
hinnulo cervo- rum :
quia illas visitare dignatur quae domus Dei esse student.
CAPUT III.
Vers. 1.
In lectulo meo per noctes quaesivi quem diligit anima mea; quaesivi illum et non inveni
. Vox
est Ecclesiae de gentibus congregatae.
In lectulo
(in- quit)
meo,
hoc est, cum adhuc in desideriis carnali- bus requiescerem, et cum adhuc infidelitatis et igno- rantiae tenebris posita essem,
quaesivi quem diligit anima mea
. Multi enim philosophorum Deum igno- rantes, studio tamen summo illum requirebant, per creaturam Creatorem cognoscere volentes, sicut Plato, qui in Timaeo multa de anima disputavit, et sicut Aristoteles, Socrates et caeteri, qui omne vitae suae tempus in studiis causa exquirendae veritatis expendebant.
Quaesivi illum, et non inveni;
non enim per mundanam sapientiam Deus cognosci potuit.
Vers. 2.
Surgam, et circuibo civitatem : per vicos et plateas quaeram quem diligit anima mea : quaesivi illum, et non inveni
. Exsurgam (inquit) de strato corporis et carnalis delectationis, et circuibo civita- tem hujus mundi, maria ac terras peragrando.
Per vicos et plateas quaeram quem diligit anima mea,
hoc
est, per lata itinera gradientes hujus saeculi, et suis voluptatibus deditos aspiciam, si forte dilecti mei vestigia inveniam. Hoc cum causa exempli de multis dici possit, praecipue tamen in illo Eunucho imple- tum est, qui a finibus terrae venit Deum coeli Jero- solymis adorare, quem Philippus invenit, eique Christum in prophetia Isaiae ostendit (
Act.
VIII
, 27). Hoc quoque in Cornelio adimpletum est, qui adhuc paganus et ignorans Deum, eleemosynas faciebat, et orationibus vacabat, quem Petrus cum omni domo sua baptizavit (
Ibid.
X
, 22). Itera autem dif- ficultatem inventionis, et dicit :
quaesivi, et non in- veni
.
Vers. 3.
Invenerunt me vigiles qui custodiunt civi- tatem
. Vigiles sunt sancti apostoli et caeteri doctores Ecclesiae, qui civitatem, id est sanctam Ecclesiam custodiunt, et ab insidiis infidelium et spiritualium hostium defendunt, quos interrogat.
Num quem diligit anima mea vidistis?
Quasi vigiles
Ecclesia interrogat, cum intenta aure eorum praedi- cationem percipit.
Vers. 4.
Paululum cum pertransissem eos, inveni quem diligit anima mea
. Pertransire vigiles, est eorum dicta et doctrinam diligenter perscrutari. Solemus namque dicere : Transcurri librum legens, vel per- transivi.
Cum
(inquit)
pertransissem eos, inveni quem diligit anima mea :
quia cum sollicita meditatione dicta vel scripta sanctorum requirimus, statim dile- ctum invenimus : quia Deum in eorum dogmatibus reperimus. Potest et sic intelligi :
Cum pertransissem eos, inveni quem diligit anima mea;
hoc est, cum in- tellexissem Christum omnem sublimitatem et gratiam superare, tunc inveni quem diligit anima mea, hoc est, tunc vere intellexi quantum ipse a caeterorum sanctorum meritis distet.
Tenui cum, nec dimittam donec introducam illum in domum matris meae et in cubiculum genitricis meae
. Hoc est, ardentissima fide ac devotione illi inhaesi;
nec dimittam eum,
sed in ejus amore et fide perseve-
rabo,
donec introducam eum in domum matris meae et in cubiculum genitricis meae;
hoc est, donec illum Synagogae, quae est mater mea spiritualiter, praedi- cem, et eam quoque ad ejus fidem perducam. Hoc fiet in fine mundi, quando (ut ait Apostolus)
pleni- tudo gentium introierit, tunc omnis Israel salvus fiet
(
Rom.
XI
, 25, 26). Tantum ergo sibi de charitate sponsi sui Ecclesia promittit, ut etiam se credat Synagogam posse convertere. Quod autem dicit,
donec introdu- cam illum,
non est putandum quod tunc relictura sit illum, cum in cubiculum matris introduxerit; sed,
donec
pro sempiterno, id est, semper illi inhaerebo, semper in ejus fide et dilectione perseverabo. Tale est in psalmo :
Ita oculi nostri ad Dominum Deum nostrum, donec misereatur nostri
(
Psal.
CXXII
, 3). Nunquid postquam nostri misertus fuerit, non erunt oculi nostri ad eum? Utique erunt.
Vers. 5.
Adjuro vos filiae Jerusalem, per capreas cervosque camporum, ne suscitetis neque evigilare fa- ciatis dilectam, quoadusque ipsa velit
. Bis repetitur iste versiculus; nam jam superius positus est : sed supra ad Ecclesiam primitivam de Judaeis collectam pertinet; hic vero ad Ecclesiam degentibus congre- gatam et amoris vinculo Christo arctius copulatam. Una enim eademque cura est Deo de sanctis, qui vel in circumcisione, vel etiam tempore baptismatis coruscante gratia Evangelii, illi placuerunt. Quia vero iste versiculus superius expositus est, jam vi- dendum est quare veluti dormientem inducat Eccle- siam, unde et adjurat fil as Jerusalem ne eam exci- tent, cum paulo superius non dormientem vel quie- scentem, sed studio laboriosissimae inquisitionis in- sistentem, qua sponsum inquirebat introducat. Si ergo requirebat sponsum, quomodo requiescebat? sed dulcissimus et suavissimis somnus est Christum quaerere. Dormit ergo Ecclesia, et Christum quaerit; dormit videlicet n desideriis terrenis et ab actibus saeculi : vigilat autem et requirit sponsum, quia ejus
contemplationi inhaeret, cum solum desiderat, ad illum pervenire contendit. Adjurat ergo sponsus filias Jerusalem, animas videlicet desideriis supernae patriae inhaerentes, ne illam excitent ab hoc somno suavis- simae quietis et contemplationis,
donec ipsa velit.
Somnus autem merito amor appellatur : quia sicut dormiens a visibilibus oculos claudit, et invisibilia contemplatur : ita is qui divinae contemplationi in- sistit, quasi alienus exterioribus dormit, et sola spiritualia et coelestia videt. Nec mirum si amor somnus vocetur, cum in sequentibus mors amor appelletur :
Fortis est ut mors dilectio.
Cum autem dicit,
donec ipsa velit,
ostendit Ecclesiam de gentibus voluntarie se praeparaturam ad labores et persecu- tiones pro Christo perferendas.
Vers. 6.
Quae est ista quae ascendit per desertum sicut virgula fumi ex aromatibus myrrhae, et thuris, et universi pulveris pigmentarii?
Vox filiarum Jerusalem, id est sanctorum primitivae? Eccclesiae, admirantium pulchritudinem Ecclesiae de gentibus congregate.
Qua est
(inquiunt)
ista? Quae
513
id est qualis. Quanta laude et admiratione digna, quie circumci- sione mundata, nec adhuc baptismo sanctificata jam currit ad Deum?
Ascendit
(inquit)
per desertum;
hoc dicitur ad imitationem priscae plebis Judaicae, quae liberata de Aegyptia servitute,
per desertum,
mari Rubro transito, venit ad terram repromissionis : sic et Ecclesia
per desertum
nationum ascendebat jam de AEgypto, hoc est, de confusione idololatriae libe- rata, et Pharaone, id est diabolo submerso, ut coe- lesti manna pasceretur, et veram terram repromis- sionis ingrederetur. Ascendit (inquit) ad montes virtutum, vel etiam ad ipsum coelum virtutibus suble- vata; quae in psalmo dicit :
Levavi oculos meos in montes
(
Psal.
CXX
, 1), etc.; et alibi :
Ad te levavi oculos meos, qui habitas in coelis
(
Psal.
CXXII
, 1). Montes isti sunt patriarchae, prophetae, apostoli et caeteri sancti Dei, qui merito virtutum appellantur montes. Primo enim ad montes, id est ad sanctos
sublevat oculos Ecclesia, vel anima fidelis quae isto- rum doctrinam actusque considerat, illorum exemplo et intercessione muniri gaudet. Postea proficiens ad ipsum quoque qui fecit montes, audet cordis aspe- ctum dirigere, et dicit :
Ad te levavi oculos meos, qui habitas in coelis;
id est, gratanter requiescis in san- ctis.
Sicut
(inquit)
virgula fumi ex aromatibus myrrhae et thuris.
Fumus ex igne nascitur, et mox altiora aeris expetit, donec aspectibus intuentium subtrahatur. Fumus igitur significat sanctum desiderium igne di- vini amoris perfusum; nec absolute fumo comparan- tur,
sed virgulae fumi
: quia sancta Ecclesia vel anima Deum amans, gracilis est ct delicata, disciplinis Spiritus sancti attenuata, non habens grossitudinem carnalium desideriorum. Sive
virgulae fumi,
non sparso fumo comparantur propter unitatem Ecclesiae, quae in Christo unum est. Unde vero esset ille famus ostendit, cum subdit,
Myrrha et thuris et universi pulveris pigmentarii. Myrrha
condiuntur mortuorum corpora;
thus
vero adoletur in sacrificio Dei; ideoque
per myrrham carnis mortificatio designatur; per thus munditia orationum exprimitur.
Virgulae ergo fumi myrrha et thuris
Ecclesia assimilatur : quia sancti mortificatione carnis suae ct orationibus mundo et simplici corde profusis, Deo placere student.
Et un- versi
(inquit)
pulveris pigmentarii,
id est congerie omnium virtutum. Non enim integra fuisse aromata, sed in pulverem redacta dicuntur : quia sanctorum actiones magna discretione considerandae sunt, et tanquam cribro subtilissimae considerationis eventi- landae, ne quid forte in illis durum aut inconveniens existat; ne saltem per ipsas virtutes adversarius milleformis subrepat, qui callidus per bona etiam consuevit nocere.
Vers. 7.
En lectulum Salomonis sexaginta fortes ambiunt ex fortissimis Israel, omnes tenentes gladios, et ad bella doctissimi.
Quo haec dilecta et mirabilis ascendent, ostenditur cum subditur.
En lectulam Sa-
tomonis,
et reliqua.
Lectus Salomonis
quamvis su- perna illius supernae beatitudinis requies accipi pos- sit, in qua Deus cum suis sanctis requiescit, proba- bilius tamen praesens accipitur Ecclesia, in qua sancti Dei sopitis tumultibus viliorum, amplexu Salomonis, id est viti pacifici delectantur. Unde et Psalmista de Christo dicit :
Factus est in pace locus ejus, et habitatio ejus in Sion
(
Psal.
LXXV
, 3).
Lectulum ergo Salomonis,
id est Ecclesiam,
sexaginta fortes ambiunt ex fortissi- mis Israel.
Per sexaginta fortes ordo doctorum intel- ligitur, qui vel praedicando Ecclesiam muniunt, vel contemplando ad illam supernam beatitudinem perve- nire desiderant. Sexagenarius autem numerus ex sena- rio et denario constat; sexies enim deni? vel decies seni, sexaginta fiunt. Senarius vero perfectionem signi- ficat operis : quia sex diebus perfecit Deus opera sua : denarius vero remunerationem et praemium quod in fine electis dabitur; unde et hi qui in vineam vene- runt, denarium leguntur accepisse (
Matth.
XX
, 10).
Se- xaginta
ergo
fortes
significant (ut dictum est) sanctos
doctores, fortes et animo constantes. Additur vero
ex fortissimis Israel,
omnes in Christum credentes, et Christum diligentes, Israel, id est vir videns Dum, appellantur.
Fortissimi
vero
Israel
sunt, qui Ecclesiam tueri praedicando, et ab incursibus daemonium, vel impugnatione haereticorum defendere noverunt. Ili enim
ambiunt lectulum Salomonis
: quia illis com- missa est Ecclesia, et ab illis vigilanti cura est custo- dienda.
Omnes tenentes gladios, et ad bella doctissimi. Tenent
enim
gladium
spiritualem, verbum Dei, de quo Apostolus :
Et galeam
(inquit)
salutis assumite, et gladium spiritus, quod est verbum Dei
(
Ephes.
VI
, 17).
Ad bella vero sunt doctissimi
: quia necesse est ut spiritualis praelii arte instructi sint, qui
adversus mundi principatus et potestates, adversus mundi rectores tenebrarum harum, contra spiritualia nequitia in coelestibus
bella gerunt (
Ibid.,
12). Versutissimus enim iste est hostis, et tam subtilitate spiritualis na- turae, quam etiam temporis longaevitate doctissimus,
contra quem sancti bella suscipiunt.
Vers. 8.
Uniuscujusque ensis super femur suum propter timores nocturnos.
Per femur propagatio so- bolis accipitur; super femur ergo enses habent, qui timore Dei omnes comprimunt et coercent motus carnalis voluptatis. Et hoc propter timores nocturnos, id est propter occultas insidias maligni hostis, qui in nocte hujus saeculi sanctis maxime, qui in Ecclesia praeeminent, insidiatur; ut illis deceptis, lectulum Salomonis, id est requiem sanctorum foedare possit. Et notandum quod superius tenere gladios dicuntur : hic vero
super femur enses
habere. Gladios enim te- nent, ut adversariis resistant, ut eos superent, et ut haereticos et omnes sanae fidei contradicentes con- fodiant. Super femur ergo enses habent, ut suimet curam gerant, ut fluxus carnalium voluptatum re- primant : ne aliis praedicantes, ipsi reprobi effi- ciantur (
I Cor.
ix
. 27).
Vers. 9.
Ferculum fecit sibi rex Salomon de lignis
Libani.
Quod superius per lectulum Salomonis, sic nunc designatur per
ferculum,
sancta videlicet Eccle- sia, in qua vehit in lecto requiescunt sancti Dei, et velut in lecto discumbunt ad epulas aeternae beatitu- dinis et satietatis.
De lignis Libani fecit Salomon fer- culum.
Libanus mons est Phoenicis, cujus arbores et proceritate et pulchritudine et durabilitate cunctis praeeminent, ideoque significant sanctos virtutum specie fulgentes, et ad aeterna festinantes.
Libanus
enim candidatus, vel candidatio interpretatur, vel dealbatio.
Ligna
ergo
Libani
sunt sancti candidati, vel dealbati in baptismo, et exornati omnium virtu- tum pulchritudine.
Vers. 10.
Columnas ejus fecit argenteas.
Per co- lumnas
514
doctores ejusdem Ecclesiae significan- tur, qui eam verbo et exemplo sustinent et roborant; unde et in actibus apost ilorum dicitur :
Jacobus et Joannes et Cephas, qui videbantur columnae esse
(
Gal.
II
9). Hae
columnae
sunt
argenteae
, quia nitore coelestis eloquii refulgent;
Eloquia
enim
Domini elo- quia casta
(
Psal.
XI
, 7), et reliqua.
Reclinatorium aureum, ascensum purpureum.
Per
reclinatorium aureum
requies aeterna accipitur, quae sanctis in Ecclesia repromittitur; ad quam tamen
ascensus
est
purpureus. Purpureus ascensus
est passio Christi : quia purpura colorem sanguinis imitatur. Ascensu ergo purpureo ad reclinatorium pervenitur : quia illi ad aeternarum epularum discubitum, et ad supernae quietis requiem veniunt, qui in praesenti passionem Redemptoris digne venerari et imitari sata- gunt. Quia nisi quis actiones ac vitam Christi imitatus fuerit, ad aeternam requiem pervenire non poterit.
Media charitate constravit propter filias Jerusalem.
Media charitate constravit : quia omnibus fidelibus suam charitatem Christus commendavit patiendo pro nobis, et requiem nobis praeparando, juxta quod Apostolus dicit :
Commendat autem Deus suam chari- tatem in nobis : quoniam cum adhuc peccatores esse-
mus, pro nobis Filium suum in mortem tradidit
(
Rom.
V
, 8), Aliter, per columnas argenteas apostoli et apostolici viri designantur; per reclinatorium aureum doctorum ordo, qui cum ineffabilia aeternae vitae gau- dia promittunt, utique nos suaviter requiescere fa- ciunt. Et hoc reclinatorium bene aureum dicitur : quia ineffabile est illud praemium, quod sancti ex- spectant. In rebus enim caducis nihil pretiosius est auro. Per ascensum vero purpureum ordo signatur martyrum, qui passionem Christi imitati, pro illo suum sanguinem fuderunt. Sed quid nos faciemus, dicit beatus Gregorius, qui nullius meriti sumus, non inter doctores, non inter martyres locum nos habere videmus? Sequitur,
media charitate constravit.
Habeamus ergo charitatem, qua inedia hujus ferculi constrata sunt, quae et idcirco latum mandatum vo- catur, quia omnibus observatoribus suis aeternam salutem parat. Hanc efficaciter teneamus, et per hanc salvabimur, et hoc
propter filias Jerusalem,
hoc
est, propter animas simplices et nullius sibi virtutis conscias; quae quanto majoris fragilitatis sibi sunt consciae, tanto amplius Salvatorem et Redemptorem suum diligere satagunt.
Vers. 11.
Egredimini, et videte, filiae Sion, regem Salomonem in diademate quo coronavit eum mater sua in die desponsationis illius, et in die laetitiae cordis ejus.
Vox Ecclesiae invitantis animas fidelium ad intuendum quam mirabilis el speciosus sit sponsus ejus.
Filioe
namque
Sion
Ecclesiae sunt, quae et filiae sunt Jeru- salem, sanctae videlicet animae, supernae illius civi- tatis caves, quae et perpetua cum angelis pace fruun- tur, et per contemplationem gloriam Dei speculantur.
Egredimini,
inquit,
filioe Sion,
hoc est, exile de turbulenta hujus saeculi conversatione; ut mente ex- pedita eum quem diligitis, contemplari possitis.
Et videte,
inquit,
regem Salomonem,
hoc est verum pacificum Christum,
in diademate quo coronavit eum mater sua.
Ac si diceret : Considerate Christum pro
vobis carne indutum, quam carnem de carne Virginis matris suae assumpsit.
Diadema
namque vocat car- nem quam Christus assumpsit pro nobis, in qua mortuus destruxit imperium mortis, in qua etiam resurgens, resurgendi nohis spem contulit. De hoc diademate Apostolus ait :
Vidimus Jesum per passio- nem gloria et honore coronatum
(
Hebr.
II
,9).
Mater
vero
sua eum coronasse
dicitur, quia Virgo Maria ilii de sua carne camis materiam praebuit.
In die de- sponsationis ejus,
hoc est in tempore incarnationis ejus, quando sibi
Ecclesiam
conjunxit, non habentem maculam aut rugam (
Ephes.
V
, 27); vel quando Deus homini conjunctus est.
Et in die laetitiae cordis ejus,
Laetitia enim et gaudium Christi, salus et re- demptio humani generis est; juxta quod in Evangelio multos ad fidem suam cernens confluere.
In illa,
inquit evangelista,
hora exsultavit et dixit : Confiteor tibi, Pater coeli et terrae quia abscondisti haec a sapien- tibus et prudentibus, et revelasti ea parvulis
(
Matth.
XI
,
25). Et in evangelica parabola, inventa ove, convo- cavit amicos dicens :
Congratulamini mihi
(
Luc.
XV
, 6). Potest hoc et simpliciter lotum ad passionem Christi referri juxta litteram. Praevidens enim Salo- mon in spiritu passionem Christi, longe ante prae- monebat filiam Sion, id est plebem Israeliticam :
Egredimini,
inquiens,
et videte regem Salomonem,
id est Christum,
in diademate,
in spinea corona
qua coronavit eum mater sua
Synagoga.
in die desponsa- tionis ejus,
quando videlicet sibi conjunxit Ecclesiam, et
in die laetitiae cordis ejus,
quo gaudebat per suam passionem redimi mundum de diaboli potestate.
Egredimini
ergo, hoc est, exite de tenebris infideli- tatis,
et videte,
hoc est, mente intelligite : quia ille qui ut homo patitur, verus est Deus; vel etiam
egre- dimini
extra portam civitatis vestrae, ut eum in Gol- gotha monte crucifixum videatis.
CAPUT IV.
Vers. 1.
Quam pulchra es, amica mea; quam pul-
chra es et decora.
Vox Christi his repetit,
quam pul- chra es,
in opere videlicet et praedicatione. In opere, quia nihil foedum, nihil oculis meis indignum agis; in praedicatione, quia ad considerandum incarnatio- nis meae mysterium etiam sodales tuas filias Jerusa- lem invitare non cessas.
Oculi tui columbarum.
Per
oculos
intelligitur acu- men sensuum spiritualium, quibus divina et sempi- terna contemplatur Ecclesia.
Columboe
autem
oculi
Ecclesiae comparantur propter spiritualem gratiam : quia Spiritus sanctus in specie columbae apparuit (
Matth.
III
, 16). Sequitur autem.
Absque eo, quod intrinsecus latet,
id est, absque supernae illius retributionis gloria, quam in fine sae- culi es perceptura; quam etsi in praesenti per fidem contemplaris, latet tamen intrinsecus; nec enim in praesenti videri potest, sed in futuro perficietur.
Capilli tui sicut greges caprarum, quoe ascenderunt de monte Galaad.
Per capillos Ecclesiae, subtiles
Ecclesiae cogitationes accipiuntur, quibus temporalia plerumque disponuntur. Comparamur vero gregibus caprarum, quia haec animalia munda sunt, et in rupibus, sive in excelsis locis resupinata pascuntur : quia cogitationes sauciorum, etsi pro corporali ne- cessitate in temporalibus fiunt,
515
tamen in in- ternorum intentione non discedunt; et in ista etiam cura, quam necessitati corporeae impendunt, quasi coelum semper intuentur. Possumus etiam per
oculos
doctores Ecclesiae et praedicatores accipere, qui in corpore cui caput Christus est, summum locum te- nent, et coelestia ac spiritualia prae caeteris membris vident. Per
capillos
vero innumerabilem multitudi- nem simplicium fidelium in laicali ordine constituto- rum intelligimus : qui etsi minus vident spiritualia, sua tamen multitudine et numerositate magnum de- cus praestant Ecclesiae. Et bene
gregibus
comparantur
caprarum. Capra
peccatoribus convenit, per quam plebes fidelium actionibus saeculi deditae, quae sino peccato agi non possunt, intelliguntur. Bene autem
sequitur,
Quae ascenderunt de monte Galaad. Galaad
acervus testimonii interpretatur, juxta litteram qui- dem; ideo quia cum Jacob recederet de Mesopota- mia, persecutus est eum Laban, et die tertia reperit eum, ibique m testimonium mutui foederis acervum lapidum erexerunt (
Gen.
XXXI
, 46). Mystice acervus testimonii Christus est, in quo multitudo consistit omnium sanctorum, qui sunt lapides vivi, adhaeren- tes illi vero lapidi, de quo Petrus dicit :
Ad quem ac- cedentes lapidem vivum, et isti tunquam lapides vivi superaedificamini
(
I Petr.
II
, 4). Greges ergo capra- rum de monte Galaad ascenderunt, quia sanctorum multitudines ad excelsa virtutum conscendunt, et Christi doctrinam ac praecepta in omnibus sequi sa- tagunt.
Vers. 2.
Dentes tui sicut greges tonsarum ovium, quae ascenderunt de lavacro.
Sicut per
capillos
Eccle- siae innumerabilis multitudo simplicium fidelium in-
telligitur, ita et per
dentes
Ecclesiae doctores intelli- guntur. Dentibus enim cibos commolimus; et sancti doctores bene dentibus conformantur : quia spiritua- les cibos, quos simplices capere nequeunt, ipsi quo- dammodo exponendo comminuunt. Dens Ecclesiae prae- cipuus erat Petrus, cui dictum est in visione :
Surge, occide, et manduca
(
Act.
X
, 13); ac si diceretur, eos quos ad fidem convenis,
occide
ab eo quod sunt, id est, ut desinant esse peccatores;
et manduca,
hoc est transfer, vel transforma in corpus Ecclesiae. Bene autem hi dentes ovibus tonsis el lavacro lotis com- parantur. Solent enim oves post tonsionem currenti aqua ablui, ne illotus sudor corpori adhaerescat et scabiem generet. Tonsi ergo sunt sancti doctores et magistri Ecclesiae, qui ex lavacro baptismi abluti, vellera, id est facultates et substantias suas pro Chri- sto amiserunt. Omnibus quidem fidelibus convenit quod dicit :
Quae ascenderunt de lavacro;
nullus enim sine lavacro baptismi fidelis esse potest. Non autem
omnibus tonsio convenit; quia non omnes ita sunt perfecti, ut sua pro Christo valeant amittere : sed illis specialiter hoc congruit, qui secundum verbum Domini vendunt omnia sua, et dant pauperibus (
Matth.
XIX
, 21), et nudi atque expediti sequuntur Christum. Tales ergo sunt
dentes
Ecclesiae sanctae, id est praedicatores et ministri ejus, oves per innocen- tiam abluti baptismo : voluntaria paupertate et re- rum spollatione gaudentes. Sequitur.
Omnes gemellis felibus, et sterilis non est inter eas
. Quia gemina charitale et dilectione Dei et proximi praeeminent, et hanc observari docent : vel etiam quia fidem et operationem praedicant.
Et sterilis non est in eis;
nullus videlicet alienus est a bonis ope- ribus.
Vers. 3.
Sicut vitta coccinea labia tua, et eloquium tuum dulce
. Per
labia
Ecclesiae, sancti praedicatores accipiuntur, qui et per dentes figurantur. Coccus au- tem sanguinis vel ignis habet speciem.
Labia
ergo Ecclesiae (id est sancti praedicatores)
vittae coccineae
comparantur : quia passionem Christi assidue prae- dicant qui pro nostra redemptione sanguinem suum fudit. Sive
vittae coccineae
assimilantur, quia praedica- tores ardent dilectione : diligentes eos quibus verba praedicationis impendunt, et etiam a quibus mala patiuntur. Ad hoc etiam pertinet quod Spiritus san- ctus in linguis igneis apparuit (
Act.
II
, 3), quia lo- quentes et ardentes fecit apostolos : ardentes dile- ctione, loquentes praedicatione. Et bene
vitta coccinea
dicitur; vitta enim capillos ligat et constringit, et sancti doctores sua praedicatione ad unitatem fidei et dilectionis multitudinem fidelium in Ecclesia ne- ctunt, et in unum decorem redigunt. Possunt etiam per capillos, subtiles cogitationes mentis accipi. Vitta ergo coccinea crines ligamus, quando cogitationes nostras disciplina timoris Dei constringimus et coer- cemus. Et
eloquium tuum dulce
. Dulce est eloquium Ecclesiae, cum sancti doctores vel passionem sui Redemptoris ad memoriam reducunt, et praedicant
quantum Deus hominem dilexerit, vel etiam cum coelestia praemia auditoribus annuntiant.
Sicut fragmen mali punici, ita genae tuae, absque eo quod intrinsecus latet
. Per
genas
superius diximus Ecclesiam figurari. Nam cum verecundamur, rubor sanguinis in genis effunditur. Malum autem punicum rubicundum habet corticem, interius vero multitu- dine granorum plenum est, unde et malum granatum vocatur. Per fragmen ergo mali punici, memoria ejusdem passionis dominicae accipitur, quae et in cocco superius figuratur. Solet enim una res diversis ex- primi figuris. Genae ergo Ecclesiae fragmini mali pu- nici comparantur, quia sancti doctores venerabiliter agunt memoriam passionis Redemptoris sui, nec eru- bescunt crucem ejus, imo gloriantur, dicentes cum Apostolo :
Mihi autem absit gloriari, nisi in cruce Do- mini nostri Jesu Christi
(
Gal.
VI
, 14); et alibi Apo- stolus ad discipulum suum scribens :
Noli
(inquit)
eru- bescere crucem Christi, neque me vinctum ejus
(
II Tim.
I
, 8). Bene autem genae non integro malo punico, sed fragmini comparantur. Malum enim punicum cum frangitur, exterius rubor, interius candor apparet : sic et sancti praedicatores et doctores cum passionem Christi annuntiant, quasi rubor est exterius : cum vero quanta utilitas nostrae redemptionis inde pro- venerit, et quod homo per passionem Christi non solum a peccatis justificari, sed etiam quod divinum consortium meruerit, demonstrant, quasi candidum est
quod intrinsecus latet
. Possunt etiam per
genas
Ecclesiae, martyres figurari, qui rubicundi sunt effu- sione sanguinis sui veluti malum punicum; sed fracto malo punico, candor interius apparet, quia post mortem miraculis coruscant.
Vers. 4.
Sicut turris David collum tuum, quae aedi- ficata est cum propugnaculis
. Collum sanctae Ecclesiae praedicatores sancti et doctores ejus sunt. Iidem enim hic designantur per
collum,
qui superius per
oculos,
vel per
dentes,
sancti videlicet
516
praedicatores,
qui veluti colla acceptos verbi Dei cibos nutriendo corpori transmittunt, et vocem praedicationis divinae auditoribus proferunt. Vel etiam sancti doctores per collum signantur, quia sicut per collum caput et caetera membra corpori conjunguntur, ita sancti do- ctores quasi mediatores sunt inter Christum et reli- quos quos instruunt fideles, et quasi Christum cor- pori suo, id est Ecclesiae conjungunt. Hoc autem
collum turri David
comparatur, qui interpretatur ma- nu fortis, vel visu desiderabilis, Christum significat. Et tota quidem Ecclesia civitas David, id est magni Regis Christi est, qui est manu fortis : quoniam dia- bolum devicit, juxta quod Psalmista dicit :
Dominus fortis et potens, Dominus potens in praelio
(
Psal.
XXIII
, 8). Est et visu desiderabilis : quia (ut Apostolus dicit) in eum
desiderant angeli prospicere
(
I Petr.
I
, 12). Turris autem civitatis hujus, illi sunt qui vel scientia vel operationis perfectione caeteris praeemi- nent.
Quae aedificata est cum propugnaculis
. Propugna- cula sunt divinarum Scripturarum sacramenta, de
quibus veluti jacula procedunt, quibus adversariae repelluntur potestates.
Mille clypei pendent ex ea, omnis armatura fortium. Mille clypei
intelliguntur innumera defensionis divinae praesidia, quibus sancta vallatur et defenditur Eccle- sia.
Omnis armatura fortium,
id est omnis instructio vel sanctae operationis vel divinae praedicationis. Et bene collum Ecclesiae, hoc est praedicatores et do- ctores turri David comparantur, quia semper quasi in bello sunt, pro defensione sanctae Ecclesiae pu- gnantes.
Vers. 5.
Duo ubera tua sicut duo hinnuli capreae gemelli
. Duo ubera Ecclesiae eosdem significant san- ctos doctores. Nec mirum quod una eademque res diversis figuratur modis. Sancti enim doctores oculi sunt, quia vitae vias quas ingredi debeant, subjectis demonstrant.
Dentes
sunt, quia cibos divinarum Scri- pturarum molunt et comminuunt, ut mandi possint, scilicet a simplicibus, hoc est intelligi.
Collum
sunt,
quia caput et membra, hoc est Christum et Ecclesiam conjungunt; ipsi ergo doctores sunt et
ubera
Eccle- siae quia parvulos et simplices fideles lacte verbi Dei nutriunt, juxta quod Apostolus simplicioribus lo- quens, dicit :
Non potui vobis loqui tanquam spiritua- libus, sed quasi carnalibus; et parvulis in Christo lac vobis potum dedi, non escam
(
I Cor.
III
, 1, 2). Et bene non absolute ubera, sed cum additamento dicit,
duo ubera,
cum femina neque plus neque minus habeat quam
duo ubera :
quia nimirum sancti doctores par- vulos ex utroque populo, Judaico videlicet et gentili, lacte verbi Dei nutriunt. Nam et Paulus de seipso di- cit :
Qui operatus est Petro in apostolatu cirumcisio- nis, operatus est et mihi inter gentes
(
Gal.
II
, 8). Et apte
duo ubera,
sicut duo hinnuli gemelli capreae esse dicuntur, qui videlicet fetus sunt et filii Salvatoris nostri Jesu Christi qui superius per capreas designa- tus est; haec enim animalia et acutissime vident, et nimia velocitate altiora conscendunt : sic et sancti
doctores quae agenda sunt et ipsi vident, et aliis mon- strant, et despectis terrenis ad superna ascendere nituntur.
Vers. 6.
Qui pascuntur in liliis, donec aspiret dies et inclinentur umbrae. Qui pascuntur in liliis,
hoc est, delectantur purissimis et nitidissimis sensibus Scri- pturarum.
Donec aspiret dies,
hoc est dies illa aeterna veniat, quam desiderabat Psalmista, dicens :
Melior est dies una in atriis tuis super millia
(
Psal.
LXXXIII
, 11) :
Et inclinentur umbrae,
hoc est. transeant moe- rores et perturbationes hujus saeculi.
Donec aspiret dies,
id est oriatur dies; aspirabit enim dies, id est orietur, quando verus ille Sol justitiae, id est Christus apparebit; et tunc
inclinabuntur umbrae,
hoc est, om- nia nubila moeroris et tenebrae praesentis saeculi per- transibunt. Sed et si ipsam litteram velimus aspicere, pulchre expressit ortum diei et noctis : nam nox nihil est aliud nisi umbra terrae, quae sole descendente sub terras consurgit; sole autem iterum super terras
ascendente, inclinantur umbrae, id est, cedit nox. Pascuntur ergo in liliis donec aspiret dies et incli- nentur umbrae, quia sanctorum doctorum in praesenti tantum vita necessaria est praedicatio et doctrina; nam in alia vita postquam apparuerit aeterna dies, et finita fuerit nox praesentis saeculi, non necesse erit doceri aliquem :
quia omnes revelata facie gloriam Domini
(
II Cor.
III
, 18) contemplabuntur. Unde et Dominus per prophetam Jeremiam dicit :
Non ultra docebit vir fratrem suum dicens : Cognosce Dominum; omnes enim cognoscent me a minimo usque ad maximum
(Jer.
XXXI
, 34).
Vadam ad montem myrrhae, et ad collem thuris
. In myrrha carnis mortificatio, vel passionum pro Christo tolerantia; in thure vero sanctarum orationum devotio accipitur.
Mons
ergo
myrrhae, et collis thuris,
mentes sanctorum sunt, excelsae per contemplationem. Pro- mittit ergo sponsus se ad montem myrrhae venturum et ad collem thuris : quia illas mentes sua visitatione visitare dignatur, quae membra sua cum vitiis et con-
cupiscentiis mortificant (
Gal.
V
. 24), quae etiam se- ipsas per sanctorum orationum studia gratum Deo sacrificium faciunt.
Vers. 7.
Tota pulchra es, amica mea, et macula non est in te
. Vox sponsi ad amicam suam sponsam.
Tota pulchra es
. Omni (inquit) ex parte nullam re- cipis maculam, neque rugam. Non enim soli doctores vel perfecti quique pulchri sunt ante oculos Dei, qui summa scientia et contemplatione praeeminent; sed etiam simplices quique fideles, qui recta fide et bo- nis operibus exornantur, pulchri in oculis sponsi ha- bentur. Nam, ut Psalmista dicit :
Benedixit omnibus qui timent Dominum, pusillis cum majoribus
(
Psal.
CXIII
, 13); ideo dicit :
Tota pulchra es,
non tantum una pars tua. Hoc ideo dicimus, non quod aliquis in praesenti vita sine peccato esse possit, cum scriptum sit :
Nemo est super terram sine peccato, nec infans unius diei
(
Job
XIV
, 4) : sed ideo quia fides perfecta et coeleste desiderium omnem absterget maculam le-
vioris peccati; non enim de gravioribus nunc ratio est, quae qui committunt, jam sponsa Christi non sunt, nec ullam habent particulam hujus sanctae pul- chritudinis. Hinc est quod Joannes dicit :
Qui natus est ex Deo non peccat
(
I Joan.
III
, 6), subaudi, pec- cato ad mortem; non quod levi peccato quis careat, sine quo vita ista non ducitur. Tota ergo pulchra est Ecclesia, in quantum se castam et immunem ab omni peccato custodit. Si quando autem levi peccato fu- scatur, cita poenitudine et fide recta ad coeleste desi- derium in ea prisca pulchritudo reparatur.
517
Vers. 8.
Veni de Libano, sponsa mea, veni de Li bano, veni
. Libanus mons est Phoenicis : interpretatur autem de Hebraeo dealbatio vel candidatio; ex Graeco autem thus interpretatur. Unde et supra ubi loqui- tur : Vadam ad montem myrrhae et ad collem thuris, collis habetur Libani. Vocat ergo sponsus sponsam suam candidatam baptismate, dealbatam nitore om- nium virutum, flagrantem studio sanctarum oratio-
num. Vocat autem eam, ut veniat, id est, ut in vir- tutibus proficiat. Non solum vocat Deus animam, quando eam a vinculis carnis exutam ad coelestia praemia ducit; sed etiam per internam inspirationem ut in virtutibus proficiat, hortatur. Quot enim in virtutibus sancti proficiunt, quasi tot passibus ad Deum tendunt. Et tertio dicit,
veni,
quia vult eam perfectam esse in cogitatione, locutione et opere. Vel cam vocat primo, ut ad se veniat per fidem; vocat secundo, ut dignam coelestium praemiorum retributionem jam liberata a corpore accipiat; vocat tertio, ut in die generalis resurrectionis jam re- sumpto corpore, duplici stola perpetuo coronata gaudeat.
Coronaberis de capite Amana, de vertice Sanir et Hermon, de cubilibus leonum, de montibus pardorum. Amana
ipsum dicunt esse montem Ciliciae Amanum, qui et Taurus appellatur.
Sanir
vero et
Hermon
montes sunt Judeae in quibus leones et pardi ferun-
tur habitare; per quos autem montes, saeculi potestates, reges videlicet et principes intelliguntur, qui veluti montes in superbia extolluntur, et malignis spiritibus quasi leonibus et pardis cubilia praebent. Maligni enim spiritus leones vocantur propter superbiam, pardi pro- pter ferocitatem, vel etiam propter mille artes nocendi, quia pardus varium animal est. De his ergo montibus coronatur Ecclesia, quando principes saeculi ad fidem Christi convertuntur; et non solum propter suas virtutes, sed etiam propter talium conversationem ad salutem remuneratur Ecclesia. Potest et hoc in praesenti accipi. Nam coronatur Ecclesia de vertice horum montium, quando subjectis principibus ca- tholicae fidei, Ecclesia, quae antea premebatur, coro- natur et gloriatur in Christo; sicut factum est tem- pore Constantini, quando illo converso mirabiliter glorificata est Ecclesia. Coronatur et de cubilibus leonum, et montibus pardorum, quando superbos et quosque saevos ac dolosos convertit, et pro illorum quoque conversione aeterna praemia recipit.
Vers. 9.
Vulnerasti cor meum, soror mea sponsa; vulnerasti cor meum
. Sponsam et sororem suam san- ctam dicit Ecclesiam, quae et sponsa est, quia eam sibi Christus incarnatus despondit, eamque emun- datam sordibus peccatorum, dote Spiritus sancti sibi conjunxit. Soror vero est, quia propter eam incar- natus frater ejus fieri dignatus est, sicut resurgens a mortuis dixit mulieribus :
Ite, nuntiate fratribus meis
(
Matth.
XXVIII
, 10). Cum ergo dicit vulneratum se cor habere, magnitudinem amoris expressit, quo sanctam suam diligit Ecclesiam. Affirmat autem hoc iterans et inculcans :
Vulnerasti cor meum,
ut tali iteratione quantum Ecclesiam suam diligit, ostendat. Qua autem re vulneratum sit, subjungendo demon- strat.
In uno oculorum tuorum, et in uno crine colli tui
. Per oculos Ecclesiae, spirituales sensus vel doctores sanctos accipimus : per crines vero multitudines sub-
jectarum plebium, quibus sancta decoratur Ecclesia. Et est sensus : cum tota sis pulchra, o Ecclesia, et cum te ob multa diligam, praecipue tamen nitor spi- ritualium sensuum, et doctorum tuorum sinceritas me delectat, simplicitas etiam vitae subjectarum ple- bium, quae pie et fideliter verbis doctorum obtempe- rant. Bene autem cum superius pluraliter dixit oculos et capillos, hic singulariter dicit
in uno oculo, et in uno crine;
ut per hoc unitas sanctorum doctorum exprimatur. Unitas est enim coelestis doctrinae quam subjectis impendunt.
Unus
enim
Dominus,
ut Apo- stolus dicit,
una fides, unum baptisma
(
Ephes.
IV
, 5), nec non et una devotio subjectorum fidelium. Potest et hoc quod dicit,
Vulnerasti cor meum,
de passione Christi accipi.
Vulnerasti cor meum,
id est, tuo amore fecisti ut ego in cruce vulnerarer. Notandum, vero quod dicit,
In uno crine colli tui
. Per collum enim diximus dictores significari, et crinis Ecclesiae collo adhaeret, quo subjectae plebes a sanctis docto-
ribus nutriuntur, et eorum sanae doctrinae inhaerent, ac secundum illorum praecepta vivere satagunt.
Vers. 10.
Quam pulchrae sunt mammae tuae, soror mea sponsa!
Per mammas superius eosdem doctores diximus figurari, qui et per oculos designantur; nam sancti doctores
mammae
sunt, id est simplici doctrina humiles nutriunt;
oculi
sunt cum summa quaeque et coelestia praedicant. Ait ergo :
Quam pulchrae sunt mammae tuae, soror mea sponsa!
id est, quam pulchri sunt doctores tui! quoniam sermo illorum et eloquio praeeminet, et pondere sensuum pretiosus est.
Pulchriora sunt übera tua vino
. Hic versiculus jam superius expositus est, ubi dicitur :
Meliora sunt ubera tua vino
. Et hoc notandum quod Ecclesia superius ubera sponsi sui laudavit, dicens :
Meliora sunt ubera tua vino;
nunc vero vicissim sponsus sponsae suae ubera extollit, ut per hoc unitas Ecclesiae commen- detur. Christus enim caput est, et Ecclesia corpus
ejus; praecellit enim initium praedicationis evangelicae legalem sententiam.
Et odor unguentorum tuorum super omnia aromata. Unguenta
Ecclesiae sunt doctrinae coelestis charismata vel etiam fama virtutum, quae de Ecclesia fragrat;
aromata
vero intelliguntur legales observationes. Super aromata ergo est odor unguentorum Ecclesiae : quia dignitas et fama evangelicae perfectionis trans- cendit omnem laudem legalis observationis.
Vers. 11.
Favus distillans labia tua, sponsa
. Favus est mel in cera; mel autem in cera est spiritualis intelligentia in littera. Labia ergo Ecclesiae favus distillans vocantur, quia sancti doctores, qui per labia designantur, spiritualia documenta proferunt instruendis fidelibus. Nec solum favus, sed etiam distillans vocantur Ecclesiae labia; distillat enim favus, cum mellis copia exuberans, jam non potest cereis capsulis contineri. Recte ergo divina Scriptura favus distillans vocatur, quia multipliciter intelli- gitur, et variis sensibus exponitur, nunc juxta litte- ram, nunc juxta allegoriam, nunc juxta moralita-
tem, nunc juxta anagogem, id est superiorem sen- sum.
Mel et lac sub lingua tua
. Lac parvulis convenit,
518
ideoque per
lac
designatur simplex doctrina, qua initium credentium imbuitur.
Mel
vero, quod de rore coeli confici creditur, coelestem et spiritualem doctrinam significat, quae perfectis et instructis con- venit.
Sub lingua
ergo Ecclesiae
mel et lac est :
quia aliquando coelestia mysteria perfectis, aliquando ru- dibus plana et simplicia annuntiat.
Et odor vestimentorum tuorum sicut odor thuris
. Vestimenta Ecclesiae sunt bonorum operum orna- menta, juxta quod Joannes in Apocalypsi dicit :
Bys- sinum enim justificationes sanctorum sunt
(
Apoc.
XIX
, 8); et in Job dicitur :
Justitia indutus sum, et indui me sicut ornamento et diademate judicio meo
(
Job.
XXIX
, 14). Thure autem diximus sanctarum oratio- num munditiam designari.
Vestimenta
ergo Ecclesiae thuri comparantur : quia omnia opera Ecclesiae quasi
orationes sunt; in cunctis enim quae agit, semper Dominum deprecatur, et tali modo impletur illud quod Dominus dicit :
Oportet semper orare
(
Luc.
VIII
, 1). Nec semper ante Dominum hoc aliter impleri potest, nisi tota nostra vita et conversatio talis sit, ut in conspectu Dei oratio deputetur. Thus arbor est Arabiae, cortice et folio lauro similis, succum amygdalae modo emittens, qui bis in anno colligitur, in autumno et vere. In autumnali collectione praepa- rantur arbores incisis corticibus flagrantissimo aesta- tis ardore, ac sic prosiliente spuma pingui quae concreta densatur, ubi natura loci poscat, tegete palmea excipiente. Quod in arbore haesit, ferro de- pectitur; ideoque videtur corticeum esse purissimum, id est candidum thus. Secunda vindemia est vere, ad eam hieme incisis corticibus, rubrum hoc exit, nec comparandum priori. Creditur et novellae ar- boris candidius esse, sed veteris odoratius. Quod ex eo rotunditate guttae pependit, masculum
vocamus; guttam concussu elisam, mannam voca- mus.
Vers. 12.
Hortus conclusus soror mea sponsa, hor- tus conclusus, fons signatus
. Sororem et sponsam suam Ecclesiam dicit, quam ex ancilla sororem sibi esse constituit, et dote Spiritus sancti pigneratam, sibi sponsam effecit. Haec ergo Ecclesia
hortus
est : quia spiritualium virtutum germina profert, quae in consequentibus aromatum vocabulis designatur.
Conclusus
vero
hortus
est iste : quia sancta Ecclesia Redemptoris Domini sui adjutorio munita est, et praesidio angelicarum virtutum vallata, nullis ma- lignorum spirituum patet insidiis. Haec ipsa Ecclesia est
fons signatus :
fons ideo, quia doctrinae coelectis fluentis manat, quibus omnes in Christo credentes a peccatis lavat, et veritatis scientia potat.
Signatus
vero
fons
est iste : quia sermo fidei evangelicae ve- ritatis signaculo munitus est, ita ut neque haeretici,
neque maligni spiritus fidem catholicam violare aut irrumpere valeant. Hic hortus, vel hic fons, id est Ecclesia, primum in parvo Judeae locello plantatus vel exortus est : deinde per universum mundum disseminata praedicatione areolas suas, vel rivulos suos emisit; unde sequitur :
Vers. 13.
Emissiones tuae paradisus malorum puni- corum cum pomorum fructibus. Emissiones
Ecclesiae (ut dictum est) incrementa sunt fidei et disseminatio praedicationis; quae
emissiones paradisus
sunt.
Para- disus
Graece, hortus Latine dicitur : quia illa primi- tiva Ecclesia, quae in Judaea quasi hortus fuit, per universum mundum multos hortos, id est Ecclesias emisit.
Mala
autem
punica,
quae rubicundum habent corticem, eos significant qui non solum generali baptismo sanctificati sunt, verum etiam qui proprio sanguine in passione baptizati, martyres effecti sunt.
Fructus
vero
pomorum,
opera significant virtutum, sive eos qui ipsas virtutes opere exercent.
Emissio- nes
ergo Ecclesiae
paradisus malorum punicorum
fue- runt : quia primum locum in Ecclesia post apostolos
martyres obtinuerunt, qui ipsam Domini passionem patiendo imitari studuerunt; quamvis generaliter omnis multitudo
paradisus malorum punicorum
possit accipi, qui mala punica sunt, quia passionem sui Redemptoris semper in memoria retinent. Et sicut malum punicum intra unum corticem multitudinem continet granorum : ita in Ecclesia multitudo fide- lium intra fidem dominicae passionis continetur. Hinc Apostolus dicit :
Quotquot baptizati estis in Christo Jesu, in morte ipsius baptizati estis
(
Rom.
VI
, 3).
Vers. 14.
Cypri cum nardo, nardus et crocus, fistula et cinnamomum cum universis lignis Libani
. Cyprus arbor est aromatica, semen simile coriandri habens, id est album et sublucidum, quod oleo coquitur, et inde exprimitur quod cyprus vocatur, unde regium unguentum paratur. Legimus in Exodo quod manna erat quasi semen album coriandri (
Exod.
XVI
, 31). Cyprus ergo et manna unam habent significationem :
significant enim gratiam coelestem tanquam manna de coelestibus venientem.
Cyprus
ergo in horto Ec- clesiae nascitur, cum fideles quique docentur gratiam coelestem omnibus praeferre, et per illam salutem sperare. Nemo enim suis virtutibus, sed sola gratia Dei salvari potest. Nardus typus est dominicae pas- sionis, unde et Maria Magdalena nardo pistica caput et pedes Jesu unxit (
Joan.
XII
, 3). Nardus ergo in horto Ecclesiae est, cum sancti quique memoriam dominicae passionis venerantur, eique gratias agunt quod in tantum eos dilexerit, ut pro eorum salute et liberatione mortem susciperet.
Nardus et crocus. Crocus
aurosi coloris habet florem, ideoque significat charitatem. Sicut enim aurum inter omnia metalia pretiosius est, ita charitas inter omnes virtutes pri- matum tenet, dicente Apostolo :
Nunc autem manent fides, spes, charitas, major autem his est charitas
(
I Cor.
XIII
, 13). Cum nardo ergo crocus in horto Ecclesiae nascitur, cum membra Christi, hoc est
fideles quique charitatem Dei et proximi efficaciter tenere student.
Crocus
autem fertur ignitas febres refrigerare : sic vera charitas ardorem concupiscen- tiae saecularis et carnalis refrigerat, et dilectionem Dei et proximi in mente accendit.
Fistula et cinnamo- mum. Fistula
brevis est arbuscula quae et casia vo- catur, cortice purpureo; significat sanctos in Ecclesia humilitate et patientia praecipuos, pauperes videlicet spiritu, quorum est regnum coelorum (
Matth.
V
, 3). Purpureus autem cortex significat similitudinem passionis Christi, quam humiles spiritu semper in corde retinent, vel quam illi qui in vera humilitate fundantur, in corde semper retinentes, imitari sata- gunt.
Cinnamomum
et ipsa brevis est arbuscula, sed mirae virtutis et odoris, ideoque profectum designant humilitatis, quae et per fistulam designatur.
Fistula
ergo
et cinnamomum
in Ecclesia sunt, cum sancti Dei humilitatem et patientiam,
519
et in corde veraciter tenent, et foris aliis ostendunt. Quod autem
fistula
rubicundum habet corticem,
cinnamomum
vero
cinericeum habet colorem, significat quod sancti Dei quanto plus sunt memores passionis Redemptoris sui, tanto in oculis suis viliores et despectiores sunt, dicentes cum Abrabam :
Loquar ad Dominum meum quamvis sim cinis et pulvis
(
Gen.
XVIII
, 27); et cum Job :
Idcirco me reprehendo, et ago poenitentiam in favilla et cinere
(
Job
XLII
, 6).
Cum universis lignis Libani
. Ligna Libani pulchritudine et proceritate ac robore praeeminent, ideoque significant doctores et perfectos quosque in Ecclesia, de quibus superius domus Ecclesiae legitur facta, dicente eadem Eccle- sia :
Ligna domorum nostrarum cedrina, loquearia nostra cypressina
(
Cant.
I
, 16) : quia videlicet sancti doctores praedicatione sua Ecclesiam muniunt. Cum fistula ergo et cinnamomo universa ligna Libani in horto Ecclesiae memorantur : quia sive humiles et patientes, sive perfecti quique doctores eamdem fidem habent in Ecclesia, et eamdem beatitudinem exspectant.
Myrrha et aloe cum omnibus primis unguentis. Myr- rha
arbor est cujus succus stacte dicitur, tantae vir- tutis, ut quidquid eo tactum fuerit, ab omni putredine et vermibus servetur illaesum.
Aloe
arbor est sua- vissimi odoris, adeo ut vice thymiamatis altaribus adoleatur. Habet vero succum amarissimum, resi- stentem putredini et vermibus. Hinc et in passione Domini Nicodemus detulisse dicitur mixturam myr- rhae et aloes quasi libras centum (
Joan.
XIX
, 39). Per has ergo arbores designatur carnis continentia et castimonia. Nam putredo luxuriam solet designare, juxta quod propheta de quibusdam dicit :
Compu- truerunt jumenta in stercore suo
(
Joel.
I
, 17). In horto ergo Ecclesiae sunt
myrrha et aloe,
hoc est, mentes coelestes et omnis corruptionis immunes, audientes ab Apostolo :
Pacem sectamini cum omnibus, et casti- moniam, sine qua nemo videbit Deum
(
Hebr.
XII
, 14).
Cum omnibus primis unguentis. Prima unguenta,
quid melius quam charitas intelliguntur? de qua Apostolus dicit :
Adhuc excellentiorem viam vobis demonstro
(
I Cor.
XII
, 31); ac deinde :
Si linguis
(inquit)
homi- num loquar et angelorum, charitatem autem non ha- beam, nihil mihi prodest
(
I Cor.
XIII
, 1). Post myr- rham autem et aloen bene prima unguenta ponuntur : quia post carnis continentiam succedit vera charitas quae Deus est, qua Deus super omnia diligitur (
I Joan.
IV
, 16). Neque enim illi qui mundana di- lectione tenentur, hoc est, qui voluptatibus et ille- cebris adhuc delectantur, hujus charitatis participes esse possunt.
Vers. 15.
Fons hortorum, puteus aquarum viven- tium, quae fluunt impetu de Libano. Fons hortorum,
ipsa est primitiva Ecclesia, quae veritatis scientia hortos, id est Ecclesias per universum mundum dis- seminatas irrigat; ipsa est et
puteus aquarum viven- tium :
quia scientia veritatis quae est Ecclesia, in quibusdam quasi
fons
est ubi patet, in quibusdam quasi
puteus
ubi latet, et ad liquidum percipi non
potest. Nam inter fontem et puteum hoc distat, quod fons et in imo et in superficie terrae dicitur esse, puteus vero semper est in imos Ecclesia ergo
fons
est et
puteus :
quia mysteria Dei in quibusdam veluti fons facile capiuntur; in quibusdam vero cum diffi- cultate tanquam aquae puteo extrahuntur.
Aquae vi- ventes
ipsa mysteria designant Scripturarum, quae in se coelestem habent virtutem. At contra cisternae vocantur, id est collectiones aquarum, documenta haereticorum, de quibus Dominus per prophetam :
Me dereliquerunt fontem aquae vivae, et foderunt sibi cisternas, cisternas dissipatas, quae continere non valent aquas
(
Jer.
II
, 13). Hae fluentes
aquae fluunt impetu de Libano,
hoc est, manant de Ecclesia, quae albata est et candidata baptismate et bonis operibus, quod Libanus interpretatur. De hoc Libano (hoc est de Ecclesia)
fluunt,
hoc est, emanant
aquae
doctrinarum coelestium, et hoc cum
impetu,
id est cum quadam virtute, qua omnia haereticorum figmenta destruan- tur et subvertantur. Hinc et Psalmista :
Fluminis
impetus laetificat civitatem Dei
(
Psal.
XLV
, 5), id est virtus divinorum eloquiorum.
Vers. 16.
Surge, Aquilo, et veni, Auster : perfla hortum meum, et fluant aromata illius
. Enumeratis Ecclesiae virtutibus sub nomine aromatum, sciens Dominus qui est sponsus et redemptor Ecclesiae, ipsam Ecclesiam persecutionibus esse multiplican- dam, subsequenter ipsam quodammodo jubet venire, persecutionem non praecipiendo, sed permittendo.
Surge
(inquit),
Aquilo, et veni, Auster
. Per Aquilonem et Austrum flatus persecutionum et perturbationum intelliguntur contra Ecclesiam saevientium. Aquilo quidem frigidissimus ventus est, Auster calidus; et ideo per
Aquilonem
terrores et minae designantur, per
Austrum
blandimentorum decipulae, quibus duo- bus modis probatur Ecclesia, terroribus videlicet et blandimentis. Quod autem dicit :
Surge, Aquilo, et veni, Auster,
non imperat malis, nec cogit eos ad mala facienda; sed permittit, et facultatem illis dat, ut
possint saevire contra Ecclesiam; quatenus per illo- rum malitiam Ecclesia probetur, et illi gravius pu- niantur. Novit enim Dominus malis hominum bona quaedam facere; sed ipsam persecutionem in potestate sua habet, ut non tantum saeviant quantum volunt; unde scriptum est :
Qui facit ventis pondus
(
Job
XXVIII
, 25) : quia videlicet flatibus persecutionum modum imponit quemdam, juxta quod Apostolus dicit :
Faciet cum tentatione etiam proventum, ut possitis sustinere
(
I Cor.
X
, 13).
Perfla
(inquit)
hortum meum,
hoc est Ecclesiam meam,
et fluant aromata illius,
hoc est, fragrantia virtutum et odor bonorum operum ex illa procedat. Quo enim acerbius Ecclesia concutitur, eo majorem virtutum odorem ex se emittit.
CAPUT V.
Vers. 1.
Veniat dilectus meus in hortum suum, ut comedat fructum pomorum suorum
. Audiens Ecclesia persecutionem vocari, tanquam se praeparans contra adversa, dicit :
Veniat dilectus meus in hortum suum,
hoc est, Christus sponsus meus veniat, quem toto corde diligo, ad Ecclesiam suam,
ut comedat fructum pomorum suorum,
hoc est, delectetur atque pascatur bonis operibus fidelium suorum. Nam cibus Domini, bona nostra opera sunt, sicut ipse fidem Samaritanorum vel gentium intuens, dixit discipulis suis :
Ego cibum habeo manducare quem vos nescitis
(
Joan.
IV
, 32).
Veni in hortum meum, soror mea sponsa
. Deside- ranti Ecclesiae ut ad se veniat sponsus respondet se jam hoc fecisse. Ego (inquit) jam veni. Nam
veni,
hic, non est imperantis, sed praeteriti temporis in- dicativum. O soror mea sponsa,
520
jam veni in hortum meum, jam visitavi Ecclesiam meam; sed et quotidie visito, et virtutum illius pomis pascor atque odore fruor. Venio ad eam, ut errantes corrigam, infirmantes roborem, dubios confirmem, et perfectos quosque praemiis coelestibus donem.
Messui myrrham meam cum aromatibus meis
. Per
myrrham
designantur illi qui martyrio vitam finie- runt, vel etiam carnem suam cum vitiis et concu- piscentiis crucifixerunt (
Gal.
V
, 24). Aromata vero sunt opera sanctarum virtutum, bonae operationis odo- ribus fragrantia.
Metit
ergo Dominus
myrrham cum aromatibus
suis, quando sanctos martyres vel reli- quos electos bonis operibus insignes, ab hac vita falce mortis praecidit, atque ad maturitatem bonorum operum perductos in horrea supernae patriae re- condit.
Comedi favum meum cum melle meo, bibi vinum cum lacte meo
. Per
favum
et
vinum
sancti praedicatores figurantur : per
mel
vero et
lac
boni auditores.
Favus
enim sunt praedicatores, qui arcana et intima Scri- pturarum mysteria quasi mella de favis producunt, cum ea praedicando aliis manifestant.
Mel
vero boni auditores sunt : quia dule dinem verbi Dei attente suscipere, eaque delectabiliter pasci student.
Vinum
sunt ipsi praedicatores, qui et
favus :
quia fortia sa- cramenta Scripturarum annuntiant.
Lac
vero sunt infirmi quique auditores, quibus aperta mysteria quasi lac conveniunt. Cum ergo horum omnium vita diversis studiis agatur, et horum omnium bona in- tentione Redemptor pascitur et delectatur; et sic quasi
favum cum melle comedit, et vinum cum lacte bibit
. Possumus hoc etiam ad mortem electorum referre, quos Dominus comedit, cum ad aeternam vitam per mortem vocat, et corpori suo, hoc est societati electorum in illa jam coelesti felicitate lae- tantium conjungit. Quod si hoc de morte sanctorum accipimus, debemus in
vino
eos accipere, quorum animae jam coelesti felicitate gloriantur; in
favo
vero eos qui jam corpore et anima in illa beatitudine gaudent, quales sum illi qui cum Domino surrexe- runt (
Matth.
XXVII
, 52).
Comedite, amici, et bibite, et inebriamini, charissimi
. Non solum Dominus profectu sanctorum gaudet, verum etiam nos hortatur ut illorum virtutibus gau-
deamus, et illos imitemur :
Comedite
(inquiens),
amici,
hoc est fideles mei, qui amici estis faciendo quae jubeo;
charissimi
mei estis, perfecta me animi charitate diligendo.
Comedite
ergo (inquit)
et bibite,
id est, sanctorum bonis actibus congaudete, et illos vobis ad imitandum proponite. Notandum vero quod dicit,
bibite et inebriamini
. Ebrietas aliquando in Scripturis pro saturitate ponitur, sicut de fratribus Joseph dictum est :
Biberunt et inebriati sunt coram eo
(
Gen.
XLIII
, 34); et Psalmista :
Visitasti terram, et inebriasti eam
(
Psal.
LXIV
, 16), id est, satiasti et replesti. Hortatur ergo nos ut non solum comedamus et bibamus, verum etiam saturemur : quio sunt qui- dam qui comedunt et non saturantur, quia videlicet delectabiliter praedicationem divinam audiunt, sed negligenter obliviscuntur, nec ad effectum boni operis quod audierint perducunt. Comedunt autem et saturantur qui verba vitae quae audiunt, in inter- nis sensibus recondunt et opere implere satagunt;
de quibus Psalmista dicit :
Edent pauperes et satura- buntur
(
Psal.
XXI
, 27). Si vero (ut superius dictum est) de morte sanctorum hoc acceperimus,
amici
et
charissimi
ipsi sunt angelici spiritus, quos jubet Do- minus congratulari electis suis, cum ab hac vita ad aeternae beatitudinis requiem transferuntur, juxta quod in evangelica parabola legitur :
Congratulamini mihi, quia inveni ovem meam quae perierat
(
Luc.
XV
, 6).
Vers. 2.
Ego dormio et cor meum vigilat
. Vox Ec- clesiae,
Ego dormio :
quia aliquantula pace largiente sponso meo requiesco, nec tales patior pressuras quales primitiva Ecclesia, et ideo
cor meum vigilat,
quia securius concessa mihi pace amori sponsi mei inhaereo, et ad illum oculos cordis mei intendo. Sed quia hoc tempus non est requiei, sed potius laboris et certaminis, rursus sponsus Ecclesiam ad labo- res excitat, et ad praedicationis certamen horta- tur.
Vox dilecti mei pulsantis. Pulsat
dilectus, eum Christus fideles suos ad profectum virtutum horta- tur; sive
pulsat,
cum eos ut proximos praedicando lucrentur, admonet. Et est tertia pulsatio, qua pulsat electos suos Dominus, cum per aegritudinis mole- stiam esse mortem vicinam designat; de qua pulsa- tione in Evangelio dicitur :
Ut cum venerit et pulsa- verit confestim aperiant ei
(
Luc.
XII
, 36). Sed hoc loco
pulsare
dicitur, hoc est, Ecclesiam ad opus praedica- tionis instigare.
Aperi mihi, soror mea, amica mea, columba mea, immaculata mea. Aperi mihi, soror mea. Soror,
quia cohaeres es regni mei facta;
amica mea,
quia de jugo servitutis liberata, arcana veritatis meae cognovisti;
columba mea,
quia Spiritus mei dote es sanctificata;
immaculata mea,
quia effusione mei sanguinis ab omni peccatorum macula purgata es.
Aperi mihi,
hoc est, de quiete et otio dulcedinis et contemplationis egredere ad opus praedicationis.
Quia caput meum plenum est rore, et cincinni mei guttis nocitum. Caput
Ecclesiae (ut Apostolus dicit) Christus est (
Ephes.
V
, 23);
cincinni
vero sunt in- timae cogitationes sanctorum, quae non laxe et disso- lute fluunt, sed vinculo timoris et amoris Dei colli- gantur.
Ros
vero et
guttae nocitum
hoc loco tenebrosas et infidelitate plenas, frigidasque mentes designant.
Caput
ergo sponsi
plenum est rore,
cum saeculares quique a charitate Dei torpescunt, et juxta quod Dominus dicit :
Abundante peccato refrigescit charitas
(
Matth.
XXIV
, 12). Et cum tales sanctos Dei coelestia meditantes persequuntur et odiunt, quasi
cincinni
sponsi
pleni sunt guttis noctium
. Cum ergo tales mul- tiplicantur et gravant Ecclesiam, tunc sponsus ad- monet sponsam suam ut surgat et operi praedicationis insistat.
Vers. 3.
Exspoliavi me tunica mea, quomodo induar illa?
Provocata Ecclesia a sponso suo ad officium praedicationis, respondet :
Exspoliavi me tunica mea : quomodo induar illa?
Exui me curis et occupationibus
hujus saeculi, sine quibus officium praedicationis aut vix aut nullatenus agitur, et quomodo fieri potest ut iterum ad ea quae deserui revertar? Nam qui se ad officium praedicationis adaptat suscipiendum, debet quoque temporalia subditis providere, quae sine magna sollicitudine agi non possunt. Quod autem tunica sollicitudines et curas saeculi significet, Domi- nus ostendit in Evangelio :
Et qui in tecto est non descendat tollere tunicam suam
(
Matth.
XXIV
, 18); quod est aperte dicere : Qui in sublimi contemplatio- nis arce consistit, non descendat ut tollat tunicam
521
suam, id est, non descendat tollere curas sae- culi; hoc est, ne iterum occupationibus saeculi im- plicetur. Timet ergo Ecclesia vel anima quaeque sancta hac tunica exui, et in contemplatione sui Conditoris requiescens, iterum reindui et saeculari- bus negotiis occupari.
Lavi pedes meos, quomodo inquinabo illos? Lavi pedes meos,
hoc est, actiones quibus nunquam pul-
verem tangere, hoc est, terrena agere consueveram, dignis poenitentiae fletibus ablui, adeo ut nihil nunc nisi divina me libeat cogitare.
Quomodo inquinabo illos?
id est, quomodo fieri potest, ut iterum ad co- gitanda caduca et terrena redeam, quae nunc in oc- cupato et libero corde divino fruor contuitu?
Vers. 4.
Dilectus meus misit manum suam per fo- ramen, et venter meus intremuit ad tactum ejus. Di- lectus manum per foramen mittit
et ventrem tangit, cum interna Conditor inspiratione cor visitat, et ad profectum virtutum accendit : seu etiam cum nos ad memoriam operum suorum revocat, ni cogitemus : quia cum Deus esset, pro nobis homo fieri dignatus est; ut terrena nostra suscipiens, coelestes nos face- ret, et moriendo pro nobis vitam aeternam nobis do- naret. Quod cum fit,
venter intremit :
quia cum talia cogitare incipimus, cordis nostri arcana se concutiunt, dum stupere incipimus, quanta digna- tione haec Conditor pro nobis agere dignatus est
Nam quod venter cor significet, ostendit propheta dicens :
Ventrem meum, ventrem meum doleo
(
Jer.
IV
, 19); quod quid esset ostendit, dicens :
Sensus cordis mei dissipati sunt
.
Vers. 5.
Surrexi, ut aperirem dilecto meo
. Aperimus dilecto non solum cum adventum ejus suscipimus, verum etiam cum aliis praedicamus; et eos qui per malitiam pectus clauserant, nostra praedicatione conversos, facimus ut ipsi quoque januam cordis Christo aperiant. Bene autem primo dicitur,
Sur- rexi;
deinde,
ut aperirem dilecto meo
. Qui enim prae- dicando aliorum corda Christo vult aperire, prius debet surgere, hoc est, ad studium bonorum operum erigi, et opere implere quod praedicat :
ne forte aliis praedicans, ipse reprobus efficiatur
(
I Cor.
IX
, 27); hinc et Lucas de Domino dicit :
Quae capit Jesus fa- cere et docere
(
Act.
I
, 1); prius dicit facere, deinde docere.
Manus meae distillaverunt myrrham, et digiti mei pleni myrrha probatissima
. Per manus quibus opera-
mur, ipsa operatio designatur; per digitos vero dis- cretio operationis : quia in nullo membro tantae sunt distinctiones articulorum, quantae in digitis.
Manus
Ecclesiae
myrrham stillant,
cum praedicatores ejus continentiae et mortificationi carnis suae operam dant, dicentes cum Apostolo :
Castigo corpus meum, et in servitutem redigo
(
II Cor.
IX
, 27). Sive cum pro Christo mori parati sunt; sicut Joannes dicit :
Si Christus pro nobis animam suam posuit, et nos debe- mus pro fratribus animas ponere
(
I Joan.
III
, 16). Di- giti vero sunt pleni myrrha probatissima, cum ipsum opus mortificationis subtiliter discernimus, utrum pro intuitu supernae mercedis fiat, an pro laudibus saeculi. Qui enim pro humanis favoribus jejunat, vel abstinentiae sive continentiae operibus insistit, in ma- nibus quidem myrrham habet, sed in digitis non habet : quia non discernit quare hoc faciat; de qui- bus Dominus dicit :
Amen dico vobis, receperunt mer- cedem suam
(
Matth.
VI
, 2). Sive manus sponsae distil-
lant myrrham, cum operibus sanctae Ecclesiae, casti- moniae vel sanctae continentiae seipsos aptant.
Vers. 6.
Pessulum ostii mei aperui dilecto meo, at ille declinaverat atque transierat
. Pessulum ostii ape- rit, cum Ecclesia vel fidelis quaeque anima cor ad- venienti Conditori pandit.
At ille declinaverat atque transierat
. Plerumque enim cum spiritualia quaeque tractare volumus, quanto subtilius intendimus, tanto acies cordis reverberatur; unde Salomon dicit :
Dixi, sapiens efficiar, et ipsa longius recessit a me
(
Eccl.
VII
, 24); Psalmista quoque dicit :
Accedet homo ad cor altum, et exaltabitur Deus
(
Psal.
LXIII
, 8). Quanto enim quisque magis ad contemplationem divinam purificatione carnis cor sustollit, tanto altius quod quaerebat, esse invenit. Dicit ergo :
Ille declinaverat atque transierat,
quia nemo eum in praesenti vita, sic- uti est, comprehendere potest.
Anima mea liquefacta est, ut dilectus locutus est
. Quanto (inquit) vicinius adventum sponsi mei per-
sensi ad tactum secretae inspirationis, tanto magis quidquid in me erat frigidum, incaluit, ita ut nihil jam libeat nisi in lacrymas resolvi. Loquitur enim sponsus, cum interna sui inspiratione Christus san- ctam animam inspirat, eique coeleste desiderium suggerit, et ita eo loquente liquefit : quia quo magis coelestibus afflatur desideriis, eo amplius terrenis emoritur et quasi insensibilis mundo efficitur, so- lumque coelesti desiderio vivit. Hoc est quod etiam per prophetam dicitur :
Quis caecus nisi servus meus? Quis surdus, nisi ad quem nuntios meos misi?
(
Isai.
XLII
, 19).
Quaesivi, et non inveni illum : vocavi, et non respon- dit mihi
. Ingeminat iterum causam doloris sui. Omnibus quidem se pie quaerentibus adest Dominus semper : se invocantibus respondet, id est, ad salu- tem exaudit; sed plerumque fidelem animam se de- siderantem, et ad se venire cupientem non exaudit, ad hoc ut ita se ei praesenti ostendat, sicut se in fu-
turum ostensurum promittit : vel etiam
non respon- det,
id est, non exaudit, ad hoc ut libito suo san- ctus quisque vinculis corporis exuatur et liber am- plexibus sponsi sui demulceatur. Nam quando Apo- stolus dicebat :
Cupio dissolvi et esse cum Christo
(
Philip.
I
, 23), quasi quaerebat inhaerere sponso suo, et vocabat illum desiderio mentis; sed tamen
non respondebat
illi, quia non statim de corpore eum liberabat, sed adhuc laboribus exerceri, et utilitatibus Ecclesiae insudare permittebat.
Vers. 7.
Invenerunt me custodes qui circumeunt ci- vitatem; percusserunt me et vulneraverunt me
. Vigiles qui custodiunt civitatem, sancti sunt doctores, qui civitatem Dei (id est Ecclesiam) circumeunt, pervi- gilem ejus curam agentes, quo illam et ab adversa- riis tueantur, et verbo suo vel exemplo ad coelestia desideria accendant. Inveniunt ergo sponsam dile- ctum quaerentem, cum sancti doctores animam coe- lestibus desideriis intentam, et praesentes verbo vel
absentes, sacris Scripturis suis instituunt et infor- mant.
Percusserunt
(inquit)
et vulneraverunt me
. Ver- bum Dei gladius est, dicente Apostolo :
Vivus est sermo Dei et efficax, et penetrabilior omni gladio ancipiti, et pertingens usque ad divisionem animae ac spiritus
(
Hebr.
IV
, 12). Hoc gladio sponsa per- cutitur et vulneratur, quando praedicatoris sermo de Deo loquitur, et auditores veluti quodam spiculo compunctionis et amoris transfodit.
522
Tulerunt pallium meum mihi custodes muro- rum
. Hoc hic
pallium,
quod superius tunica intelligitur, ubi dicitur :
Exspoliavi me tunica mea,
tegmine vide- licet saecularium desideriorum, quod custodes aufe- runt : quia quidquid de amore praesentis saeculi in mente alicujus remanserit, totum sancti doctores auferunt, et eam solummodo sponsum suum Christum diligere faciunt. Hi tales possunt dicere cum Aposto- lo :
Mihi mundus crucifixus est, et ego mundo
(
Gal.
VI
, 14).
Custodes murorum
. Muri civitatis sunt sancti doctores Ecclesiae.
Custodes
autem
murorum
illi sunt
qui etiam eos instruunt qui aliis quoque praeesse possunt, qualis erat Paulus, qui Timotheum et Ti- tum, muros utique hujus civitatis, instruebat et cu- stodiebat, hoc est, exhortabatur ad perfectionem boni operis.
Vers. 8.
Adjuro vos, filiae Jerusalem, si inveneritis dilectum meum, ut nuntietis ei quia amore langueo. Filiae Jerusalem
sunt animae fideles, quae vel adhuc in praesenti peregrinantur, vel etiam Christo fruun- tur, vel quae quandoque facie ad faciem contempla- turae sunt Christum. Vel
filiae Jerusalem
sunt cives illius supernae civitatis, in qua est summa pax et felicitas divinae contemplationis. Sed hoc loco
filias Jerusalem,
animas debemus accipere Deum deside- rantes, sed adhuc in hac peregrinatione versantes.
Adjurat
ergo sponsa filias Jerusalem ut nuntient sponso quia amore languet, cum anima fidelis fideles alios Deum desiderantes adjurat ut Christo insinuent, cique nuntient suo illam amore teneri. Bene autem
se amore languere dicit. Quanto enim magis superna desiderare coeperit, tanto erga ea quae mundi sunt, languescit. Nec mirum si tales languere dicuntur, cum Aposlolus eos mortuos dicat :
Mortui,
inquiens,
estis, et vita vestra abscondita est cum Christo
(
Coloss.
III
, 3). Ita ergo adjuranti sponsae respondent filiae Jerusalem.
Vers. 9.
Qualis est dilectus tuus ex dilecto, o pul- cherrima mulierum? qualis est dilectus tuus ex dilecto, quia sic adjurasti nos?
Hoc tunc fit, quando quis fidelis fratrem fidelem alloquitur, et invicem sibi coelestium desideriorum verba suggerunt, quibus se ad supernorum amorem accendunt. Indica mihi, in- quit, jam desideranti, jam ad visionem Conditoris mei pervenire cupienti,
qualis est dilectus tuus,
hoc est, qualiter Christus amari debeat. Jam dudum, in- quit, illum timere coepi; sed jam charitate timorem expellente, opto audire verba quibus ad amorem illius accendar. Tu ergo quae illum jam amore quae-
ris, ejusque amore langues, dic mihi :
Qualis est dilectus tuus ex dilecto. Dilectus ex dilecto,
Filius est ex Patre, sicut est Deus de Deo, lumen de lumine. Vel etiam,
dilectus tuus ex dilecto,
Christus est ex ea parte qua diligendus est, non ex ea qua timendus. Nam timere magis imperfectorum est, quos timor a peccatis revocat : amare vero perfectorum. Jam ergo interrogat,
Qualis sit dilectus ex dilecto,
id est, qua- liter Christus amari debeat, vel qualis sit erga illos qui illum tantum amare noverunt.
Vers. 10.
Dilectus meus candidus et rubicundus, ele- ctus ex millibus
. Vox respondentis Ecclesiae :
Dilectus meus candidus et rubicundus : candidus virginitate, rubicundus
passione.
Candidus,
quia sine peccato; nam sine peccato est conversatus :
Peccatum enim non fecit, nec inventus est dolus in ore ejus
(
I Petr.
II
, 22).
Rubicundus,
quia
lavit nos a peccatis nostris in sanguine suo
(
Apoc.
I
, 5).
Electus ex millibus
. Singu- lari enim gratia homo Christus in omni humani ge- neris massa refulsit : quia per illum proposuit Deus
salvare genus humanum, et ipse est
Mediator Dei et hominum homo Jesus Christus
(
I Tim.
II
, 5); de quo Psalmista :
Non est qui faciat bonum, non est us- que ad unum
(
Psal
XIII
, 3); et Salomon :
Virum de mille unum reperi
(
Eccle.
VII
, 29), id est Chri- stum; et ipse in psalmo :
Singulariter sum ego donec transeam
(
Psal.
CXL
, 10).
Electus
ergo
ex millibus,
quia ex omni multitudine sanctorum solus dignus fuit audire :
Hic est Filius meus dilectus, in quo mihi complacui
(
Matth.
III
, 17).
Vers. 11.
Caput ejus aurum optimum
. Caput sponsi Deus est, juxta quod Apostolus dicit :
Caput Christi Deus
(
I Cor.
XI
, 3); quod auro optimo comparatur, quia sicut aurum omnibus metallis pretiosius est, ita Deus omnipotens a se factis bonis praecellit et supereminet; unde Dominus :
Nemo bonus, nisi solus Deus
(
Marc.
X
, 18).
Caput
ergo sponsi
aurum opti- mum
est, quia Dei bonitas est ineffabilis, omnium rerum bonitatem transcendens : quia nihil bonum nisi
participatione hujus summi boni.
Comae ejus sicut elatae palmarum. Comae
sponsi sunt multi udines fidelium, per fidem et dilectionem Deo adhaerentes, quae elatis palmarum comparantur.
Elatae palmarum
sunt rami productiores et excellen- tiores, interdum aureosi coloris, crispantes et sem- per ad excelsa tendentes, et nunquam virorem suum amittentes. Tales ergo dicit comas sponsi sui Eccle- sia, crispas videlicet et rutilas. Nonnulli dicunt ela- tas palmarum speciem arboris esse aromaticae, quam Latine abietem sive spatas vocant; nam Graece abies
έ)άτη
dicitur. Est autem species haec apta conficien- dis unguentis. Abietem vero hic non magnam illam arborem quae est navigiis et domibus apta, sed (ut diximus) speciem aromaticae arboris debemus acci- pere. Haec juxta litteram de elatis palmarum.
Comae
ergo sponsi
elatis palmarum
comparantur : quia fide- lium multitudines et virore fidei gaudent, et ad aeterna desideranda extolluntur, atque dulcedinem supernae
suavitatis degustant; quam quanto magis percipiunt, tanto magis in oculis suis peccatores sibi et con- temptibiles esse videntur; unde sequitur :
Nigrae quasi corvus
. Comae enim sponsi
nigrae
sunt
quasi corvus,
quia fidelium multitudines suae fragilita- tis sibi consciae sunt, et nihil se boni ex se habere noverunt; vel etiam, elatae palmarum sunt in spe et victoria,
nigrae
vero
quasi corvus,
quasi despecti et contemptibiles sunt pressuris hujus saeculi. Elatae palmarum sunt sancti, quia per gratiam Dei ad coele- stis victoriae palmam tendunt;
nigrae
vero
quasi cor- vus,
quia per se infirmos et peccatores se esse co- gnoscunt. Possunt etiam comae sponsi angelicae vir- tutes accipi, quae Deo specialiter inhaerent, sicut comae capiti, eumque a vicino contemplantur. Quae bene
elatis palmarum
comparantur : quia nunquam a status sui rectitudine inclinantur, sed in dignitate officii sui immaculatae permanent; quae quanto ma- gis claritatem sui Conditoris contemplantur, eo
amplius quam vile sit omne creatum, in ejus com- paratione aspiciunt, et ideo
nigrae quasi corvus
este dicuntur.
523
Vers. 12.
Oculi ejus sicut columbae super rivu- los aquarum, quae lacte sunt lotae
. Oculi ejus dona sunt Spiritus sancti; quod ostendit Joannes in Apocalypsi, dicens :
Vidi agnum tanquam occisum, habentem cor- nua septem, et oculos septem, qui sunt septem spiritus Dei missi in omnem terram
(
Apoc.
V
, 6). Unde et bene columbis super rivulos aquarum comparantur, quia Spiritus sanctus puris et sinceris mentibus dele- ctatur. Non enim super stagna vel paludes, sed super rivulos aquarum columbae resident : quia (ut dictum est) Spiritus sanctus castas et mundas mentes sibi habitaculum facit.
Quae lacte sunt lotae :
quia (ut dictum est) Spiritus sanctus lactis nomine, id est Dei gratia intelligitur, quae per Spiritum sanctum Ecclesiae tribuitur, et qua veluti lacte parvuli, ita Ecclesia nutritur. Possumus et per oculos sponsi doctores Ecclesiae accipere, qui columbis comparan-
tur propter innocentiam et simplicitatem. Hae
co- lumbae
super rivulos resident, ut adventum accipitris a longe prospiciant et praecaveant : sic et sancti do- ctores aqua baptismatis perfusi, nitore castitatis et sanctimoniae dealbati sunt.
Et resident juxta fluenta plenissima,
hoc est, juxta Scripturarum exuberantem scientiam. Si quid vero putamus distare inter rivulos et fluenta plenissima, dicendum est per rivulos, Veteris Testamenti, scri- pturas designari; per fluenta plenissima, copiosam sancti Evangelii doctrinam accipi. Istae ergo columbae et super rivulos aquarum sunt, et juxta fluenta ple- nissima resident : quia sancti doctores assidue tam Veteris Testamenti quam Novi mysteria perscru- tantur.
Vers. 13.
Genae illius sicut areolae aromatum con- sitae a pigmentariis. Genae
sponsi, modesta Christi pietas, vel severitas, sive habitus vultus illius acci- pitur; nam in genis viri laetitia, vel modestia, seve-
ritas quoque et pietas deprehenditur. Ideoque in genis sponsi juste habitus vultus Redemptoris nostri accipitur.
Genae
enim illius erant, cum exsultaret in spiritu, ut Evangelium dicit, vel cum fleret super mortuum Lazarum (
Joan.
XI
, 35), vel cum doleret super perituram Jerusalem (
Luc.
XIX
, 41), et plura id genus. Hae
genae
sponsi areolis aromatum compa- rantur; sicut enim areolae aromatum optime compo- sitae et ordinatae, aspectum intuentium delectant, eisque odoris sui gratiam propinant : ita Christi mansuetudo et absentes firma, et praesentes reipsa delectabat, et ad sui dilectionem provocabat. Hae
areolae a pigmentariis consitae sunt. Pigmentarii
sunt prophetae vel apostoli, quorum alteri haec omnia futura, alteri jam facta descripserunt.
Labia illius lilia distillantia myrrham primam
. Per labia sponsi, verba Domini nostri Jesu Christi acci- piuntur, quae liliis comparantur : quia candoris aeterni praemia annuntiant.
Distillant myrrham pri-
mam, quia per carnis mortificationem ad haec per- veniendum docent. Vel etiam
liliis labia
Domini comparantur, quia castitatis illa et munditiae opera docent.
Distillant primam myrrham,
quia quaecunque adversa patienter perferenda insinuant.
Labia
Domini
lilia
erant, cum docens in monte diceret :
Beati pauperes spiritu, beati mites, beati misericordes, beati mundo corde
(
Matth.
V
, 3, 4, 7, 8, 10).
Distillant myrrham primam,
cum post haec subjungeret :
Beati qui persecutionem patiuntur propter justitiam
.
Vers. 14.
Manus ejus tornatiles aureae
. In maribus namque sponsi digne operatio Salvatoris accipitur. Sicut enim quis torno facile operatur, nec regula ulla indiget, sic operatio Salvatoris facilis erat; quidquid enim volebat, illico perficiebat :
quia dixit, et facta sunt
(
Psal.
XXXII
, 9), et de quo evangelista (
Matth.
VII
, 29) : Erat quasi in potestate habens sermonem. Aureae enim erant, quia operatio illius divinitatis peragebatur potentia; nam in auro Divi-
nitas figuratur : quia sicut aurum caetera metalla antecellit et pretiosius est, ita Divinitas suis omni- bus operibus ineffabili modo praecellit.
Plenae hyacinthis
. Hyacinthus lapis est aerii coloris. Quid ergo in hyacinthis, nisi spes et desiderium coeleste accipitur? Et manus Domini plenae sunt hya- cinthis, quia omnis ejus operatio nos ad spem et desiderium supernorum excitat. Hyacinthus est etiam flos aromaticus, coloris purpurei, bonique odoris. Manus Domini plenae sunt hyacinthis, quia in cruce clavis perforatae, et rubore sui sanguinis quasi colore purpureo respersae sunt. Sed superior expositio de hyacintho lapide melius hic convenit. In alia transla- tione lapis habetur. Dicuntur enim manus ejus tor- natiles, plenae Tharsis. Tharsis lapis est quem nos chalcedonium dicimus.
Venter ejus eburneus
. In membris humani corporis nihil ventre fragilius, nihil tenerius; ideoque per ventrem fragilitas assumptae humanitatis in Christo accipitur. Ebur autem est os elephantis, quod animal
dicunt esse castissimum, et naturae frigidissimae unde et a dracone, qui calidae naturae est, vehemen- ter appetitur. Venter ergo sponsi eburneus est, quia assumpta humanitas Redemptoris nullam corruptio- nem, nullam labem admisit;
peccatum
enim
non fecit, nec dolus inventus est in eo ullus
(
Isai.
LIII
, 9). Fragilitatem quidem carnis assumpsit; sed tamen totius peccati immunis fuit; sicut serpens aeneus a Moyse in deserto exaltatus (
Num.
XXI
, 9), figuram quidem serpentis habuit, sed malitia veneni caruit.
Distinctus sapphiris
. Sapphirus lapis est coeli sereni habens colorem. Unde in visione Domini dicitur :
Et viderunt Deum Israel, sub pedibus ejus quasi opus lapidis sapphiri, et quasi coelum cum serenum est
(
Exod.
XXIV
, 10). Per sapphiros ergo opera divinae Majestatis intelliguntur, quae in carne perficiuntur. Venter ergo sponsi distinctus erat sapphiris : quia humanitas Christi coelestibus virtutibus refulgebat. Nec plenus dicitur esse sapphiris, sed distinctus; ita
videlicet, ut inter sapphiros appareret eboris can- dor : quia sic Dominus operabatur ea quae divinitatis erant, ut nihilominus perficeret ea quae erant huma- nitatis, et non relinqueret ea quae erant divinitatis. Distincta est enim operatio in Christo, divinitatis et humanitatis. Nam quod esuriebat, quod sitiebat, quod fiebat, quod lassabatur, quod ad ultimum crucifigi et mori poterat, humanitatis opera erant; quod vero mortuos suscitabat, quod omnibus infirmantibus succurrebat, quod seipsum a mortuis resuscitabat, evidentissima erant opera divinitatis.
Vers. 15.
Crura illius columnae marmoreae, quae fundatae sunt super bases aureas
. Crura sponsi itinera sunt Salvatoris, quibus homo fieri et ad nos venire dignatus est; quae recte columnis marmoreis com- parantur, quia nihil marmore fortius, nihil columna rectius. Et crura sponsi columnae marmoreae sunt : quia omnia itinera Domini et fortia et recta sunt. De ejus fortitudine
524
dicit Psalmista :
Exsultavit ut gigas ad currendam viam, a summo coelo egressio ejus
(
Psal.
XV(??)II
, 6). De rectitudine alibi :
Justus Dominus et justitias dilexit; aequitatem vidit vultus ejus
(
Psal.
X
, 8); et,
Universae viae Domini misericordia et veri- tas
(
Psal.
XXIV
, 10). Haec
crura super bases aureas fundata sunt,
quia omnia quae per Christum vel in Christo agenda erant, divinitatis consilio ante mundi constitutionem praeordinata et praefinita sunt. Aurum enim, quod (ut saepe dictum est) splendidius et pre- tiosius est caeteris metallis, divini consilii sincerissi- mum secretum significat. De basibus ergo aureis columnae marmoreae procedunt, quia ab initio saeculi praeordinata est incarnatio, nativitas, passio et re- surrectio Salvatoris, caeteraque mysteria quibus hu- manum genus redimeretur. Unde et propheta lau- dans Deum, dicebat :
Domine Deus meus, honorificabo te laudes dicam nomini tuo, qui facis mirabiles res : consilium tuum verum fiat
(
Isai.
XXV
, 1).
Species ejus ut Libani, electus ut cedri. Libanus
Phoenicis est mons, terminus Judeae contra septen- trionem, et est excelsior caeteris montibus. Arbores etiam illius montis et proceritate et specie ac robore caeterarum silvarum ligna praecellunt. Sicut (inquit)
Libanus
caeteris montibus Judeae terrae praecelsior est : ita Redemptor noster speciosior est omnibus electis : quia
speciosus est forma prae filiis hominum
(
Psal.
XLIV
, 3). Et sicut
cedrus
pulchrior est et pro- cerior caeteris arboribus, ita et ille gratia divinitatis praecellit omnes ab initio saeculi sanctos.
Vers. 16.
Guttur illius suavissimum
. Superius per labia sponsi verba illius intellecta sunt, nunc per guttur, ipsorum verborum interior dulcedo significa- tur, qua intellectus noster reficitur; unde et Psal- mista :
Gustate et videte quoniam suavis est Dominus
(
Psal.
XXXIII
, 9.) Et multi quidem verba Domini facile intelligere possunt; sed pauci sunt qui dulcedinem illorum valeant penetrare, hoc est, qui praecepta Dei ex amore et desiderio studeant adimplere.
Et totus desiderabilis
. Ac si diceret : Quid per
singula membra ejus describendo immoror? Totus est desiderabilis sponsus meus. Totus (inquit), quia perfectus Deus, perfectus homo. Totus ergo deside- rabilis est, quia angelos et electos quosque ad suum accendit desiderium, juxta quod Apostolus dicit :
In quem desiderant angeli prospicere
(
I Petr.
I
, 12); et quo vicinius aspicitur, hoc majori desiderio ad se aspiciendum provocat intuentes.
Talis est dilectus meus, et ipse est amicus meus, filiae Jerusalem. Dilectus,
quia per fidem et charitatem illi inhaereo;
amicus
vero, quia me de vinculo peccati redemptam, amicam suam, et secretorum suorum consciam facere dignatus est; quem quanto plus quisque diligit, tanto amicitia ejus dignior efficitur.
Vers. 17.
Quo abiit dilectus tuus, o pulcherrima mulierum?
Vox est filiarum Jerusalem, id est Ec- clesiarum, sive etiam animarum sanctarum. Nam sponsa Christi Ecclesia est, filiae Jerusalem ipsa Ecclesia est, quae ex singulis fidelium animabus
constat. Aiunt ergo :
Quo abiit dilectus tuus, o pul- cherrima mulierum?
Quo declinavit dilectus tuus? et quaeremus eum tecum
. Adjuraverat enim superius ipsa sponsa filias Jerusa- lem, ut nuntiarent sponso quod amore ejus langue- ret; interrogaverant eaedem filiae Jerusalem, qualis esset sponsus, et illa consequenter formam sponsi sui exposuerat; nunc interrogant ipsae fil ae Jerusa- lem, quo abierit sponsus ille, ut quaerant eum cum ea. Hoc faciunt sanctae animae, quando adinvicem de aeterna salute colloquuntur : flagrantes amore Christi, et ejus aspectum desiderantes; sive cum diligenter investigant in quorum maxime cordibus Christus requiescat; ut eorum exemplo et conversa- tione aedificentur. Notandum autem quod dicitur,
Quo abiit,
vel,
Quo declinavit dilectus tuus?
Quasi enim ad tempus declinat dum quaeritur; ut majus ad se quaerendum desiderium excitet. Ad hoc enim ple- rumque differt vota et orationes sanctorum, ut ar- dentius eum desiderare incipiant; sicut et quondam
Mariae se quaerenti non statim se ostendit, sed in specie hortulani apparens (
Joan.
XX
, 15), tandem quod ipse qui quaerebatur esset, ostendit. Exaudit ergo Christus semper electos suos, sed semper quasi
declinat,
cum non statim postulata concedit. Bene autem dicitur :
quaeremus tecum;
nam qui sine Ec- clesia Christum quaerit, errare et fatigari potest, proficere non potest.
CAPUT VI.
Vers. 1.
Dilectus meus descendit in hortum suum ad areolam aromatis, ut pascatur in hortis, et lilia colligat
. Jam supra docti sumus quis sit hortus Christi, sancta videlicet Ecclesia, de qua superius dictum est :
Hortus conclusus soror mea sponsa. Descendit
(inquit) Christus
in hortum suum ad areolam,
quem ipse praeparavit et excoluit, quem virtutum germi- nibus consevit, quem sua gratia illustravit, quem
muro suae custodiae ab incursu malignorum spiri- tuum defendit. Et bene
in hortum suum descendisse
dicitur; nam in horto sepeliri voluit (
Joan.
XIX
, 41), et primum Mariae Magdalenae in horto apparuit (
Joan.
XX
, 15), ibique quodammodo primitias Ecclesiae con- secravit.
Descendisse
dicitur, quando de superioribus et coelestibus sedibus in hortum descendit, quem ipse humili loco plantavit, sed ad hoc ipse descendit, ut hortus (id est Ecclesia) ejus ad ipsum ascenderet. Unde et in sequentibus de horto, id est Ecclesia sua, dicit :
Quae, est ista quae ascendit per desertum? Ad areolam
(inquit)
aromatis
. Per areolam, anima cu- jusque fidelis intelligitur, quae disciplina coelesti exculta et diligenter composita, ac laterum parilitate exquadrata est.
Ut pascatur
(inquit)
in hortis,
id est, ex piis sanctorum laboribus delectetur. Ipse enim bonis nostris pascitur, in tantum, ut in paupere ipse reficiatur.
Et lilia
(inquit)
colligat,
hoc est, ut san- ctas animas virtutis maturitate ad perfectam cando-
rem perductas, ab hoc mundo ad se colligat, et se- cum in aeterna beatitudine gaudere faciat.
Lilia
enim sanctae sunt animae, virtutum studiis et bonis operi- bus candidatae.
Vers. 2.
Ego dilecto meo, et dilectus meus mihi, qui pascitur inter lilia. Ego dilecto meo,
subauditur, gra- tam pastionem praeparo;
et dilectus meus mihi
gra- tiam perfectionis, vei praemium aeternae remunera- tionis praestabit. Sive,
Ego dilecto meo
in me ipsa mansionem paro;
et dilectus meus mihi,
quia ipse in me habitat, et me in se habitare facit; sicut ipse in Evangelio dicit :
Ego in vobis, et vos in me
(
Joan.
XIV
, 20).
Vers. 3.
Pulchra es, amica mea, suavis et decora sicut Jerusalem
. Quaerebat Ecclesia sponsum suum tanquam absentem; sed ille ut se semper praesentem
525
ostenderet, eique de se colloquenti, seque de- sideranti semper adesse demonstraret, cito respon- det :
Pulchra es, amica mea, suavis et decora sicut Je- rusalem. Pulchra es,
quia maculam et rugam non ha-
bes peccati, sed omni nitore virtutum vernas.
Amica mea,
Ecclesia vel anima quaeque fidelis.
Suavis et decora sicut Jerusalem
. Jerusalem, quae visio pacis interpretatur, illam supernam civitatem designat in qua est vera pax et felicitas : quia ibi sic gaudent sancti de munere; ut non sit quod doleant de cor- ruptione. Ergo Ecclesia, quae adhuc in terris est, vel anima quaeque fidelis, ad similitudinem illius Jeru- salem suavis est et decora : quia illam pacem in quantum potest imitatur. Sequitur :
Terribilis ut castrorum acies ordinata. Terribilis
est Ecclesia malignis spiritibus, et est
ordinata ut castro- rum acies;
cum videlicet unusquisque fidelis ordinem suum et vocationem suam recte custodit. Tres enim sunt ordines Ecclesiae, doctorum, continentium, et conjugatorum, quae species in tribus viris illis de- manstratae sunt, Noe, Daniel et Job. Noe enim, qui inter fluctus arcam rexit, sanctos doctores significat; Daniel caelebs et castus, continentium ordinem signi-
ficat; Job, qui uxorem habuit et filios, ordinem con- jugatorum exprimit. Ergo Ecclesia ordinata est sicut acies castrorum, quia unusquisque ordo Ecclesiae velut in acie contra hostes malignorum spirituum consistit, dum sancti doctores praedicationi et doc- trinae operam impendunt. Continentes quae mundi sunt contemnentes, tantum quae Dei sunt cogitant, et libera a terrenis occupationibus mente, soli Deo vacant. Conjugati eleemosynis et caeteris actualis vitae operibus bonis insistunt; sicque utuntur mundo, ut quae Dei sunt, non deserant. Haec ergo ordinatis- sima dispositio Ecclesiae
terribilis est
immundis spiri- tibus,
velut acies castrorum
ad bellum
ordinata.
Sive pulchra est Ecclesia et decora sicut Jerusalem in virtutibus :
terribilis
vero
ut castrorum acies ordinata
: quia imperium suum et potestatem proferre non cessat usque ad terminos totius orbis. Sive
terribilis est ut castrorum acies ordinata
: quia sic unitate charitalis connexa est et conjuncta, m milia vi maligni hostis, nulla peste discordiae possit penetrari; nihil enim sic terret malignos spiritus quomodo charitas.
Vers. 4.
Averte oculos tuos a me, quia ipsi me avo- lare fecerunt.
Ac si diceret : Ego quidem dedi tibi oculos columbinos, quibus me intueri et arcana Scri- pturarum acutissime penetrare valeres; sed cave ne illos ad me videndum modo intendere velis : quia dum in praesenti vivis, non potes;
Non enim videbit me homo, et vivet
(
Exod.
XXXIII, 20). Cum autem vin- culis carnis absoluta ad me perveneris, tunc me aperta visione videbis, et implebitur quod in Evan- gelio promittitur :
Qui autem diligit me, diligetur a Patre meo, et ego diligam eum, et manifestabo ei me- ipsum
(
Joan.
XIV
, 21). Quod autem dicitur,
quia ipsi me avolare fecerunt,
non est putandum quod Deus quaerentes se deserat, et ab illis recedat, cum ipse praecipiat :
Quaerite et invenietis
(
Luc.
XI
, 9); sed ita potius accipiendum, quia quanto amplius quisque divinitatem majestatis Dei perscrutari voluerit, eo
amplius intelligit, quam imperscrutabilis atque in- comprehensibilis sit. Et hoc est quod Psalmista dicit :
Accedet homo ad cor altum, et exaltabitur Deus
(
Psal.
LXIII
, 7). Ac si diceret : Licet homo ad videndum Deum cor sublevet, exaltabitur Deus, quia quantus sit comprehendi non potest.
Capilli tui sicut grex caprarum quae apparuerunt de Galaad.
Hi versiculi saepius expositi sunt; sed non pigeat iterato exponere, quos non piguit Spiritum sanctum repetere. Ideo enim bis istos versiculos posuit, ut certissimum et stabile teneremus, quod sub repetitione confirmari audiremus. Capilli Ecclesiae sanctae, multiplices sunt subtilium cogitationum varie- tates. Et bene comparantur gregi caprarum; nam ca- pra peccatoris figura est; unde et in lege praecipitur, ut quicunque per ignorantiam peccaverit et cognove- rit reatum suum, offerat pro delicto suo capram in ho- locaustum (
Lev.
IV
, 28). Capilli ergo Ecclesiae gregi caprarum comparantur, quia sancti, qui sunt membra Ecclesiae, omnes reatus cogitationis suae per dignam
poenitentiam et per lacrymas justae compunctionis de- lere satagunt. Bene autem
de
monte
Galaad apparuisse
dicuntur. Galaad interpretatur acervus testimonii : ideoque per Galaad mens sanctorum designatur, qui sunt acervus testimonii quoniam omnia quae saeculi sunt negligere, et solum Deum desiderare evidentissimis attestatur indiciis. Potest etiam per Galaad ipse Do- minus et Redemptor noster intelligi. Galaad enim et montis et civitatis nomen est.
De
monte ergo
Galaad grex caprarum apparuit,
quia Ecclesia super Christum est fundata, sicut ipse dicit :
Non potest civitas abscondi supra montem posita
(
Matth.
V
, 15). Ipse est acervus testimonii : quia multitudo prophetarum et patriar- charum gestis et scriptis ei testimonium perhibent.
Vers. 5.
Dentes tui sicut greges ovium, quae ascende- runt de lavacro, omnes gemellis fetibus, et sterilis non est in eis.
Per dentes Ecclesiae firma sermonum ejus stabili as intelligitur. Qui bene gregi ovium com- parantur quae de lavacro ascenderunt, quia verba
Ecclesiae nihil nisi innocentiam et mansuetudinem sonant, nihilque in se foedum, nihilque turpe vel immundum retinent; sed lavacro sinceritatis et puri- tatis lavantur, audientes ab Apostolo :
Sermo malus ab ore vestro non procedat
(
Ephes.
IV
, 29). Bene autem
omnes gemellis fetibus
esse dicuntur, quia sermo san- ctorum nihil aliud sonat nec loquitur, nisi quod ad dilectionem Dei et proximi pertinet. Solummodo enim ea sancti loqui debent, quae ad perpetuam cor- porum et animarum pertineant sanitatem.
Vers. 6.
Sicut cortex mali punici, sic genae tuae abs- que occultis tuis.
In genis diximus superius sanctorum casiam verecundiam figurari; in
cortice mali punici,
mysterium passionis Christi, audientes a Paulo apo- stolo :
Noli erubescere crucem Christi, neque me vin- ctum ejus
(
II Tim.
I
, 8). El haec quidem magna sunt, quae in aperio sunt : maxima vero sunt illa quae sunt intrinsecus, hoc est, quae in futuro sanctis reser- vantur.
Vers. 7.
Sexaginta sunt regina, et octoginta concu- bina, et adulescentularum non est numerus.
Reginae sunt doctores sanctae Ecclesia·, qui merito fidei et scientiae thoro Regis aeterni propinquant, et spiri- tuales Deo filios pariunt. Sexagenarius numerus ex denario et senario perficitur. Denarius enim per se- narium multiplicatus
526
sexagenarium con- surgit. Et denario significantur divina praecepta propter Decalogum legis; senarius vero pro perfe- ctione ponitur, quia sex diebus perfecit Deus opera sua.
Reginae
ergo sexaginta esse dicuntur, quia cos significant, ut diximus, qui perfectione scientiae et operis pollent, et propter solum amorem Conditoris sui, et intuitum supernae remunerationis praedicant. Hic etiam numerus, id est sexagenarius ex duode- nario quinquies ducto conficitur; nam quinquies duo- deni, vel duodecies quini sexaginta fiunt.
Reginae
ergo sexaginta esse dicuntur, quia illos significant qui in Ecclesia constituti, quinque sui corporis sen- sus juxta institutionem duodecim apostolorum caste
disponere noverunt.
Concubinae
eos significant qui non sincere Christum praedicant, sed propter lucra temporalia, vel propter laudes populares. Nam et istae sicut reginae ad thorum Regis per scientiam ac- cedunt, et filios spirituales generant; sed a corona aeterni regni alienae existunt. Et bene octogenario numero comprehenduntur; nam hic numerus ex de- nario et octonario conficitur. Octogenarius vero in malo accipitur aliquando propter quaternarium, quo multiplicato consistit. Quaternarius enim temporalia quaeque et praesentia significat propter qua tuor mundi climata vel qualuor anni tempora. Recte ergo
concubinae
istae octoginta esse dicuntur : quia (ut dictum est) propter sola temporalia et visibilia prae- dicant, et spiritualia minus curant. De talibus Apo- stolus dicebat :
Sunt quidam Christum annuntiantes non sincere,
etc. (
Philip.
I
, 17, 18); donec dicit :
in hoc gaudeo, sed et gaudebo, Adolescentularum non est numerus.
Adolescentulae sunt animae jam in Christo
regeneratae, quae deposita primi bominis vetustate in Christo renovatae sunt, necdum tamen sunt nubiles, necdum thoro Regis aptae; quia necdum ad perfec- tionem Christum praedicandi pervenerunt. Quarum
non est numerus,
quia infinitus est numerus anima- rum in Christo credentium, nec ab ullo homine com- prehendi potest. Caeterum Deo numerati sunt omnes electi; nam apud quem etiam stellarum numerus comprehensus est (
Psal.
CXLVI
, 4), ignorari non potest electorum numerus.
Vers. 8.
Una est columba mea, perfecta mea.
Hoc est, una est catholica per universum mundum diffusa Ecclesia, quae ex reginis et adolescentulis, sive ado- lescentibus constans, etiam concubinas habet, hoc est, quosdam qui nomine tenus Christiani vel doc- tores dicuntur.
Una est
ergo Ecclesia, quia scissuram et schismata non recipit; sed sicut
unus est Deus, una fides, unum baptisma
(
Ephes.
IV
, 5), ita una est gene- ralis Ecclesia, quae recte et columbae vocatur : quia
Spiritus sancti dote, qui in specie columbae apparuit, Christo sponsata et sanctificata est.
Una est matri sua, electa genitricis suae.
Mater nostra illa est coelestis Jerusalem, de qua Apostolus dicit :
Illa autem qua sursum est Jerusalem, libera est, qua est mater nostra.
Haec ergo Ecclesia
una est matri suae,
quia ad exemplum illius Ecclesiae, quae jam Christo fruitur, ipsa in hac peregrinatione insti- tuitur et informatur, atque ad illam beatitudinem in qua cum Christo conregnat, pervenire nititur.
Viderunt illam filim Sion, et beatissimam praedica- verunt reginae, et concubinae laudaverunt eam.
Quas superius adolescentulas, hic filias appellat.
Reginas
vero
et concubinas
in hoc loco, ut superius, intelli- gamus. Filiae ergo, reginae et concubinae praedicant Ecclesiam et laudant, quia universitas fidelium ca- tholicam admiratur Ecclesiam. Ipsa enim Ecclesia, quae ex multis fidelium constat personis, catholicam, id est universalem Ecclesiam conficit.
Vers. 9.
Quae est ista quas progreditur quasi aurora consurgens?
Vox est Synagogae, in fine siquidem saeculi cum plebs Judaica ad praedicationem Eliae et Enoch conversa fuerit ad Christum, ipsa quoque Ec- clesiam admirabitur, dicens :
Quae est ista?
id est, quanta et qualis est Ecclesia,
quae progreditur?
hoc est, proficit de virtute in virtutem. Non enim stare, sed progredi dicitur Ecclesia : quia non in uno loco contenta, sed totum mundum coelesti praedictione occupavit.
Quasi aurora progreditur,
quia transactis tenebris infidelitatis, lumen veritatis habere ostendit·
Pulchra ut luna.
Lunam ferunt physici a sole illu- minari. Et ecce Ecclesia pulchra est ut luna : quia claritate sponsi sui Christi illuminatur, et ejus gratia resplendet. Sive
pulchra est ut luna
in praesenti vita, ubi aliquando concessa sibi pace et tranquillitate sive securitate crescit, aliquando adversitatibus ob- trita decrescit.
Electa ut sol.
In alia vita, ubi perpetuo resplende- bit gaudio de visione Conditoris sui. Sive electa est
ut sol
: quia illum iterum Solem imitari nititur, de quo scriptum est :
Vobis timentibus nomen meum orietur sol justitia
(
Malach.
IV
, 2). Hunc Solem imi- tatur vivendo in humilitate, et justitia, et pietate.
Terribilis ut castrorum acies ordinata. Terribilis
aeris potestatibus,
ordinata ut castrorum acies,
id est charitatis unitate unita, ut nullis tentationibus pene- trari valeat.
Vers. 10.
Descendi ad hortum nucum.
Laudata Ecclesia a Synagoga respondet :
Descendi ad hortum nucum. Hortus nucum
est vita praesens. Nam sicut in nuce tegmen quidem durissimum videtur, sed nucleus latet : ita in praesenti vita nostrae conscien- tiae clausae sunt, et non apparent, donec fracta testa corporis manifestentur.
Descendit
ergo
ad hortum nucum
Ecclesia, quando per doctores suos vitam sin- gulorum considerat; unde sequitur :
Ut viderem poma convallium.
Poma convallium sunt virtutes quae humilitate condiuntur. Descendit
(inquit) ad hortum, ut viderem poma convallium, id est ut considerarem sanctos, excellentia quidem virtutum praeditos, sed humilitate depressos.
Et inspicerem si floruisset vinea.
Hoc est, ut con- siderarem qui in studio sanctarum virtutum profi- cerent.
Et germinassent mala punica,
hoc est, ut eos quoque perquirerem qui jam apti sunt ad imitandam passionem Christi. Nam
mala punica
(ut saepe di- ctum est) mysterium passionis Christi significant. Considerat ergo Ecclesia per praefatos suos, qui in virtutibus crescant, vel qui jam ita perfecti sunt, ut imitantes passionem Christi, pro illo quoque idonei sint sanguinem fundere, quaies erant illi quibus Apo- stolus dicebat :
Vobis datum est non solum ut credatis in Christum, sed ut pro illo patiamini
(
Philip.
I
, 29).
527
Vers. 11.
Nescivi.
Vox est Synagogae, quae videns tantam Ecclesiae gratiam, inspecta veritate Evangelii, dolet quod antea non cognoverit fidem
Christi; et quasi excusans se quod tam tarde con- versa sit, dicit :
Nescivi,
o sponsi Christi Ecclesia.
Nescivi,
id est non cognovi tantam gratiam, et tanta dona spiritualium virtutum tibi a sponso tuo col- lata.
Anima mea conturbavit me propter quadrigas Ami- nadab.
Conturbata (inquit) sum nimia animi sollici- tudine propter tam subitam Evangelii praedicationem. Sciebam enim legem et prophetas divinitus datos, et ideo cum subito vidissem praedicari Evangelium,
conturbata sum propter quadrigas Aminadab. Amina- dab,
abnepos fuit Judae, per quem generatio Christi contexitur. Interpretatur autem Aminadab, populi mei spontaneus; ideoque significat Christum, qui spontaneus fuit populi sui : quia ipse cum esset Deus, sponte factus est homo : cnm esset Conditor et Creator, sola benignitate sua factus est portio po- puli sui. Et est sensus : Conturbata (inquit) sum propter subitam Evangelii praedicationem, quas vel-
uti velocissima quadriga totum subito mundum per- volavit. Et bene hanc praedicationem non currus, sed quadrigas appellat; quia Evangelii praedicatio quatuor evangelistarum auctoritate consistit, et quatuor Evangelia quasi quatuor quadrigae sunt Novi Testamenti, cui praesidet auriga ipse Christus, temperans et disponens ipse currum Evangelio- rum.
Vers. 12.
Revertere, revertere Sunamitis.
Vox est Ecclesiae Synagogam ad fidem invitantis :
Revertere, revertere Sunamitis. Revertere,
o Synagoga, ab infide- litate ad fidem, revertere ab odio ad dilectionem.
Su- namitis
interpretatur captiva vel despecta. Talis erat Synagoga ante adventum Christi, captiva videlicet vinculo diaboli, et despecta a Deo : quia Christum ad salutem suam missum uon cognovit.
Revertere, revertere, ut intueamur te,
id est, ut pul- chritudinem tuae castitatis aspiciamus.
CAPUT VII.
Vers. 1.
Quid videbis in Sunamite, nisi choros ca- strorum?
Vox est sponsi, qui audiens invitari Syna- gogam a sponsa sua Ecclesia ad fidem, dicit :
Quid videbis in Sunamite, nisi choros castrorum?
ac si di- ceret : Tu quidem, o sponsa, doles de perditione Synagogae, et quod tarde ad fidem veniat; sed adest tempus quo convertatur, et tunc nihil
videbis in ea nisi choros castrorum,
id est, nisi charitatis concor- diam et stabile robur fidei, quo pro defensione meae fidei pugnabit. Nam chori, canentium sunt : castra vero, militum pugnantium.
In Sunamite
ergo chori castrorum videbuntur, quia conversa Synagoga et concorditer Christum praedicabit cum Ecclesia, et pro fide Christi usque ad mortem pugnabit.
Quam pulchri sunt gressus tui!
Ab hoc loco incipit sponsus exponere laudes sponsae suae. Et notandum quod a gressibus incipit ejus pulchritudinem texere, et in ore laudes ejus finit, sicut superius ab oculis
coeperat. Hoc autem fecit vel ad pulchritudinem car- minis variandam, vel etiam quia sic mysteriis ap- tissimum est.
Quam pulchri
(inquit)
sunt gressus tui!
Vidit Ecclesiam non otiose in uno loco stantem, sed veloci praedicatione totum mundum peragrantem, ideoque a gressibus coepit eam laudare.:
Gressus
enim Ecclesiae sunt velox praedicatio apostolo- rum, per quos in omnem terram Evangelium in- sonuit.
In calceamentis,
id est in patrum praecedentium exemplis.
Calceamenta
enim ex mortuis fiunt anima- libus. Et
calceamenta
Ecclesiae sunt patrum praece- dentium exempla, quibus gressus habet munitos; ut securius eum imitando, et sine offensione gra- diatur.
Filia principis.
Alia translatio,
filia Aminadab
di- cit. Aminadab (ut superius dictum est) populi mei spontaneus dicitur, qui recte figuram Christi tenet. Nam Ecclesia et filia est, et sponsa : filia, quia ejus
sanguine redempta, ejus baptismate regenerata; sponsa, quia dote Spiritus sancti ilii est con- juncta.
Juncturae femorum tuorum sicut monilia quae fabri- cata sunt manu artificis.
In feminibus, vel in temo- ribus solet sacra Scriptura generationis propaginem designare. Unde de Jacob legimus :
Omnes animae quae egressa sunt de femore Jacob
(
Exod.
I
, 5).
Fe- mina
ergo Ecclesiae sunt spiritualis generatio cre- dentis populi per verbum praedicationis et lavacrum regenerationis.
Juncturae femorum
est conjunctio duo- rum populorum in una fide, Judaici et gentilis. Et bene haec
junctura monilibus
comparatur : quia fides utriusque populi maxime in operibus manifestatur; nam
fides sine operibus mortua est
(
Jac.
II
, 26).
Fa- bricuta
autem
sunt manu artificis,
hoc est, Dei omni- potentis, cujus munere virtus boni operis credenti- bus tribuitur. Hic est ille artifex de quo Paulus dice- bat, quando memoriam Abrahae patriarchae faciebat :
Exspectabat enim manentem civitatem, cujus conditor et artifex Deus est
(
Hebr.
XI
, 10).
Vers. 2.
Umbilicus tuus crater tornatilis, nunquam indigens poculis. Umbilicus,
fragilissima est pars corporis, et ideo per umbilicum fragilitatem nostrae mortalitatis debemus accipere. Crater vero est calix major ausas hinc inde habens. Umbilicus ergo Ec- clesiae, crater est tornatilis : quia quanto magis do- ctores Ecclesiae sum fragilitatis meminerint, tanto magis verbo praedicationis insistunt; ut eleemosy- nam verbi Dei praebentes, ipsi misericordiam a Deo consequantur. Et bene
crater tornatilis
dicitur : torno enim facilius operamur; per quod significatur faci- litas erogandi verbum, vel eleemosynam dandi. Non enim morose, nec haesitando eleemosyna danda est; juxta quod Salomon dicit :
Ne dixeris amico tuo : Vade et revertere, cras dabo tibi, cum statim possis dare
(
Prov.
III
, 26). Quod etiam torno fit, non eget exterius adhibita regula vel linea : sed inerrate ex
seipso perficitur.
Umbilicus
ergo Ecclesiae
crater est tornatilis,
quia quicunque vel praedicat, vel eleemo- synam dat, pro sola dilectione et superna me cedis exspectatione hoc facere debet. Nam quicunque vel praedicat, vel proximis miseretur pro remuneratione temporali vel laude,
crater
est, sed non
tornatilis.
Et hic
crater nunquam indiget poculis,
quia praedica- toribus nunquam deest praedicatio verbi Dei : quia ipse quem praedicant, pocula scientiae, et virtutem constantiae illis subministrat; unde et Psalmista :
Dominus dabit verbum evangelizantibus virtute multa
(
Psal.
LXVII
, 12),
528
Venter tuus sicut acervus tritici, vallatus li- llis.
Eadem fragilitas quae per
umbilicum
designata est, ostenditur hoc loco per
ventrem,
quia
venter
nulla ossium firmitate praemunitur. Bene ergo
venter
Ecclesiae
acervo tritici
comparatur, quia sancti qui- que quanto magis memores sunt suae fragilitati, eo studiosius ad proferendos bonorum operum fructus insistunt. Et recte non copiam tritici, sed
acervum
tritici
dicit, ut per hoc significet incrementa virtu- tum, quae veluti
acervus,
ab inferioribus ad supe- riora crescendo conscendunt. Nam sicut
acervus
in inferioribus lata amplitudine spatiatur, superius vero quadam brevitate contrahitur et acuminatur : ita in Ecclesia mulli sunt qui indulgentius vivunt, pauci vero qui summae perfectioni insistunt. Plu- res enim inveniuntur qui de bonis suis eleemosy- nam faciunt, quam qui sua pro Deo relinquunt. Hic acervus
filiis vallatus
dicitur, quia sancti bona quae faciunt, pro desiderio supernae claritatis et candoris agunt. Nam per lilia coelestis illa claritas designatur. Potest etiam per
ventrem
Ecclesias divi- nus tons baptismatis accipi, quo fideles in novam creaturam regenerantur. Hic ergo
venter acervo tri- lici vallato liliis
comparatur, quia regenerati fonte baptismatis docentur bonis insudare operibus, et ad intuendam supernae claritatis gloriam semper inhiare.
Vers. 3.
Duo ubera tua sicut duo hinnuli gemelli caprea.
Ubera Ecclesiae (sicut jam superius dictum est) sanctos doctores significant, qui parvulos quos- que (hoc est, nuper in Christo regeneratos) lacte apertioris et facilioris doctrinae instruunt. Bene autem
duo ubera
dicuntur, quia de duobus populis, Judaico videlicet et gentili fideles congregantur, et lacte spi- ritualis doctrinae aluntur.
Haec duo ubera, sicut duo hinnuli caprea gemelli
esse dicuntur.
Duo hinnuli
sunt duo Testamenta, quibus eorumdem doctorum omnis praedicatio subsistit, quorum Testamentorum unus est auctor et promulga or Christus, juxta quod Salomon dicit :
Verba sapientium quasi stimuli, et quasi clavi in allum defixi, quae data sunt a pastore uno
(
Eccli.
XII
, 11), Christo videlicet. Caprea enim recte Christum significat, quia et intuitu et veloci- tate caeteris animantibus praeeminet, et mundum est animal, ungulam dividens et ruminans. Tales enim sunt membra Christi, doctores videlicet, in-
turtu scientiae insignes, et ea velocitate terrena de- serentes, atque ad coelestia festinante. Dividens ungulam, id est habens boni et mali discretionem : et ruminans, hoc est sedula memoria praecepta Dei meditans.
Vers. 4.
Collum tuum sicut turris eburnea.
Docto- res sancti, qui designantur per ubera, ipsi designan- tur et per
collum.
Nam et per arterias colli vox egreditur, et
colli
ministerio caeteris membris vitalia alimenta ministrantur : sic et sancti doctores et verba vitae populis annuntiant, et alimento doctrinae coe- lestis eos nutriunt.
Collum
ergo Ecclesiae
turri ebur- neae
comparatur : quia sancti doctores eidem Eccle- siae et pulchritudinem et robur praestant; pulchri- tudinem quidem, quae per candorem eboris designa- tur, caste et sincere vivendo; robur vero praestant, quod significatur per turrim, quando eamdem Ec- clesiam contra tentationes diaboli vel impetus hae- reticorum muniunt.
Oculi tui sicut piscinae in Hesebon, quae sunt in porta filiae multitudinis.
Id est ipsi doctores, qui per col- lum designati sunt, designantur et per oculos. Ipsi enim quasi
oculi
universo corpori Ecclesiae provi- dent, et iter quod ingredi debeant ostendunt. Hi
oculi
Ecclesiae comparantur
piscinis
aedificatis in porta civitatis
Hesebon,
quia sancti doctores populos in Christum credentes, vitali lavacro abluunt, et salutaris doctrinae potu reficiunt.
Filia
autem
multi- tudinis
vocatur
Hesebon
juxta litteram, ob multitu- dinem confluentium inibi populorum. Sic et sancta Ecclesia recte dicitur
filia multitudinis,
quia nume- rositatem quotidie colligit gentium.
Hesebon
autem interpretatur cingulum moeroris.
Oculi
ergo Eccle- siae
piscinis Hesebon
comparantur, quia sancti do- ctores, neglectis caducis saeculi gaudiis, cingulo moe- roris se constringunt : quia
caste et sobrie vivunt in hoc saeculo
(
Tit.
II
, 12), et pro suis erratibus de- flent; quatenus in praesenti saeculo lugentes, ad vera aeternaque possint pervenire gaudia. In
porta
autem
Hesebon
hae
piscinae
esse dicuntur : quia nullus Ec- clesiam ingredi valet, nisi prius aqua baptismatis abluatur, et nisi fonte salutaris doctrinae potetur. Hoc etiam significabat labrum aeneum quod Salo- mon in porticu templi posuerat, ut sacerdotes in- gressuri templum, et hostias immolaturi, ibi cor- pora abluerent (
III Reg.
VIII
, 23).
Nasus tuus sicut turris Libani, quae respicit contra Damascum.
Quia
naso
fetores et bonos odores di- scernimus, recte per nasum Ecclesiae iidem sancti doctores intelliguntur. Ipsi enim sagaciter discer- nere noverunt fragrantem catholicae fidei doctrinam, et lethiferum haeretici erroris fetorem. Nam et in divinis charismatibus, quae per Spiritum sanctum distribuuntur, dicitur :
Alii datur per Spiritum dis- cretio spirituum
(
I Cor.
XII
, 10).
Nasus
ergo Eccle- siae
turri Libani
comparatur, quia sancti doctores et summum locum in Ecclesia tenent, ac veluti in Li- bano monte consistunt, et defendunt Ecclesiam a malignorum spirituum incursibus. Haec
turris
contra
Damascum esse dicitur. Damascus metropolis civitas est Syriae, quae quondam contra filios Israel, ut pote fortissimos et crudelissimos reges habens, dimicabat. Interpretatur autem Damascus, sanguinis polus, vel sanguinis oculus. Ferunt ibi Abel interfectum, ideo- que significat potestates hujus saeculi, quae san- guinis potum sitiunt : quia voluptatibus et ille- cebris carnis et sanguinis delectantur. Significat etiam aeras potestates, quae animarum nostrarum cruorem sitiunt. Contra Damascum ergo est haec turris : quia haec Ecclesia semper diabolo et mem- bris illius, adjutorio Christi munita, resistit.
Vers. 5.
Caput tuum ut Carmelus. Caput
ergo Ec- clesiae, principalitas mentis fidelium intelligitur; nam sicut capite membra reguntur caetera; ita mente cogitationes disponuntur. Bene autem
caput
Ecclesiae
Carmelo
comparatur. Carmelus enim, qui et Carmel dicitur, interpretatur cognitio vel scientia circumci-
sionis. Ergo caput Ecclesiae Carmelo assimilatur. quia novit circumcisionem aliquando corporaliter ce- lebratam, nunc se spiritualiter observare debere, juxta quod propheta dicit :
Circumcidimini Domino in cordibus vestris
(
Jer.
IV
, 2). Hanc senteniam circum- cisionis non habuerunt Judaei, ideoque reprehendun- tur a beato Stephano protomartyre
529
dicente :
Dura cervice et incircumcisi cordibus et auribus, sem- per Spiritui sancto restitistis
(
Act.
VII
, 51). In libro quoque Regum legitur (
III Reg.
XVIII
, 45) quod Elias in montem Carmeli ascenderit, et ibi orando aridam terram coelestibus pluvis irrigaverit post longam trium annorum et semis siccitatem. Quae historia pulchram redolet allegoriam; nam Elias, qui inter- pretatur Deus meus Dominus, Christum significat, qui cum sit Deus et Dominus omnium et totius crea- turae specialiter suus, id est proprius est Deus et Dominus Ecclesiae. Hic in Carmelum ascendit, quando per gratiam suam mentes fidelium suorum conscen-
dit, et per eos arenti mundo gratiarum suarum plu- vias tribuit. Recte ergo (ut dictum est) caput Eccle- siae Carmelo monti comparatur : quia mens sanctorum quadam conversatione sublimis est, et Christo in se ascensum praebet per profectum virtutum.
Et comae capitis tui ut purpura regis vincta canali- bus.
Si per caput Ecclesiae mens accipitur, per comas capitis cogitationes mentis debemus accipere, quae assidue de illa prodeunt. Purpureus vero color, qui sanguinis habet speciem, mysterium dominicae pas- sionis significat. Juxta litteram quod dicit,
purpura regis vincta canalibus,
significat lanam jam purpureo colore confectam, et necdum in fila deductam, sed adhuc in canalibus constitutam, quas Graeci
AT
vocant, in quibus sanguis conchyliorum solet de- fluere, et lanam in purpureum colorem vertere. My- stice canales isti humilitatem sanctorum significant, in quibus aeterni Regis purpura tingitur, cum sancti quique humilitatem sui Redemptoris imitando, pas- sionum illius conformes fieri satagunt; quatenus in
purpurae dignitatem vertantur, id est laborantes pro Christo, mereantur coronari et regnare cum Christo.
Vincta
autem haec purpura esse dicitur, quia sancto- rum praecordia fixa sunt et stabilita in timore et amore Redemptoris sui, nec unquam a charitate ejus sepa- rari possunt.
Vers. 6.
Quam pulchra es, et quam decora, chans- sima, in deliciis! Quam pulchra es,
scilicet in fide, et decora in operatione,
charissima, in deliciis.
Supra dictum est de eadem Ecclesia :
Pulchra ut luna, electa ut sol, terribilis ut castrorum acies ordinata;
hic vero dicitur,
pulchra et decora, charissima, in deliciis.
Quae quasi contraria esse videntur; nam ordinatam esse velut castrorum aciem, et esse in deliciis, repugnat, quia deliciae fortitudinem militum solem enervare. Sed sancta Ecclesia utrumque agit; ordinata est vel- ut castrorum acies, quia infidelibus haereticis resi- stit, et malignos spiritus sua sanctitate et perfectione terret : in deliciis etiam est, quia suavitatem supernae dulcedinis assidue palato mentis degustat, et inter
pressuras hujus saeculi illas adipisci desiderat, et continue illis satiari. Unde merito illa quas talis est sponso suo Christo
charissima
esse dicitur.
Vers. 7.
Statura tua as imilata est palmae.
Statura Ecclesiae est perfecta ejus rectitudo; neque enim ad vitia incurvatur, sed recta et immobilis persistit. Unde Psalmista ex persona peccantium dicebat :
In- curvatus sum et humiliatus usquequaque
(
Psal.
CXVIII
, 107). Et propheta sub specie Jerusalem. peccanti animae de malignis spiritibus dicit :
Quia humiliave- runt te, et dixerunt animae tuae : Incurvare ut transea- mus
(
Isa.
LI
, 23). At contra sancta Ecclesia recta stat, nec unquam incurvari consentit, audiens ab Apostolo :
Vigilate, state in fide, viriliter agite, el confortamini, et omnia vestra in charitate fiant
(
I Cor.
XVI
, 13). Et Dominus filiis Israel loquitur :
Ego sum Dominus Deus vester, qui eripui vos de ergastulo Aegy- ptiorum, ut incederetis recte
(
Exod.
VI
, 8). Statura
ergo Ecclesiae palmae assimilantur, quae in omnibus quae agit, semper in memoria supernam retinet re- munerationem. Palma enim victricem ornat manum, et ideo significat praemium illud quod victoribus san- ctis iri coelestibus est dandum.
Et ubera tua botris.
Ubera Ecclesiae (ut superius dictum est) sunt doctores sancti, qui lacte simplicis doctrinae regeneratos in Christo nutriunt. Sed haec ubera botris assimilantur, quando iidem doctores perfectis perfectiora denuntiant, sicut Apostolus lo- quens simplicioribus dicebat :
Non potui vobis loqui tanquam spiritualibus, sed tanquam carnalibus; tan- quam parvulis in Christo lac potum vobis dedi, non escam
(
I Cor.
III
, 1). Ecce ubera lactis plena; quae ubera in botros sunt versa, cum diceret :
Nos praedi- camus Christum Dei virtutem et Dei sapientiam, et lo- quimur sapientiam inter perfectos.
Vers. 8.
Dixi : Ascendam in palmam, ct apprehen- dam fructus ejus.
Ut ostenderetur omnis haec excel- lentia et magnitudo donorum Ecclesiae de Dei gratia
venire, introducitur idem sponsus dicens :
Ascendam in palmam
; quasi diceret : Inde habes ubera ad nu- triendos parvulos, unde etiam habes botros, quibus perfectioribus perfectiorem propines doctrinam : quia ego mea gratia in te ascendi, et hanc tibi per- fectionem concessi.
Ascendam
(inquit)
in palmam. Palma
Ecclesiam significat, vel etiam animam cu- juscunque fidelis, qui memor est Domini Dei sui, qui dicit :
Confidite, ego vici mundum
(
Joan.
XVI
, 33). Ipsa quoque omnium vitiorum et iniquitatis victrix esse studet. Bene autem in palmam hic ascendisse dicitur, cum superius in hortum descendisse legatur. Dixit enim Ecclesia :
Dilectus meus descendit in hor- tum suum.
Idem est hortus quod et palma, videlicet una eademque Ecclesia. Sed in eam Dominus de- scendit, et ad eam ascendit : descendit in eam, co- piam suae gratiae illi de coelestibus mittendo; ascen- dit ad illam, dona sua in ea incrementando eamque quibusdam profectibus, veluti quibusdam gradibus, ad
celsiora sublevando. Sed et hoc de natura palmae est sciendum, quod in inferioribus aspera est, in supe- rioribus pulcherrima decore foliorum, et pulchritu- dine fructuum. Sic et sancta Ecclesia in inferioribus asperitatem laborum et passionum sustinet pro Chri- sto : in superioribus vero, hoc est in coelestibus, pulchritudinem et suavitatem exspectat praemiorum. Potest et per palmam arbor dominicae crucis exprimi, in quam Redemptor noster pro humani generis re- demptione ascendit, et in qua hostem humani generis superavit. Ait ergo,
Ascendam in palmam,
id est, per meos prophetas locutus sum, et promisi me ad pas- sionem venturum, et meam Ecclesiam redempturum.
Apprehendam
(inquit)
fructus ejus,
id est, fructus bo- norum operum et laborum, quibus Ecclesia desudat, remunerando. Vel etiam secundum meum sensum, quo per palmam crux intelligitur :
Apprehendam fru- ctus
530
ejus
, id est, impleto triumpho passionis, veniam ad gloriam resurrectionis, et apostolis meis spiritualia dona concedam.
Et erunt ubera tua sicut botri vineoe.
Hoc superius jam expositum est; nam ubera Ecclesiae doctores sunt, cum parvulos simplici doctrina nutriunt : sed botri vineae efficiuntur, eum perfectioribus sublimia quaeque annuntiant. Nam beatus Paulus uno eodem- que tempore ubera et botros habuit, quando de Chri- sto loquens dixit :
Quorum patres, et ex quibus Chri- stus
(
Rom.
IX
, 5); ecce ubera, id est simplex de Christo praedicatio : sed haec ubera in suavissimum et fortissimum vinum conversa sunt, cum subjunxit :
Qui est Deus super omnia benedictus in saecula.
Vers. 9.
Et odor oris tui sicut malorum. Guttur tuum sicut vinum optimum. Os
et
odor
Ecclesiae est praesens ejus praedicatio, quae fama vel scripto ad absentes ejus pervenit;
guttur
vero est vox ipsa prae- dicatoris, quae in praesenti auditur.
Odor ergo oris
Ecclesiae odoribus malorum comparatur, quia ipsa fama praedicationis plena est suavitatis et gratiae.
Guttur
vero
vino optimo
assimilatur, quia ipsa
vox praedicantium magnam in se virtutem auditori- bus ostendebat. Quod vero malorum odor in novitate est, vini vero in vetustate, significat praedicationem Ecclesiae et in sui novitate, et etiam in sui perfectione omnem habere suavitatem et gratiam.
Dignum dilecte meo ad potandum, labiisque et dentibus illius ad ruminandum.
Vox Ecclesiae est, quae audiens se laudari a sponso, gratulabunda respondet, dicens :
Dignum dilecto meo ad potandum;
ac si diceret : Sponsus meus guttur meum vino optimo compara- vit, et illud
vinum dignum
est
ad potandum
ipsi
di- lecto meo;
hoc est praedicatio evangelica, quam in ore meo posuit, per ipsum, et non per alium annun- tiari debet in mundo; neque enim per alium dece- bat mysteria regni coelestis praedicari mundo, quam per
Mediatorem Dei et hominum
(
I Tim.
II
, 5).
Et labiis
(inquit)
et dentibus illius ad ruminandum.
Labia et dentes sponsi, ut supra dictum est, doctores sancti sunt. Illud ergo vinum optimum ruminandum est la- biis et dentibus sponsi, quia praedicatio evangelica
tradita a Deo, doctoribus tractanda et exponenda est. Nec absurdum est quod cum vinum potetur et non ruminetur, hic tamen dicitur
labiis et dentibus ruminandum,
quod magis ad cibum quam ad potum pertinet; nam sancti doctores vinum spirituale ru- minant, quando praecepta evangelica diligenter ex- quirunt, et crebra meditatione investigant atque in- vicem conferunt.
Vers. 10.
Ego dilecto meo, et ad me conversio ejus. Ego dilecto meo,
subaudi, obsequium justitiae, et de- votionis impendo, illi et non alteri fidem et servitu- tem meam promitto.
Et ad me conversio ejus,
ut me in praesenti inter labores et aerumnas hujus vitae tueatur, et in futuro ad gaudia vitae coelestis intro- ducat. Potest etiam haec esse vox Synagogae ex per- sona sanctorum Patrum, adventum Christi deside- rantium. Ac si diceret : Scio (inquit) illum spirituali praesentia mihi semper adesse, et ideo ego
dilecto meo
omni devotione famulari cupio; sed tandem
ad me
conversio ejus,
quia opto ut tandem, sicut promisit, in mea substantia mihi appareat. Nam dixerat supra sponsus :
Ascendam in palmam,
id est promiserat se in carne venturum, et in mea substantia hominem mundo manifestandum.
Vers. 11.
Veni, dilecte mi; egrediamur in agrum, commoremur in villis.
Ejusdem Synagogae vox est.
Veni, dilecte mi,
id est appare per assumptum ho- minem. Tale est et illud Psalmistae :
Excita potentiam tuam, et veni
(
Psal.
LXXIX
, 3). Et Isaias :
Utinam dirumperes coelos, et venires
(
Isai.
LXIV
, 1).
Egredia- mur in agrum.
Ager mundus iste est.
Egrediamur
(in- quit)
in agrum,
id est praedicemus mundo.
Commo- remur in villis,
hoc est ipsis quoque paganis fidem tuam annuntiemus. Nemo nescit Paganos a villa di- ctos : quia
πάγος
Graece, villa dicitur Latine; inde Pagani dicti, quia longe sunt a civitate Dei. Potest et vox Ecclesias esse :
Veni, dilecte mi
; ac si diceret : Jam mysterio ascensionis assumptum hominem ad coelos sublevasti; sed
veni,
divinas majestatis praesen-
tia me saepius visitando.
Egrediamur in agrum,
eodem sensu quo et superius : praedicemus tuae incarnationis fidem mundo.
Commoremur in villis,
id est etiam ignorantibus te paganis tuam fidem annuntiemus, nec in transitu tantum, sed commoremur ibi, donec illos ex paganis catholicos, ex alienis libi proprios faciamus.
Vers. 12.
Mane surgamus ad vincas. Mane,
exortus est novae gratias, quando videlicet transeuntibus tenebris infidelitatis Evangelium mundo coepit prae- dicari.
Videamus si floruit vinea,
hoc est, inspiciamus Ec- clesiam, si jam prima fidei rudimenta suscepit.
Si flores fructus parturiunt.
Inspiciamus etiam
si flores parturiunt fructum,
id est si illi qui jam in Christum crediderunt, idonei sunt ad bene operan- dum. Nam flores emittit Ecclesia, cum primum fide- les ad fidem veniunt : flores vero fructus parturiunt, cum jam ipsa fide et dilectione bene operatur, ne
ipsa fides otiosa sit, vel mortua sine operibus, nam, ut Jacobus dicit :
Fides sine operibus mortua est
(
Jac.
II
, 26).
Si floruerunt mala punica. Mala punica
(ut supra dictum est) rubicundum vel sanguineum habent cor- ticem, et ideo significant passionem Domini, vel membrorum ipsius. Dicit ergo,
Si potuerunt mala punica,
hoc est si sancti qui jam fide et opere per- fecti sunt, idonei etiam sint imitari passionem Chri- sti, et pati pro illo.
Mala punica
erant illi quibus Apostolus dicebat :
Vobis datum est non solum ut in illum credatis, verum etiam ut pro illo patiamini
(
Philipp.
I, 29).
Ibi dabo tibi ubera mea.
Ubera Ecclesiae doctores sunt, qui fideles primum ad fidem erudiunt. Cum (inquit) ad vineas exierimus,
ibi dabo tibi,
o sponse,
ubera mea,
hoc est, spirituales tibi filios generabo. Unde adhuc subditur.
Vere. 13.
Mandragorae dederunt odorem in portis
nostris. Mandragora
herba est aromatica, cujus ra- dix similitudinem habet humani corporis. Poma ejus optimi sunt odoris in similitudinem pomi Matiani, quod nostri terrae malum vocant. Haec herba rebus medicinalibus aptissima est. Nam ferunt eos qui in- commodo vigiliarum laborant, haustu hujus pomi re- levari, et posse dormire. Item ferunt eos qui ob curam secandi sunt, si exteriorem hujus pomi cor- ticem biberint, non sentire sectionem vel adustio- nem;
531
quae omnia si quis mystice disquirere voluerit, spirituales sensus et Ecclesiae convenientes ibi inveniet. Dicit ergo,
Mandragorae dederunt odorem in portis nostris.
Portae Ecclesiae sunt apostoli et eorum successores : quia nemo civitatem Dei (id est Ecclesiam) intrat, nisi per sanctos doctores aqua baptismatis regeneratus et vitali doctrina instructus fuerit. De his ponis Psalmista dicebat :
Diligit Do- minus portas Sion super omnia tabernacula Jacob
(
Psal.
LXXXVI
, 2).
Mandragorae
autem fragrantiam vir- atum designant. In portis ergo Ecclesiae
mandragorae
odorem dederunt,
quando apostoli vel successores eorum famam suavissimae opinionis, et odorem vir- tutum longe lateque sparserunt. Ideoque invitat sponsum suum Ecclesia ut veniat, quia jam nomen ejus longe lateque per apostolos annuntiatur, et odor praedicationis Christi longe lateque dispergitur.
Omnia poma nova et vetera, dilecte mi, servavi tibi,
id est praecepta vel promissa Veleris Testamenti et Movi servavi tibi, o dilecte mi. Sciebat enim omnia quae in Veteri Testamento annuntiata sunt, nonnisi per Christum et in Christo posse compleri, ideoque dicebat :
Servavi tibi poma nova et vetera,
hoc est te exspecto, ut per te impleantur in Novo Testamento quae praedicta sunt in Veteri. Unde ei in passione sua jam pendens in cruce,
Cum gustasset acetum, dixit. Consummatum est
(
Joan.
XIX
, 30); Et post resurre- ctionem apostolis :
Necesse est impleri omnia quae scripta sunt in Lege, et Prophetis, et Psalmis de me
(
Luc.
XXIV
, 44). Possunt etiam poma nova et vetera justorum personae intelligi, qui vel in Veteri vel in
Novo Testamento fuerunt. Dicit ergo Ecclesia,
Ser- vavi tibi nova et vetera,
id est, justos qui in Veteri Testamento praecesserunt, vel in Novo subsecuti sunt, tibi servavi; ut per te laborum suorum praemia per- ciperent. Nullus enim justorum regnum coelorum in- trare valuit, nisi per Christum : quia ipse primus ascendit, et sequentibus suis membris coelum aperuit.
CAPUT VIII.
Vers. 1.
Quis mihi det te fratrem meum sugentem ubera matris meae?
Ex his verbis intelligitur totum hoc carmen divinum esse et spirituale, et nihil in se quod juxta litteram intelligi possit, habere. Quae enim unquam amatrix hoc optavit, ut is quem diligit parvulus efficiatur, et ejus frater; et in infantem ver- sus, sugat ubera matris suae? Est ergo vox illius Ec- clesiae, quae adventum Christi praecessit, quam Sy- nagogam, id est congregationem appellamus.
Quis
(inquit)
mihi det te fratrem meum sugentem ubera ma-
tris meae?
Et est sensus :
Tu qui
modo
es in sinu Pa- tris
(
Joan.
I
, 18), quis det ut homo efficiaris, et par- ticeps ac consors meae naturae existens, frater meus appelleris? Nam ipse se fratrem apostolorum vocare dignatus est, dicens per Psalmistam :
Narrabo no- men tuum fratribus meis
(
Psal.
XXI
, 23); et post re- surrectionem mulieribus :
Ite
(inquit)
nuntiate fra- tribus meis
(
Matth.
XXVIII
, 10).
Sugentem ubera matris meae,
inquit, hoc est implentem omnia quae naturae humane conveniunt, excepto peccato. Nam mater Synagogae in hoc loco ipsa natura humana intelligi- tur, de qua ipsa Synagoga exorta est.
Sugentem
(in- quit)
ubera matris meae,
id est sustinentem omnia quae humanae fragilitati competunt.
Ut inveniam te foris,
hoc est ut hominem factam in aperto videam. Quasi enim intus erat Deus, cum jam in sinu majestatis paternae lateret; sed foris inventus est, quando homo factus visibilem se hominibus praebuit, et incomprehensibilis voluit comprehendi.
Et deosculer te. Et deosculer te,
inquit, id est ma- nifesta te aspiciam visione, quem nunc tantum in fidei teneo osculo; quod initio hujus carminis opta- vit, dicens :
Osculetur me osculo oris sui
(
Cant.
I
, 1), id est per semetipsum jam veniat, ut mihi appareat. Quasi enim per prophetas osculabatur Ecclesiam di- lectus, cum adventum suum per eos repromitteret. Optat ergo ut per seipsum veniens illam osculetur, hoc est, ut in carne sua praesentiam exhibeat.
Et jam me nemo despiciat.
Quasi enim despecta erat ante Synagoga quam Christus veniret : quia jam legalibus observationibus dedita, sub typo et figura, et non in veritate adventura Christi praedica- bat. At postquam Jesus apparuit, et adventus sui gratia mundum illustravit,
Jam nemo despexit
eam; quinimo
terribilis ut castrorum acies
hostibus suis fuit : quia per universum mundum Christum praedi- cavit, et mundanum imperium sibi subdidit. Nec mirum videri debet, si nunc Ecclesiam Synagogam dicimus; una est enim Ecclesia in praecedentibus et
in sequentibus partibus.
Vers. 2.
Apprehendam te, et ducam te in domum matris meae.
O dilecte! per fidem et charitatem tibi adhaerendo,
ducam te in domum matris meae.
Mater Ecclesiae, hoc in loco coelestis illa Jerusalem intelli- gitur de qua Paulus dicit :
Illa autem quas sursum est Jerusalem, libera est, quae est mater nostra
(
Gal.
IV
, 26).
Ducam te
(inquit)
in domum matris meae,
id est, pro- sequar te revertentem in coelum, post actum incar- nationis tuae et passionis mysterium.
Ducam
autem
te,
inquit, pro eo quod est, deducam et prosequar : quia ascendentem Dominum in coelos apostoli oculis deduxerunt, et quousque eum nubes suscepit, pio aspectu prosecuti sunt, donec angeli assistentes dixerunt :
Viri Galilaei, quid statis aspicientes in coe- lum? Hic Jesus aut assumptus est a vobis in caelum, sic veniet quemadmodum vidistis eum euntem in caelum
(
Act.
I
, 11).
Ibi me docebis.
Hoc ad superiora refertur, ubi di- citur,
inveniam te foris.
Cum (inquit) te foris invenero,
hoc est, cum te in assumpta carne aspexero,
ibi do- cebis me
: quia ad omnia quae interrogare voluero, respondebis. Nam saepe etiam volentes interrogare apostolos Dominus praeveniebat, eosque instruebat (
Marc.
IX
). Potest et ad hunc locum jungi, ubi dicit,
Ducam te in domum matris meae, ibi me docebis.
Cum (inquit) coelo receptus fueris, et me quoque in coe- lum tecum assumpseris,
ibi me docebis,
et in omnem veritatem induces, quod impossibile est homini in praesenti vita posse consequi. Hinc est quod Domi- nus repromittit apostolis dicens :
Venit hora cum jam non in proverbiis loquar vobis, sed palam de Patre an- nuntiabo vobis
(
Joan.
XVI
, 25). Ergo
ibi me docebis,
id est, te et Patrem mihi aperta visione revelabis, haec est divinitatem tuam mihi facie ad faciem ostendes.
Et dabo tibi poculum ex vino condito.
Per
vinum
fervor charitatis et dilectionis intelligitur.
532
Dabo
(inquit)
tibi vinum,
hoc est ostendam quam lerven- tissima charitate te diligam. Et hoc
vinum
non sim-
plex erit, sed
conditum,
bonis videlicet operibus et virtutibus. Nam amor Dei, sicut beatus Gregorius di- cit (
S. Gregorius, homil. 30 in Evang.
), nunquam est otiosus, operatur magna si est; si enim operari renuit, amor non est. Vinum enim conditum est dilectio cum operatione. Unde et Dominus in Evan- gelio :
Si quis diligit me, sermonem meum servabit
(
Joan.
XIV
, 23). Probatio ergo dilectionis exhibitio est operis.
Et mustum malorum granatorum meorum.
Malum granatum idem est quod et malum punicum. Dicitur autem malum granatum, eo quod multitudine grano- rum sit plenum; malum punicum, eo quod in Africa plurimum abundat.
Punica
enim ipsa est Africa. Ha- bet autem corticem sanguinei coloris, et ideo (ut saepe dictum est) figuram tenet dominicae passionis.
Mustum
enim
malorum granatorum
est dilectio san- ctorum martyrum, qui in tantum Deum dilexerunt, ut pro illo mori non dubitarent. Et bene mustum di-
citur, non aliud quodlibet poculum, quia mustum ferventissimum est, ita ut in nimio fervore omnem sordem ex se excoquat et purget. Dabit ergo Eccle- sia Dilecto mustum malorum granatorum suorum, id est, ostendet in passionibus sanctorum martyrum quanta charitate Christus diligatur.
Vers. 3.
Laeva ejus sub capite meo, et dextera illius amplexabitur me.
Per
loevam
(ut beatus Gregorius di- cit) omnia prospera praesentis vitae accipiuntur (
S. Greg. in cap.
II
Cant. cant.
); per
dexteram
vero futura beata vita in coelis accipitur.
Loevam
ergo sponsi Ec- clesia
sub capite
habet,
et dextera
illam
amplexatur
: quia quaecunque prospera praesentis saeculi blandiun- tur, pro nihilo deputat : cuncta quae temporaliter arrident, despicit; et dum ad solam supernae beati- tudinis visionem tendit, illam solummodo amplexari desiderat.
Vers. 4.
Adjuro vos, filioe Jerusalem, ne suscitatis neque evigilare faciatis dilectam, donec ipsa velit.
Ha- bet Ecclesia quosdam in se, qui baptismo Christi sunt
renati, et nomine christianitatis titulati moribus ta- men et conversatione saeculo serviunt, et Ecclesiam suavissima sopitam quiete inquietare, atque ad per- ferendos tumultus excitare nituntur. Hi ergo propter gratiam mysteriorum Christi, quae perceperunt,
filioe Jerusalem
appellantur in hoc loco, cum tamen mori- bus contraria agant. Et adjurat eos sponsus
ne sus- citent vel evigilare faciant dilectam,
hoc est, ne illam in somno dulcissimae quietis positam, hoc est in contemplatione sui Conditoris, sua inquietudine
exci- tent,
et ad sollicitudines et curas saeculi
evigilare
compellant.
Donec ipsa velit,
hoc est donec peracto officio debitae servitutis, qua in psalmis, hymnis et canticis spiritualibus Deo famulatur, admoneatur ite- rum cura corporeae fragilitatis ad usum saeculi redire.
Vers. 5.
Quoe est ista quoe ascendit de deserto, deli- ciis affluens, innixa super dilectum suum?
Vox Syna- gogae admirantis Ecclesiam de gentibus congregatam.
Quoe est,
inquit,
ista,
id est qualis est, quanti meriti,
quoe ascendit de deserto?
Derelicta enim fuerat a Deo
per idololatriam et veritatis ignorantiam. Ascendebat ergo virtutum gradibus de deserto, hoc est de errore infidelitatis, in quo ad tempus derelicta fuerat.
Deli- ciis affluens,
id est virtutibus abundans.
Innixa,
in- quit,
super dilectum suum,
id est, fiducialiter agens in Christo, et omnes virtutes suas et cuncta bona ad ejus gratiam referens. Sciebat se nihil suis viribus boni implere posse, ideoque cum Apostolo dicit :
Gratia Dei sum id quod sum
(
I Cor.
XV
, 10). Et notan- dum quod dicit,
super dilectum suum
; nam Synagoga sola putabat se habere cognitionem Dei, caeteris gentibus in ignorantia destitutis. Notus enim, ut ait Psalmista,
in Judaea Deus, in Israel magnum nomen ejus
(
Psal.
LXXV
, 2). Sed ita miranti respondet Sy- nagogae ipsius sponsus et dilectus quod sequitur.
Sub arbore malo suscitavi le. Arborem malum,
cru- cem dominicam debemus accipere, sub qua arbore
suscitata est
Synogoga : quia ipsa a praevarificatione originalis peccati, et a potestate diaboli per crucem
Christi redempta est : ibi
suscitata est
quae peccatis mortua erat. Et bene arborem mali dicit; nam et supra dilectum huic arbori Christum comparavit, dicens :
Sicut malum inter ligna silvarum, sic dilectus meus inter filios.
Ibi corrupta est mater tua, ibi violata est genitrix tua.
Matrem et genitricem Synagogae, majorem et principaliorem Judaicae plebis partem dicit, quales erant scribae et pharisaei, qui Christum Pilato tradi- derunt (
Matth.
XXVII
, 2), qui reliquam plebem tan- quam mater et genitrix regere debebant et erudire; et quales erant ilii qui suadentibus illis principibus improbe acclamabant :
Crucifige, crucifige eum
(
Joan.
XIX
, 6). Haec ergo
mater
Synagogae
sub arbore malo corrupta est
et
violata,
quando se suosque posteros crudeli maledictione constrinxit, dicens :
Sanguis ejus super nos et super filios nostros
(
Matth.
XXVII
, 25). Nam et ipsi sub cruce Christi erant, licet non fide et devotione, tamen crudelis vindictae sibi et suis
posteris imprecatione.
Vers. 6.
Pone me ut signaculum super cor tuum, ut signaculum super brachium tuum.
Quia (inquit)
sub arbore malo suscitavi te,
hoc est quia in passione mea in cruce te redemi,
Pone me ut signaculum super cor tuum,
hoc est habeto me semper in memoria, et no obliviscaris mei, quanta pro tua salute pertulerim.
Pone me
(inquit)
ut signaculum super cor tuum
per fidem,
pone me ut signaculum super brachium tuum
per dignam operationem. Nam et nos quando aliquid in memoria habere volumus, signaculum digito vel brachio imponere solemus; ut illo admoniti, illius rei, cujus curam habemus, recordemur. Et nos ut signaculum super cor et brachium Christum ponere debemus, ut ejus memoriam semper habeamus, et ut recte in illum credentes, fidem ipsam bonis ope- ribus exornemus. Quod si fecerimus, ipse quoque nos velut signaculum assumet, et nostri recordabitur, jux- ta quod Zorobabel duci Judaeae repromittit :
In die illa suscipiam te, Zorobabel serve meus, et ponam te
sicut signaculum in conspectu meo
(
Aggaei
II
, 24). Nam si nos beneficiorum ejus obliti fuerimus, nec ei dignas gratiarum actiones retulerimus, ipse quoque
533
nostri obliviscetur, sicut de impio rege Je- chonia dicitur :
Si fuerit Jechonias filius Joachim regis Juda, annulus in manu dextera mea, inde evellam eum
(
Jer.
XXII
, 24).
Quia fortis est ut mors dilectio, dura ut infernus aemulatio.
Dilectio Christi fortis est ut mors. Sicut enim mors animam a corpore separat, et jam nihil concupiscere, nihil in praesenti vita licet ambire : ita dilectio Christi quem vere pervaserit, totum huic sae- culo mortificat, et quasi insensibilem reddit, solum- que pro Christo vivens, mundo mortuus est. Idem sensus est cum dicit,
dura ut infernus aemulatio.
Nam sicut infernus eos quos semel recipit, nunquam re- stituit, sed semper retinet : ita verus Christi amor quem semel acceperit, nunquam dimittit; unde Apo- stolus dicit :
Quis nos separabit a charitale Christi, tribulatio, an angustia, an persecutio, an fames, an
nuditas, an periculum, an gladius
(
Rom.
VIII
, 35)? Sed et dilectio Christi hoc loco potest accipi, cujus
dilectio fortis fuit ut mors
: quia in tantum dilexit nos, ut pro nobis immortalis mortem susciperet.
Dura fuit aemulatio
ejus
ut infernus,
quia infernus nescit mi- sereri, aut a poenis miserorum mitigari : sic et Chri- sti dilectio non potuit a misericordia cessare, aut ullis improbitatibus persecutorum removeri ab amore humani generis. Quidam hoc quod dicitur,
dura est ut infernus aemulatio,
ad Synagogam proprie referunt, quae gentes aemulabatur, et invidebat saluti eorum. Monet ergo Christus hoc dicens, ut ab invidia cesset, et saluti Ecclesiae congaudeat.
Lampades ejus, lampades ignis atque flammarum.
Id est, dilectionis lampades sunt lampades ignis at- que flammarum. Lampades dilectionis sunt praecor- dia sanctorum, in quibus veluti in vasis dilectio ha- bitat. Hae ergo
lampades
sunt
ignis et flammarum.
lampades quidem sunt ignis, quia in corde ardent
per amorem : lampades vero flammarum, quia exte- rius lucent per operationem.
Vers. 7.
Aquae multae non poterunt exstinguere cha- ritatem, nec flumina obruent illam.
Aquae et flumina sunt violentae persecutorum minae, vel etiam blan- dimenta, quibus sanctos a charitate Dei separare nituntur. De quibus Dominus in Evangelio dicit, de viro qui aedificavit domum suam supra petram :
Ve- nerunt flumina, flaverunt venti, et impegerunt in do- mum illam, et non cecidit; fuit enim aedificata supra petram
(
Matth.
VII
, 25).
Aquae ergo multae non pote- runt exstinguere charitatem,
quia nulla tribulatio, nulla angustia sanctos a charitate Dei separare va- lebit.
Si dederit homo omnem substantiam domus suae pro dilectione, quasi nihil despiciet eam.
Hic versiculus non eget expositione; nam nullius mundi substantiae, nullae opes comparatione dilectionis aliquid sunt. Legimus quidem sanctos sua dimisisse pro amore Christi, sed tamen nihil sibi videbantur dimittere in
comparatione charitatis Christi, quem amabant. Unde Apostolus cum non solum terrenam substan- tiam, sed et paternas traditiones dimitteret pro Christo, dicebat :
Haec omnia contemno et arbitror ut stercora, ut Christum lucrifaciam
(
Philip.
III
, 8), id est, ut amorem illius acquiram.
Vers. 8.
Soror nostra parva est, et ubera non habet. Quid faciemus sorori nostrae in die quando alloquenda est?
Vox dilecti Synagogam alloquentis pro Ecclesia gentium.
Soror nostra,
inquit, id est gentium Eccle- sia,
parva est, et ubera non habet
; et magna digna- tione communicato cum Synagoga nomine, dicit.
Soror nostra
; quia enim ex Judaeis carnem assum- psit, ideo se quasi Synagogae contemperat et ex- aequat.
Parva est
(inquit)
soror nostra.
Sicut alicujus hominis aetas describitur, sic et actas describitur Ecclesiae.
Parva
enim erat Ecclesia adhuc de genti- bus congregata sub ipsis Domini et apostolorum temporibus : quia et parvitate credentium parva exi-
stebat; et ubera necdum habebat, id est, nequaquam praedicando spirituales Deo filios generare valebat. Dicit ergo quasi consilium Synagogae requirens :
Quid faciemus sorori nostrae in die quando alloquenda est?
Allocutio Ecclesiae est, vel cum intrinsecus occulta inspiratione, vel exterius aperta praedicatione admo- net Deus animam cujusque fidelis. Et est sensus :
quando
per apostolos meos
alloquar
Ecclesiam de gentibus congregatam,
quid faciemus?
quomodo illi praecepta coelestia committemus? Utrum videlicet minima quaeque praecepta illi committemus, an quo major efficiatur, perfectiora illi secretorum coele- stium mysteria trademus? Nam Deus omnipotens pro mensura et capacitate mentis humanae temperat ver- bum praedicationis, considerans vires et capacitatem auditoris. Sed Synagoga tacente, ipse sponsus pro ea respondit.
Vers. 9.
Si murus est, aedificemus super eum propu- gnacula argentea; si ostium est, compingamus illud
tabulis cedrinis. Si
(inquit) soror nostra
est murus, aedificemus super eum propugnacula argentea.
Ac si dicat : Cum coeperint apostoli mei praedicare Eccle- siae de gentibus congregatae, si tales fuerint audito- res, qui merito perfectionis murus appellari possint, dum videlicet vel naturali ingenio praediti, vel phi- losophica eruditione praestantes, quasi alios defen- dere et munire possint vice muri,
aedificemus super
hunc talem
murum propugnacula argentea,
id est, addamus illis eloquia divinarum Scripturarum. Nam, ut Psalmista dicit :
Eloquia Domini eloquia casta, ar- gentum igne examinatum
(
Psal.
XI
, 7). Si vero tales fuerint auditores qui nequaquam hostibus resistere possint, nec tela contra venientia repellere, sed fue- rint velut
ostium,
ut simplicia annuntiantes, possint aliquos in Ecclesiam et ad fidem adducere, quales sunt sacerdotes minoris gradus, qui baptizando in Ecclesia, et divinis mysteriis initiando homines in Ecclesiam introducunt,
compingamus illud ostium ta- bulis cedrinis,
id est, proponamus eis exempla prae-
cedentium Patrum, qui veluti cedri, imputribilia videlicet ligna, id est immarcescibilia opera habent, et veluti tabulae scientiae et charitatis latitudine dif- fusi sunt. Latitudo enim tabularum latitudinem cordis (in quo debet esse latitudo charitatis vel scientiae) significat, dicente Psalmista :
Viam man- datorum tuorum cucurri, cum dilatares cor meum
(
Psal.
CXVIII
, 32). His ergo cedrinis tabulis (id est sanctorum exemplis) compingamus illud ostium; ut videlicet illorum imitando exempla, aliis Ecclesiam introeundi veluti ostium, januam aperiant.
Vers. 10.
Ego murus, et ubera mea sicut turris.
Vox Ecclesiae. Quae cum audisset pro sua salute con- sulentem dilectum suum, ipsa laeta respondit :
Ego sum murus, et ubera mea sicut turris. Ego
(inquit)
murus
: quia ego super firmam petram
534
fundata sum (
Matth.
XVI
, 18), et glutine divinae charitatis solidata. Sive murus sum, quia de
vivis
et electis lapidibus (hoc est sanctis) aedificata sum.
Et ubera mea sicut turris,
quia tales intra me contineo, qui
vice uberum alios nutrire possunt spirituali doctrina, et vice turris possunt alios defendere et munire; quique, sicut turres in muro eminenti, sic ipsi me- rito doctrinae et conversationis inter reliquos membra mea praecellunt. Hoc autem non meis meritis, neque libertate mei arbitrii babeo, sed dono et gratia sponsi mei.
Ex quo facta sum coram eo quasi pacem reperiens.
Id est, ex quo ille sanguinem suum pro me fudit, et repropitiando mihi Deum Patrem, dissolvit inimici- tias quae erant inter Deum et hominem, mihique coe- lestia pacificavit.
Ex quo
ergo hanc
pacem reperi,
murus esse et ubera habere vice turrium merui.
Vers. 11.
Vinea fuit pacifico,
id est dilecto meo, qui est verus pacificus : quia per eum pacificata sunt omnia quae sunt in coelis et in terra. Unde et a propheta :
Pater futuri saeculi, Princeps pacis
(
Isai.
IX
, 6) appellatur : in hujus veri
pacifici
typo Salomon, id est
pacificus,
auctor hujus carminis praecessit. Huic
ergo
fuit vinea,
id est sancta Ecclesia.
In ea quae habet populos.
Hoc dicit, ut se de Ec- clesia gentium, non de Synagoga ostenderet canere. Nam Synagoga unius gentis fuit tantum, Ecclesia vero habet populos; quia omnes gentes intra capa- cissimum suum gremium capit et recipit.
Tradidit eam custodibus.
Custodes hujus vineae (id est sanctae Ecclesiae) sunt prophetae, apostoli, apo- stolorumque successores. Sive etiam custodes hujus saeculi sunt angelicae virtutes, quae ab incursibus tentationum et daemonum Ecclesiam custodiunt.
Vir affert pro fructu ejus mille argenteos.
Viros fortes dicit et perfectos, nam
vir
a virtute dicitur. Fructus Ecclesia; est coelestis vitae remuneratio, pro qua sancta Ecclesia in praesenti vita laborare non cessat.
Mille
autem
argentei
quos
pro fructu vira affert
significant omnia quae in hoc mundo possideri pos- sunt. Millenarius enim numerus pro summa perfe- ctione et plenitudine ponitur. Vir ergo
pro fructu
hujus vineae
mille argenteos affert
: quia sancti om- nia sua relinquunt, et pauperibus erogant; ut fru- ctum hujus vineae (hoc est supernam mercedem) consequantur. Tale est et illud quod Dominus in Evangelii parabola dicit :
Simile est regnum coelorum thesauro abscondito in agro, quem qui invenit homo, abscondit, et prae gaudio illius vadit, et vendit omnia quae habet, et emit agrum illum
(
Matth.
XIII
, 44).
Vers. 12.
Vinea mea coram me est.
Vox sponsi. Tu (inquit) dicis quod vineam meam tradidi custodibus : tamen
vinea temper coram me est
; quia licet eam custodibus meis commiserim, ego tamen semper curam illius habeo, nec pro illa semper sollicitus esse desisto, sed sum cum illa usque ad consumma- tionem saeculi.
Mille tui pacifici, et ducenti his qui custodiunt fru- ctus ejus. Mille
subauditur argentei, quos pro vineae dedisti fructu,
pacifici tui
sunt; quasi diceret : O anima fidelis, noli dubia esse pro aeterna mercede, pro qua omnia tua dedisti: quia
mille
argentei
paci-
fici tui
sunt, id est, manet te certa illa remuneratio, et verum inde fructum consecutura es. Et ducenti, subaudi, argentei pacifici sunt,
his qui custodiunt fructus ejus.
Sicut per millenarium plenitudo perfe- ctionis, sic et per centenarium summa perfectio de- signatur : quia centenarius de laeva in dexteram transfertur. Ducenti ergo argentei, qui est duplicatus centenarius, significant eos qui doctrina et sancta operatione perfecti sunt, qui juste et pie vivendo semetipsos custodiunt, et etiam praedicando alios convertunt. His ergo talibus ducenti argentei sunt pacifici : quia duplicata in coelis eos manet remune- ratio; de qualibus per Danielem dicitur :
Et qui ad justitiam erudiunt multos, fulgebunt quasi stellae in perpetuas aeternitates
(
Dan.
XII
, 3). Hos enim Aposto- lus dupliciter jubet honorari, dicens :
Presbyteri qui in vobis sunt, duplici honore digni habeantur, maxime qui praesunt vobis et laborant in verbo
(
I Tim.
V
, 17).
Vers. 13.
Quae habitas in hortis, amici auscultant : fac me audire vocem tuam.
Vox dilecti sponsam, id
est Ecclesiam alloquentis : O Ecclesia
quae habitas in hortis,
id est quae excolendis virtutum germinibus insistis.
Hortus
etenim sponsi ipsa Ecclesia est, quam (ut superius dictum est) crebro se promittit invisere. Ecclesia ergo
in hortis habitat
: quia plan- taria virtutum assidue nutrit; nec transitorie quasi post modicum recessura, ibi tugurium ponit, sed fixa statione ibi habitat.
Fac me
(inquit)
audire vo- cem tuam,
id est, praedica quibus vales Evangelium, praecepta meae legis, simul et promissum coelestium praemiorum annuntia. Hoc enim mihi jucundum et delectabile est, ut audiam vocem tuam, hoc est, ut audiam te verba salutis aeternae annuntiantem. Sed
amici auscultant te,
id est, angelici spiritus vocem tuam audire delectant, quos tibi amicos feci effusio- ne sanguinis mei, quosque adjutores et protectores contra malignos spiritus institui. Sive
amici,
id est, justorum spiritus
auscultant,
quos de tuo coetu ad me in coelestia assumpsi. Ipsi enim de tua praedicatione
et fratrum salute congaudent. Respondet confestim ipsa sponsa dilecto suo.
Vers. 14.
Fuge, dilecte mi, et assimilare capreae hinnuloque cervorum super montes aromatum.
Mira responsio. Invitatur ad praedicandum, et ut sponsus audiat vocem ejus; illa vero hortatur sponsum suum
ut fugiat. Sed magna est mysterii consequentia. Nam quia superius praedicta fuerat Christi nativitas cum dixit :
Quis det te fratrem meum sugentem ubera
: praedicta enim fuerat ejus passio, ubi dictum est :
Sub arbore malo suscitavi te
; nunc consequenter hor- tatur sponsum ut fugiat, hoc est, velocissime per ascensionem ad Patrem redeat. Et est sensus : jubes me praedicare, vis vocem meam audire,
fuge, dilecte mi,
id est, impleto incarnationis tuae et passionis mysterio,
revertere
ad coelum; ut non jam to sicut hominem, sed sicut Deum super omnia cogitare in- cipiam. Tunc enim audies vocem meam, quia tunc te liberius omni mundo praedicabo. Et hoc est quod Dominus in Evangelio dicit :
Ego veritatem dico vobis, expedit vobis ut ego vadam
(
Joan.
XVI
, 7). Expediebat enim apostolis et omni Ecclesiae ut Christus rediret, et praesentiam corporalem absentaret : quia dum in corpore praesenserat, non poterant eum spiritualiter amare, nec poterant cum, quem hominem cerne- bant, ut Deum invisibilem et ubique praesentem co-
gitare.
535
At postquam ipse coelos ascendit, coepit eum Ecclesia spiritualiter diligere, et sic jam Deum cogitare et praedicare. Et hoc est quod Apostolus dicit :
Etsi noveramus Christum secundum carnem, sed nunc jam eum non novimus
(
II Cor.
V
, 16). Ergo,
dilecte mi,
si vis ita me te praedicare,
fuge,
id est, recede ad coelestia; et qui fuisti comprehensibilis per humanitatem, efficere incomprehensibilis per divinitatem. Verumtamen ne me in praesenti sino tua visitatione deseras, sed dignare me crebra tua visitatione requirere, mihique te saepius videndum praebere. Et hoc est quod dicit :
Similis esto capreae hinnuloque cervorum super montes aromatum.
Sicut (inquit) capreae et hinauli cervorum, indomita ani- malia, humanum consortium refugiunt, et tamen crebrius in montibus videntur : sic et tu post tuam ascensionem, licet invisibilis sis, dignare mihi tamen saepius dono tuae gratiae apparere, et hoc
super mon- tes aromatum. Montes aromatum
sancti Dei sunt, ex-
cellentia sanctae conversationis coelo proximi, et odore ac fama virtutum longe lateque fragrantes; hinc Apostolus de se suique similibus dicit :
Nostra conversatio in coelis est
(
Philip.
III
, 20); et alibi :
Christi bonus odor sumus Deo in omni loco
(
II Cor.
II
, 1).
