CODEX CANONUM ECCLESIASTICORUM DIONIYSII EXIGUI sive CODEX CANONUM VETUS ECCLESIÆ ROMANÆ.
EX TOMO II CONCILIORUM GALLIÆ JACOBI SIRMONDI Societ. Jesu presbyteri. pa;. 117.
De Codice Canonum qui Carolo Magno rrgi, cum Romæ esset, ab Hadriano papa oblatus est, anno Christi, ut conjectura est, 787.
Edita est superioribus annis primum Ingolstadii tomo VI Antiquæ Leclionis, deinde Coloniae tomo III Conciliorum., Epitome canonum Orientalium et Afri­ canorum, cum titulo, qui hanc ab Hadriano papa Carolo Magno regi, cum Romæ esset, ad usum Occi­ dentalium Ecclesiarum oblatam significat. Atqui Ca- Toto constat oblatam fnissc non epitomen , sed in!e- gram collectionem, tum canonum ex quibus epitome illa deinceps conflata est, tum decretorum etiam pon­ tificum, a Siricio ad Gregorium juniorem. Denique illum ipsum Carolo datum esse librn:n, qui CODEX CANONUM a Nicolao papa dicitur 519, cap. Si Roma­ norum ; quique Moguntiæ primum excusus anno 1525, in editione postea Parisiensi inscriptus est, Codex Canonum volus Ecclesiæ Romanæ. Hoc cnim decla­
rant plurima quæ in bibliothecis Gallix visuntur, collectionis hujus exemplaria : quorum in fronte, vc­ dut oblati muneris dedicatio præfixa est, Hadriani ad Carolum epistola, quæ primis singulorum versuum litteris hunc titulum reddit, DOMINO EXCELL. FILIO CARuLO REGI HADRIAMUS PAPA. Epistola autem ipsa sic habet, tum in aliis passim, ut dixi, tum in vetustis­ siano S. Germani codice, Caroli ipsius Magni tempo­ ribus, anno regni ejus 57, id est Christi 805.
EPISTOLA HADRIANI PAPÆ
AD CAROLUM MAGNUM REGEM,
Qux in antiquis exemplaribus ejus Codici Canonum præponitur.
D Divina fulgens dectrina sceptra præcellit rogni , O Origo regum felix, semper genitura beata,
M Molem perspicimus legis gratiam laudis habere I Iusto gignitur rege Ecclesiæ almæ defensor, N Nunquam enim vinci potest disciplina cælestis, O Olim jam sumens paterni triumphans regni
E Exemplum, quo devota fides victoria gaudet, n Christo juvante, ac beato clavigero Petro, n Cunctas adversas gentes regalibus subdit plantis. E En radix beata instar contulit prole. L Læta Deum colere, legem semper amare divinam, L. Laudabilem servare fidem, sanctamque defenden vitam, F Fautorem prorsus habens janitorem in triumphis cæli. I Ipsius freta virtute victrice persistit semper. L Lumen sequens doctrinæ fidei apostolicæ sedis, I In hanc sanctam sedem magnus rex Carolus splendet. C Omnibus per eum ditata bonis triumphat ubique, C Cæleste semper in his habere meruit regnum. > Arma sumens divina gentes calcavit superbas.
R Reddidit prisca dona Ecclesiæ matri suæ, U Urbesque magnas, fines simul et castra diversa. L Lungobardam ac Erulam virtute -divina prostravit gentem. O Ovans amplectitur fidem, quam suscepit ab avis. M Magna prosapia hæc in toto rutilat mundo : A Altus, nobilis, nitens, regit diversu regna. G Gaudens celer ad limina venit apostolorum sospes, 2 Nimis laudibus hymnisque populo celebratur ab omni. O Obnixe pro se summum orare antistitem poscit, R Redimi sibi noras a juventute commissas. M Exutus suffragiis almis spondebat lingua magistra G Genium servare sanctæ Ecclesiæ in ævo Romanæ ,
I Iustitias almi Petri sui protectoris tueri H Habilem ut super donans in ejus confessione libavis > Adhæc Hadrianus præsul Christi praedixit trium- phos.
o Dextra protegi diu divina Petro comitanle Pauloque. R Romphæam victoriæ donantes, atque pro te dimi­ cantes, I Illæsus cum tuis victor manebis, nempe per ipsos > Aditum petunt urbis Pap æ te ingredi victorem. N Nera perfidi regia calcabis Desiderii colla, V Vires ejus prosternens merges baratro profundi. S Septus Langobardorum regno, munus reddes tuum P Pollicita sacra dona clavigeri aulæ Petri, > Amplius donans tibi victoriam, simulque honorem P Per sæcla regnare cum tuis hic, in futuroque soboli. > A lege nunquam diseede, hæc observans statuta.
Hactenus Hadriani epistola, ut ex corruptis exem­ plaribus elici potuit. Quod vero ad tempus attinet, cum Carolus ter in Urbem Hadriano superstite vene­ rit, anno nimirum 774, cum Papiam obsideret, anno iterum 781, cum cjus filii Pivinus Italiæ, Ludovicus Aquitaniæ reges ab Hadriano inuncti sunt, anno de­ nique 787, cum inde Capuam quoque, ac Beneven­ tum adversus Grimoaldum ducem profectus est: nos, tametsi res incerta est, codicem Hadriani ad postre­ mam potius profectionem referendum duximus, quam quod aliis placuit ad primam, cui multa, quae in ejus epistola leguntur, convenire vix possint.
LECTORI.
Codicem seu Collectionem canonum ecclesiastico­ rum Dionysii Exigui, cujus index tantum ex cod. ros. eruditissimi viri Nic. Fabri an. 1609 primum editus est, integrum nunc tibi damus ex alio veteri cod. ms. bibliothecae cl. v. Christophori Justelli, omnium quæ Latine exatant, juris canonici antiquissimum monu­ mentum : quod quidem ab hoc fonte haustura esse nemini dubium est. Continet autem hæc collectio eosdem fere conciliorum canones quos Graecus Ec­ clesiae universae Codex, ab eodem Justello anno 1610 editus ; canones praeterea qui dicuntur Apostolorum quinquaginta, Sardicensis etiam 21, et Africanarum, sive Carthaginensium synodorum capitula 138 com­ plectitur. Hujus non obscure meminit Hincmarus Rhe­ mensis archiepiscopus in opusc. 55 capitul. adver-
sus Hincmarum Laudunensem episcopum, cap. 43, bis verbis : Qui sunt illi, iuquit, quos et apostolica tedes, et omnes episcopi per universum orbem, et omnis Ecclesia catholica canones appellant, quique a Nicæno concilio, quod primum in nostris codicibus, quos ab apostolica sede majore, nostri acceperunt sequendos, per ordinem usque ad Africanum concilium, pro cano­ nibus recipiendis, venerandis et observandis, retinent ? Is vero est Dionysius Exiguus, qui, omissa profana annorum numeratione per olympiades, vel consules, vel indictiones, primus ab Incarnatione Christi tem­ pora prænotare coepit, et cyclum paschalem 95 an­ norum descripsit, sub consulatu, non Fl. Mavortii, ut scribit Marianus Scotus in Chronico ann. 527, sed Fl. Philoxeni et Anicii Probi junioris indictione 3,
hoc est anno Cbristi 525, ut ipse Dionysius testatur in epistola paschali prima ad Petronium episcopum, nuper a doctissimo Petavio ex cod. ms. primum edi­ ta : in qua etiam ex sacris canonibus, hoc est ex ipso veteri Codice Canonum quem nunc edimus, atque ex sua interpretatione, citat canonem 79, qui primus Antiocheni concilii esse reperitur. Ex quibus confir­ mator ordo et numerus canonum in illo servatus, atque ex iis coUigi potest canones hosce ecclesiasti­ eos jam ante ex Græcis exemplaribus Dionysium transtulisse. Quis autem fuerit Græcæ illius antiquae collectionis canonum auctor, quae a Niceno usque ad Constantinopolitanum concilium protenditur, cujus translationem suscepit pse Dionysius, ignoratur.
Illud tamen liquido constat, concilio Chalcedonense antiquiorem fuisse, in cujus actione 4, 11 et 13, ex ipsa ante jam facta collectione, communi majorum auctoritate probata, quinque canones, 4 videlicet, 83, 84, 95 et 96, qui 4 Nicaeni, et 4, 5, 16 et 17 An­ tiocbeni concilii esse reperiuntur, lectos ac citatos fuisse compertum est. Qui quidem canones, eodem ordine, atque continuata, nec interrupta numerorum serie (quam veteres consequentiam regularem vo­ cant), exstant in Codice Graeco canonum Ecclesiu universæ, et in hac Latina Dionysii Exigui coUe­ ctione. Sed et ante Ephesinum concilium, Græcam illam collectionem factam fuisse, ex epistola a Dio­ nysio ipso huic codici præfixa, planum est: qua vi­ delicet canones a Nicæno caeterisque consequentibus
conciliis, quae ante illud vel postmodum facta sunt, usque ad concilium Constantinopolitanum II œcume­ nicum, sub ipso ordine numerorum, id est a primo capitulo usque ad centesimum sexagesimum quintum, enumerat. QuiDam autem sint illi 165 canones, fa­ cile est ex conciliorum ordine et canonum conse­ quentia, quibus constabat antiquus ille codex, cuivis dignoscere. Nam 20 canones concilii Nicæni, 24 AD­ cyrani, 14 Neocæsariensis, 20 Gangrensis, 25 An­ tiocheni, 59 Laodiceni, 3 Constantinopolitani : hi, inquam, collecti numeri centum et sexaginta quin­ que efficiunt. Ex quibus etiam cognoscimus veteres in dinumerandis conciliorum canonibus non eadem ratione usos fuisse. Nam ex verbis concilii Chalce­ donensis colligitur canones supra citatos i, 4, 5, 16
et 17 concilii Antiocheni, in veteri Graeco codice, 80, 83, 84, 95 et 96 fuisse, qui in Latino Dionysii Exigui 79, 84, 85, 96 et 97 esse reperiuntur. Sed haec diffe­ rentia ex eo nata videtur quod Ancyranum concilium in Græco codice viginti quinque canonibus constat, et Neocæsariense quindecim : in Latina vero Dionysii collectione quatuordecim et viginti quatuor tantum : canonesque quartus et quintus Ancyrani coneilii, item tertius decimus et quartus decimus Neocæsa­ riensis, pro unico habentur, ut ex utriusque codicis collatione facile est observare. Subjanximus et ex codice Is. perantiquo ejusdem Justelli epistolam synodicam sancti Cyrilli et concilii dioeceseos .Egy­ pti, Alexandriae congregati anno 450 cum duodecim
PATROL LXVII.
5
anathematismis contra Nestorium, ex Latina Dio- nysii Exigui interpretatione, cui eoistolam ad Pe­ trum quemdam episcopum ipse præfixit. Quæ quidem epistola synodica ab Isidoro, et aliis qui eum secuti sunt Latinis conciliorum collectoribus, contra om­ nium codd. veterum Græcorum et Latinorum fidem, tribuitur Ephesino concilio III oecumenico, quod anno demum sequenti celebratum esse constat, Anicio Basso et Antiocho coss. Hæc vero exstat Græce et Latine, sed alia versione, inter acta concilii Ephesini act. i, et concilii Constantinopolitani v oecumenici, collat. 6 edit. Rom. et Colon., cum hac epigraphe.
Illius etiam meminit Liberatus arcbidiaconus Cartha­ ginensis in Breviario, lib. IV. Cyrillus, inquit, Ne­ storio synodicam direxit epistolam, in qua et duodecim capitula contra ejus dogma dictavit et inseruit ; et est principium :Dicente Domino, Qui amat patrem suum et matrem suam plus quam me, non est me dignut. » Cum hæc ad memoriam antiquitatis canonicæ et eccle­ siasticae conservandam pertineant, operam nostram, lector, boni consule et beneficio nostro fruere.
TESTIMONIA ALIQUOT DE DIONYSIO EXIGUO, EJUSQUE LATINA CANONUM ECCLESIASTICORUM INTERPRETATIONE.
Cassiodorus, cap. 23 Divin. Lect. : Generat etiam hodieque catholica Ecclesia viros illustres probabilium dogmatum decore fulgentes : fuit enim nostris tempo­ ribus et Dionysius monachus, Scytha natione, sed mo­ ribus omnino Romanus, in utraque lingua valde do­ ctissimus, reddens actionibus suis quam in libris Do­ mini legerat æquitatem; qui Scripturas divinas tanta curiositate discusserat atque intellexerat, ut un­ decunque interrogatus fuisset paratum haberet com­ petens sine aliqua dilatione responsum. Fuit in illo cum sapientia magna simplicitas, cum do­ ctrina humiLitas, cnm facundia loquendi parcitas : ut in nullo se vel extremxs famulis anteferret, cum dignus esset regum sine dubitatione colloquiis. Qui petitus a Stephano episcopo Salonitano, ex Græcis
exemplaribus canones ecclesiasticos, mortbus suis, ut erat planus atque disertus, magnæ eloquentiæ luce com­ posuit, quos hodie usu celeberrimo Ecclesia Romana complectitur. Hos etiam oportet vos assidue legere, ne videamini tam salutares ecclesiasticas regulas culpabi­ liter ignorare. Alia quoque multa ex Græco transtulit in Latinum, quæ utilitati possunt Ecclesiae convenire.
Beda, De tempor. Rat. cap. 45 : Primi decennalis circuli cursu temporum ordo præfigitur , quem Græci calculatores a Diocletiani principis annis observavere: sed Dionysius venerabilis abbas Romanæ urbis, et utriusque linguæ, Græcæ videlicet et Latinæ, non igno­ bili præditus scientia, paschales scribens circuLos, no­ luit eis, sicut ipse testatur, memoriam impii persecu­ toris innectere, sed magis elegit ab I ncarnatione Do-
mini nostri Jesu Christi tempora prænotare ; quatenus exordium spei nostræ notius nobis existeret.
Meem, in Chronico seu lib. De sex aetatibus, an. mundi 4480 : Dionylsus paschales scribit circulos in­ cipiens ab anno dominicæ Incarnationis 532, qui est
annus Diocletiani 248, post consulatum Lampadii et Orestis.
Joan. Trithemius, lib. de Script. ecclesiast. : Dio­ nysius abbas Romanus, cognomento Exiguus, vir in­ genio et scientia magnus atque clarissimus, in Scriptu­ ris sanctis eruditus, et in disciplina sæcularium litte­ rarum nobiliter doctus, Græco et Latino eloquio cla­ rus, computista et calculator temporum egregius, scri­ psit Latino sermone nonnulla opuscula. De quibus ego tantum reperi subjecta : Annorum 532 Cyclum pascha­ lem magnum; transtulit de Græco in Latinum Vitam sancti Pacomii abbatis, librum quoque Gregorii Emis­ seni de Conditione hominis, et scripta Proterii Alexan­ drini episcopi ad Leonem papam, et quædam alia. In­ choavit autem Cyclum suum anno Domini 531, etc.
Claruit sub Justiniano magno anno 540.
Ex Annal. ecclesiast. Caesaris Baronii cardinalis an. 325, num. 123 : Si fidelitas atque pentia in trans­ ferendo, et sinceritas in edendo quam maxima requi­ ratur, nulla exquiri potest editio exactior atque fide­ lior quam quæ elaborata est a magno illo, sed cogno­ mento Exiguo Dionysio, cujus eximiam in utraque lingua peritiam, et morum egregiam probitatem Cat­ siodorus dignis laudibus mirifice prædicat.
Rob. Bellarminus cardinalis, de Script. ecclesiast. an. 525 : Dionysius Exiguus, natione Scytha, sed mo­ ribus Romanus, quemadmodum cognomento Exiguus, sed doctrina et sanctitate maximus, vixit tempore Theodorici regia Italiæ, et successorum ejus : nam anno 527 scripsit Cyclum paschalem, et omissa pro-
fana numeratione annorum ab imperio Diocletiani im­ pii persecutoris, numerare cæpit ab Incarnatione Do­ mini Jesu Christi. Scripsit præterea Collectionem sa­ crorum canonum, ex conciliis Ecclesiæ catholicæ : quem postea imitati sunt Martinus Bracarensis et Cresconius.
CODICIS CANONUM ECCLESIASTICORUM DIONYSII EXIGUI
PRÆFATIO.
Domino vonerando mihi Patri Stephano episcopo Dionysius Exiguus in Domino salutem.
Quamvis charissimus frater noster Laurentius, assidua et familiari cohortatione parvitatem nostram
regulas ecclesiasticas de Græco transferre pepulerit, confusione credo priscae translationis offensus, nihilo­ minus tamen ingestum laborem tuæ beatitudinis consideratione suscepi, cui Christus omnipotens Deus, solita populis pietate prospiciens, summi sacerdotii contulit dignitatem. Ut inter plurima virtutis orna­ menta, quibus Ecclesiam Domini morum sanctitate condecoras, eliam sacratissima jura, pontificalibus per Dei gratiam digesta conventibus, intemerata conservans, perfecto regimine clerum plebemque modereris : nullatenus nostri sæculi more contentus, quo pronius desideramus recta nosse quam facere, sed divino junctus auxilio, quæ fieri praecipis ante perficias, ut efficacissimo fidelibus prosis exemplo. Magna est siquidem jubentis auctoritas, eadem pri-
mitus jussa complentis, quatenus inconvulsa Eccle­ siastici ordinis disciplina inviolabilis permanens ad capessendum perenne praemium Christianis omnibus præstat accessum : per quem sancti præsules pater­ nis muniantur regulis, et obedientes populi spiritua­ libus imbuantur exemplis. In principio itaque cano­ ues qui dicuntur Apostolorum de Græco transtulimus :
quibus quia plurimi consensum non præbuere faci­ lem, hoc ipsum vestram noluimus ignorare sanctita­ tem , quamvis postea quædam constituta pontificum ex ipsis canonibus assumpta esse videantur. Deinde regulas Nicænæ synodi, et deinceps omnium conci­ liorum, sive quae ante eam, sive quæ postmodum facta sunt, usque ad synodum centum quinquaginta pontificum, qui apud Constantinopolim convenerunt, sub ordine numerorum, id est a primo capite usque ad centesimum sexagesimum quintum, sicut habetur in Græca auctoritate, digessimus. Tum sancti Chal­ cedonensis concilii decreta subdentes, in his Graeco­ rum canonum finem esse declaramus. Ne quid præ­ terea notitiae vestrae credar velle subtrahere, statuta quoque Sardicensis concilii atque Africani, quae La-.
tine sunt edita, suis a nobis numeris cernuntur esse distincta. Universarum vero definitionum titulos post hanc praefationem strictius ordinantes, ea quae in singulis sparsim sunt promulgata conciliis, sub uno aspectu locavimus, ut ad inquisitionem cujusque rei compendium aliquod attulisse videamur.
REGULÆ ECCLESIASTICÆ SANCTORUM APOSTOLORUM,
PROLATÆ PER CLEMENTEM ECCLESIÆ ROMANÆ PONTIFICEM.
De ordinatione episcopi.
I. Episcopus a duobus aut tribus episcopis ordi­ netur.
De ordinatione presbyteri, et diaconi, et cæterorum.
II. Presbyter ab uno episcopo ordinetur, et diaM­ nus, et reliqui clerici.
Nihil aliud in sacrificio, præter quod Dominus statuit, offerendum.
III. Si quis episcopus, aut presbyter, præter ordl­ nationem Domini, alia quaedam in sacrificio offerat super altare : id est aut mel, aut lac, aut pro vino siceram, et confecta quaedam, aut volatilia, aut ani­ malia aliqua, aut legumina : contra constitutionem Domini faciens, congruo tempore deponatur.
Quæ species ad altare non ad sacrificium, sed ad be­ nedictionem simplicem debeant exhiberi.
IV. Offerri non liceat aliquid ad altare præter no­ vas spicas et uvas; et oleum ad luminaria, et thy-
miama9 id est incensum : tempore quo sancta cele­ bratur oblatio.
Quod ea quae in ecclesiis offerri non possunt, ad do­ mus sacerdotum a fidelibus deferantur.
V. Reliqua poma omnia ad domum primitiae epi­ scopo et presbyteris dirigantur, nec offerantur in altari. Certum est autem quod episcopis et presby­ teris dividant, et diaconis, ct reliquis clericis.
Ut episcopus, aut presbyter uxorem suam, quam debet caute regere, non relinquat.
VI. Episcopus, aut presbyter uxorem propriam nequaquam sub obtentu religionis abjiciat: si vero rejecerit, excommunicetur, sed et si perseveraverit, dejiciatur.
Ut sacerdotes|et ministri altarii sæcularibus curis abstineant.
VII. Episcopus, aut presbyter, aut diaconus ne-
quaquam sæculares curas assumant ; sin aliter, dejiciantur.
Quo tempore Pascha celebretur.
VIII. Si quis episcopus, aut presbyter, aut diaco­ nus sanctum Paschae diem ante vernale acquinoctium cum Judaeis celebraverit, abjiciatur.
Quod minutri altaris, oblatione celebrata, debeant communicare.
IX. Si quis episcopus, aut presbyter, aut diaconus, vel quilibet ex sacerdotali catalogo, facta oblatione, non communicaverit: aut causam dicat, ut, si ratio­ nabilis fuerit, veniam consequatur; aut si non di­ xerit, communione privetur, tanquam qui populo causa laesionis exstiterit, dans suspicionem de eo qui sacrificavit, quod recte non obtulerit.
Quod fideles laici, ingredientes ecclesiam, communi­ care debeant.
X. Omnes fideles qui ingrediuntur ecclesiam, et Scripturas audientes, non autem perseverant in ora­ tione, nec saccUm communionem percipiunt, velut inquietudines Ecclesiæ commoventes, convenit cum­ munione privari.
Quod cum excommunicatis non sit orandum.
XI. Si quis cum excommunicato, saltem in domo simul oraverit, iste communione privetur.
Quod cum damnatis clericis non sit orandum.
XII. Si quis cum damnato clerico, veluti cum cłe- rico, simul oraverit, iste damnetur.
Ut nullus fidelium præter commendatitias suscipiatur epistolas.
XIII. Si quis clericus, aut laicns a communione suspensus, seu communicans ad aliam properet civi­ tatem, ct suscipiatur præter commendatitias litteras, et qui susceperunt, et qui susceptus communione priventur. Excommunicato vero proteletur ipsa cor­ reptio, tanquam qui mentitus sit, et Ecclesiam Dei seduxerit.
Ut ab episcopis parochia minime pervadatur.
XIV. Episcopo non licere alienam parochiam, pro­ pria relicta, pervadere, licet cogatur a plurimis. Nisi forte cum rationabilis causa compellat, tanquam qui possit ibidem constitutis plus lucri conferre, et in causa religionis aliquid profecto prospicere. Et
hoc non a semetipso pertentet, sed multorum episco­ porum judicio, et maxima supplicatione perficiat.
Ut clerici proprias Ecclesias non relinquant.
XV. Si quis presbyter, aut diaconus, aut quilibet de numero clericorum, relinquens propriam paro­ chiam pergat ad alienam , et omnino demigrans, præter episcopi sui conscientiam, in aliena parochia commoretur, hunc ulterius ministrare non patimur : præcipue si, vocatus ab episcopo, redire contempse­ rit, in sua inquietudine perseverans. Verumtamen tanquam laicus ibi communicet.
Ut episcopus qui clericos alterius susceperit, commu­ nione privetur.
XVI. Episcopus vero, apud quem memoratos esse constiterit, si contra eos decretam cessationem pro
nihilo reputans, tanquam clericos forte suscepe­ rit : velut magister inquietudinis, communione pri­ vetur.
Quod bigami non admittantur ad clerum.
XVII. Si quis post baptisma secundis fuerit nuptiis copulatus, aut concubinam babuerit, non potest esse episcopus, non presbyter, aut diaconus, aut prorsus ex numero eorum qui ministerio sacro deserviunt.
Quod is qui viduam , vel ejectam, aut meretncem acceperit, non admittatur ad clerum.
XVIII. Si quis viduam, et ejectam acceperit, aut meretricem, aut ancillam, vel aliquam de his quae publicis spectaculis mancipantur, non potest esse episcopus, aut presbyter, aut diaconus, aut ex eo * numero qui ministerio sacro deserviunt.
Qui duas sorores habuerit, non admittatur ad clerum.
XIX. Qui duas in conjugium sorores acceperit, vel filiam fratris, clericus esse non poterit.
Clericum fideijussorem esse non posse.
XX. Clericus fideijussionibus inserviens abji­ ciatur.
Quod ii qui non sponte eunuchizati sunt, suscipiantur ad clerum.
XXI. Eunuchus, si per insidias hominum factus est, vel si in persecutione ejus sunt amputata virilia, vel si ita natus est, et est dignus : efficiatur epi­ scopus.
Ut is qui se eunuchizavit, clericus non fiat.
XXII. Si quis abscidit semetipsum, id est, si quis amputavit sibi virilia, non fiat clericus, quia suus homicida est, et Dei conditionis inimicus.
Ut clericus qui se eunuchizavit, abjiciatur a flero.
XXIII. Si quis, cum clericus fuerit, absciderit se­ metipsum, omnino damnetur, quia suus est homi­ cida.
Ut laicus qui se eunuchizavit, tribus annis commu­ nione privetur.
XXIV. Laicus semetipsum abscindens, annis tri­ bus communione privetur, quia suæ viæ insidiator exstitit.
Quod episcopus, aut presbyter, aut diaconus, si pro criminibus damnati fuerint, minime communione priventur.
XXV. Episcopus, aut presbyter, aut diaconus, qui in fornicatione, aut perjurio, aut furto captus est, deponatur : non tamen communione privetur. Dicit enim Scriptura : Non vindicabit Dominus bis in id­ ipsum.
Similiter et reliqui ministri Ecclesiæ.
XXVI. Similiter et reliqui clerici huic conditioni subjaceant.
Qui clerici debeant conjugibus copulari.
XXVII. Innuptis autem, qui ad clerum provecli sunt, præcipimus : ut si voluerint, uxores accipiant; sed lectores, cantoresque tantummodo.
Quod episcopus, presbyter et diaconus, peccantes fide­ les verberare non debeant.
XXVIII. Episcopum, aut presbyterum, aut diaco-
num, percutientem fideles delinquentes, aut infidelcs inique agentes, et per hujusmodi volentes timeri, dejici ab officio suo præcipimus, quia nusquam nos huc Dominus docuit. Econtrario vero ipse, cum percuteretur, non repercutiebat; cura malediceretur, non remaledicebat ; cum pateretur, non commina­ batur.
Quod officium pristinum damnati pro criminibus usurpare non debeant.
XXIX. Si quis episcopus, aut presbyter, aut dia­ conus depositus juste super certis criminibus, ausus fuerit attrectare ministerium dudum sibi commis­ sum, hic ab Ecclesia penitus abscindatur.
Quod non debeant officia ecclesiastica pecuniis obtineri.
XXX. Si quis episcopus, aut presbyter, aut dia­ conus per pecunias hanc obtinuerit dignitatem, dejiciatur et ipse, et ordinator ejus, et a communione modis omnibus abscindatur, sicut Simon Magus a Petro.
Ut Ecclesia sæculari potentia minime pervadatur.
XXXI. Si quis episcopus seculi potestatibus usus Ecclesiam per ipsos obtineat, deponatur, et segre­ gentur omnes qui illi communicant.
De presbytero qui contra episcopum seorsum conven­ tus congregare tentaverit.
XXXII. Si quis presbyter, contemnens episcopum
' Legendum eorum, ut in canone praecedenti. EDIT.
suum, scorsum collegerit, et altare aliud erexeril, nihil babens, quod reprehendat episcopum in causa pietatis et justitiæ, deponatur, quasi principatus amator existens, est enim tyrannus ; et cæteri clerici, quicunque tali consentiunt, deponantur, laici vero segregentur. Haec autem post unam, et secundam, et tertiam episcopi obtestationem fieri conveniet.
Quod clerici damnati non debeant ab aliis recipi.
XXXIII. Si quis presbyter, aut diaconus ab epi­ scopo suo segregetur, hunc non licere ab alio recipi, sed ab ipso, qui eum sequestraveral, nisi forsitan obierit episcopus ipse, qui eum segregasse cogno­ scitur.
Ut nullus episcopus, presbyter, aut diaconus sine com­ mendatitiis suscipiatur epistolis.
XXXIV. Nullus episcoporum peregrinorum,aut presbyterorum, aut diaconorum, sine commendatiliis suscipiatur epistolis, et cum scripta detulerint, dis­ cutiantur attentius, et ita suscipiantur, si prædica­ tores pietatis exstiterint minus, nec quæ sunt ne­ cessaria subministrentur eis, et ad communionem nulJatenus admittantur, quia per subreptionem multa proveniunt.
De primatu episcoporum.
XXXV. Episcopos gentium singularum scire con­ venit, quis inter eos primus habeatur, quem velut caput existiment, et nihil amplius præter ejus con­ scientiam gerant, quam illa sola singuli, quae paro­ chiae propriæ, et villis quae sub ea sunt, competunt,
sed nec ille praeter omnium conscientiam faciat ali- I quid, sic enim unanimitas erit, et glorificabitur Deus per Christuru in Spiritu sancto.
Quod non liceat episcopum in aliena provincia clericos ordinare.
XXXVI. Episcopum non audere extra terminos proprios ordinationes facere in civitatibus et villis quae illi nullo jure subjectæ sunt : si vero convictus fuerit hoc fecisse præter corum conscientiam qui civitates ipsas et villas detinent, et ipse deponatur, et qui ab illo sunt ordinati.
De ordinatis episcopis, nec receptis.
XXXVII. Si quis episcopus non susceperit officium, et curam populi sibi commissam , hic communione
privetur, quoadusque consentiat obedientiam com­ modans ; similiter autem et presbyter et diaconus. Si vero perrexerit, nec receptus fuerit, non pro sua sententia, sed pro malitia populi: ipse quidem ma­ neat episcopus ; clerici vero civitatis communione priventur, eo quod eruditores inobedientis populi non fuerunt.
Ut bis in anno concilia celebrentur.
XXXVIII. Bis in anno episcoporum concilia cele­ brentur; ut inter se invicem dogmata pietatis explo­ rent, et emergentes ecclesiasticas contentiones amo­ veant : semel quidem quarta septimana Pentecostes ; secundo vero 12 die mensis Hyperberetæi, id est juxta Romanos quarto idus Octobris.
Ut tantum curam rerum ecclesiasticarum episcopus habeat.
XXXIX. Omnium negotiorum ecclesiasticorum cu­ ram episcopus habcat, et ea velut Deo contemplante dispenset, nec ei liceat ex his aliquid omnino con­ tingere, aut parentibus propriis, quæ Dei sunt, con­ donare. Quod si pauperes sunt, tanquam pauperibus subministret, nec eorum occasione Ecclesiæ negotia deprædentur.
De dignitate pontificis, et quod rerum suarum habeat potestatem.
XL. Presbyteri et diaconi præter episcopum nihil agere pertentenL. Nam Domini populus ipsi commis­ sus est, et pro animabus eorum hic redditurus est rationem. Sint autem manifestæ res propriæ episcopi
(si tamen habet proprias), et manifestæ Dominicæ, ut potestatem habeat, de propriis moriens episcopus, sicut voluerit, et quibus voluerit derelinqucre. Nec sub occasione ecclesiasticarum rerum, quae episcopi esse probantur, intercidant; fortassis enim aut uxo­ rem habet, aut filios, aut propinquos, aut servos. Et justum est hoc apud Deum et homines, ut nec Ec­ clesia detrimentum patiatur, ignoratione rerum pon­ tificis, nec episcopus, vel ejus propinqui sub obtentu Ecclesiæ proscribantur, et in causas incidant, qui ad eum pertinent, morsque ejus injuriis et malæ famas subjaceat.
Quod episcopus ecclesiasticarum rerum pro dispensa­ tione pauperum habeat potestatem.
XLI. Præcipimus ut in potestate sua episcopus
Ecclesiae res habeat. Si enim animae hominum pre­ tiosæ illi sunt creditæ, multo magis oportet cum cu­ ram pecuniarum gerere, ita ut potestate ejus indi­ gentibus omnia dispensentur per presbyteros et diaconos, et cum timore, omnique sollicitudine mini­ strentur. Ex his autem quæ indiget (si tamen indiget) ad suas necessitates, et ad peregrinorum fratrumnsus ipse percipiat, ut nihil eis possit omnino deesse. Lex enim Dei praecipit, ut qui altari deserviunt, de altari pascantur, quia nec miles stipendiis propriis contra hostes arma sustulit.
Quod episcopus, presbyter, et diacouus, aleator et ebriosus esse non debeat.
XLII. Episcopus, aut presbyter, aut diaconus aleæ atque ebrietati deserviens, aut desinat, aut
certe damnetur.
Similitcr clerici et laici, si permanserint in alea, com­ munione privemur.
XLIII. Subdiaconus, aut lector, aut cantor, similia faciens, aut desinat, aut communione privetur; simi­ liter etiam laici.
Quod episcopus, presbyter, aut diaconus non debeant usuras accipere.
XLIV. Episcopus, aut presbyter, aut diaconus usu­ ras a debitoribus exigens, aut desinat, aut certe damnetur.
Quod non debeat episcopus, presbyter, aut diaconus cum hæreticis orare.
XLV. Episcopus, presbyter et diaconus, qui cum
hæreticis oraverit, tantummodo communione prive­ tut : si vero tanquam clericos hortatus eos fuerit agere, vel orare, damnetur.
Quod non debeant hæreticorum baptismata com pro­ bari.
XLVI. Episcopum, aut presbyterum haereticorum suscipientem baptisma damnari præcipimus : quæ enim conventio Christi ad Belial aut quae pars Meli cum infideli?
Quod Ecclesiæ baptismate baptisatus denuo bapti­ zari non debeat, et non ita baptizatus debeat ba­ ptizari. ,
XL VII. Episcopus, sat presbyter, si eum, qui se­ cundum veritatem habuerit baptisma, denuo bapU-
zaverit, aut pollutum ab impiis non baptizaverit, deponatur, tanquam deridens crucem et mortem Do­ mini, nec sacerdotes a falsis sacerdotibus jure discer­ nens.
Laicum pellentem suam conjugem communione pri­ vandum.
XLVIII. Si quis laicus uxorem propriam pellens alteram, vel ab alio dimissam duxerit, communione privetur.
Quod in nomine Trinitati. debeat baptizari.
XLIX. Si quis episcopus, aut presbyter juxta pre­ ceptum Domini non baptizaverit in nomine Patris, ct Filii, et Spiritus sancti, sed in tribus sine initio principiis, aut in tribus Filiis, aut in tribus Paracle­ tis, abjiciatur.
Quod non debeat tina mersio in baptismate, quasi in morte Domini, provenire.
L. Si quis episcopus, aut presbyter non trinam mersionem unius mysterii celebret, sed semel mergat in baptismate, quod dari videtur in Domini morte,
deponatur. Non enim dixit nobis Dominus, in morte mea baptizatc, sed, Euntes docete omnes gentes, ba­ ptizantes eos in nomine Patris, et Filii, et Spiritus sancti.
CANONES NICÆNI CONCILII XX.
De eunuchis, et qui seipsos absciderunt.
I. Si quis a medicis per languorem desectus est, aut a barbaris abscisus, hic in clero permaneat. Si quis autem se sanus abscidit, hunc, et in clero con­ stitutum abstineri conveniet, et deinceps nullum de­ bere talium promoveri. Sicut autem hoc claret, quod de his qui hanc rem affectant, vel audent, qua se-
metipsos abscidere dictum sit: sic eos, quos aut bar­ bari, aut domini castraverunt ; inveniuntur autem alias digaissimi, tales ad clerum suscipit regula.
De his, qui ex gentilibus, post baptisma, ad clericatus ordinem promoventur.
II. Quoniam plura, aut per necessitatem, aut alias cogentibus hominibus, adversus ecclesiasticam facta sunt regulam, ut homines ex gentili vita nuper acce­ dentes ad fidem, et instructos brevi tempore, mox ad lavacrum spiritale perducerent, simulque ut ba­ ptizati sunt, etiam ad episcopatum, vel ad presbyte­ rium promoverent: optime placuit, nihil tale de re­ liquo fieri. Nam et tempore opus est ei qui catechi­ xalur, et post baptisma probatione quamplurima. Manifesta est enim apostolica Scriptura, quae dicit:
Non neophytum, ne in superbiam elatus in judicium incidat, et laqueum diaboli. Si vero processu temporis aliquod delictum animae circa personam reperiatur bujusmodi, et a duobus vel tribus testibus arguatur, a clero talis abstineat. Si quis autem præter hæc fe­ ccrit, quasi contra magnum concilium se efferens, ipse de clericatus honore periclitabitur.
De subintroductis mulieribus.
III. Interdixit per omnia magna synodus, non epi­ scopo, non presbytero, non diacono, nec alicui om- B uo, qui in clero est, licere subintroductam habere mulierem : nisi forte matrem, aut sororem, aut ami­ tam, vel eas tantum personas quæ suspiciones effu­ giunt.
De his qui ad episcopatum in provinciis provehuntur.
IV. Episcopum convenit maxime quidem ab omni­ bus qui sunt in provincia episcopis ordinari. Si autem boc difficile fuerit, aut propter instantem necessita­ tem, aut propter itineris longitudinem, tribus tamen omnimodis in idipsum convenientibus, et absentibus quoque pari modo decernentibus, et per scripta con-
sentientibus, tunc ordinatio celebretur. Firmitas autem eorum quae geruntur per unamquamque pro­ vinciam, metropolitano tribuatur episcopo.
De excornmunicatis.
V. De his qui communione privantur, seu ex clero, sen ex laico ordine, ab episcopis per unamquemque provinciam, sententia regularis obtineat: ut hi qui abjiciuntur ab aliis, ab ainis non recipiantur. Requi­ ratur autem, ne pusillanimitate, aut contentione, vel alio quolibet episcopi vitio videatur a congregatione seclusus. Ut hoc ergo decentius inquiratur, bene pla­ cuit, annis singulis, per unamquamque provinciam bis in anno concilia celebrari: ut communiter om­ nibus simul episcopis provinciæ congregatis, discu­ tiantur hujusmodi quaestiones. Et sic, qui suo pec-
caverunt evidenter episcopo, excommunicati rationa­ biliter ab omnibus æstimentur : usquequo, vel in communi, vel eidem episcopo placeat humaniorem pro talibus ferre sententiam. Concilia vero celebren tur, unum quidem ante Quadragesimam Paschæ : u t omni dissensione sublata munus offeratur Deo puris­ simum : secundum vero, circa tempus autumni.
De privilegiis quæ quibusdam civitatibus competunt.
VI. Antiqua consuetudo servetur per Ægyptum, Libyam, et Pentapolim, ita ut Alexandrinus episcopus horum omnium habeat potestatem. Quia et urbis Romae episcopo parilis mos est. Similiter autem et apud Antiochiam, caeterasque provincias, suis privi­ legia serventur Ecclesiis. Illud autem generaliter
claruM est, quod si quis praeter sententiam metro­ politani fuerit factus episcopus, hunc magna synodus definivit episcopum esse non oportere. Sin autem communi cunctorum decreto rationabili, et secun­ dum ecclesiasticam regulam comprobato, duo aut tres, propter contentiones proprias, contradicunt, obtineat sententia plurimorum.
De episcopo Æliæ, id est Hierosolymorum.
VII. Quia consuetudo obtinuit, et antiqua traditio, ut Æliæ episcopus honoretur, habeat honoris conse­ quentiam, salva metropoli propria dignitate.
De his qui dicuntur cathari, id eat mundi.
VIII. De his qui se cognominant catharos, id eat mundos, si aliquando venerint ad Ecclesiam catholi-
cam, placuit sancto et magno concilio ut impositio­ nem manus accipientes, sic in clero permaneant. Hæc autem præ omnibus eos scriptis convenit pro­ fiteri, quod catholicæ et apostolicæ Ecclesiæ dog­ mata suscipiant, et sequantur : id est, et bigamis se communicare, et his qui in persecutione prolapsi sunt, erga quos et spatia constituta sunt, et tempora definita : ut ita Ecclesiæ catholicæ et apostolicæ placita sequantur in omnibus. Ubicunque vero, sive in municipiis, seu in civilatibus ipsi soii reperti fue­ rint ordinati ,qui inveniuntur in clero in eodem habitu perseverent: ubi autem catholicae Ecclesiae episcopo, vel presbytero constituto quidam ex illis adveniunt, certum est quod episcopus Ecclesiae ha­ bebit episcopi dignitatem. Is autem qui nominatur
apud eos episcopus, honorem presbyterii possidebit, nisi forte placuerit episcopo nominis eum honore censeri. Si vero hoc ei minime placuerit, providebit ei aut chorepiscopatus, aut presbyterii locum, ut in dero prorsus esse videatur, ne in una civitate duo episcopi probentur existere.
De his qui ad honorem presbyterii aine examine pro­ vecti sunt.
IX. Si qui presbyteri sine examine sunt provecti, vel, cum discuterentur, peccata sua confessi sunt, et homines, contra canones commoti, manus con­ fessis imponere tentaverunt, tales regula non admit­ tit, quia quod irreprehensibile est catholica defendit Ecclesia.
De his qui in persecutionibus negaverunt, et postmo-
dum in clero promoti sunt.
X. Quicunque de lapsis ad ordinem cIeri promoti suot per ignorantiam, vel per ordinantium dissimu­ lationem, hoc ecclesiasticae non præjudicat regulae, cogniti namque deponantur.
De laicis qui negaverunt.
XI. De his qui præter necessitatem praevaricali sunt, aut præter ablationem facultatum, aut preter periculum, vel aliquid hujusmodi, quod factum est sub tyrannide Licinii : placuit synodo, quamvis hu­ manitate probentur indigni, tamen eis benevolentiam commodari. Quicunque ergo veraciter pœnitudinem gerunt, tribus annis fideles inter audientes habean­ tur : et sex annis omni se contritione dejiciant, duo-
bus autem annis sine oblatione populo in oratione communicent.
De his qui abrenuntiaverunt, et iterum ad sæculum sunt regressi.
XII. Quicunque vocali per gratiam, primum qui­ dem impetum monstraverunt deponentes militiæcin­ gulum : postmodum vero ad proprium vomitum sunt relapsi, ita ut quidam et pecunias tribuerent, et be­ neliciis militiam repeterent, hi decem annis post triennii tempus (quo inter audientes erunt) in affli­ ctione permaneant. Sed in his omnibus propositum et speciem poenitentiae convenit explorare : quotquot enim melu, et lacrymis, atque poenitentia, vel bonis operibus rebus ipsis conversionem suam, non simu­ latione, demonstrant: hi definitum tempus auditionis
implentes, tum demum fidelibus in oratione commu­ nicent, postmodum vero licebit episcopo de bis ali­ quid humanius cogitare. Quicunque vero indifferenter tulerunt, et aditum introcundi Ecclesiam sibi arbi­ trati sunt ad conversionem posse sufficere, Iti defini­ tum modis omnibus tempus implebunt.
De his qui communionem tempore mortis exposcunt.
XIII. De his qui ad exitum veniunt, etiam nunc lex antiqua regularisque servabitur, ita ut si quis egredilur e corpore, ultimo et necessario vialico mi­ nime privetur, Quod si desperatus, et consecutus communionem, oblationisque particeps factus iterum convaluerit, sit inter eos qui communionem ora­ tionis tantummodo consequuntur. Generaliter autem omni cuilibet in exitu posito, et poscendi sibi com-
munionis gratiam tribui, episcopus probabiliier ex oblatione dare debebit.
De catechumenis lapsis.
XIV. De catechumenis, sancto et magno concilio placuit, ut tribus annis sint inter audientes tantum­ modo, posthaec autem cum catechumenis orent.
Quod non oporteat demigrari.
XV. Propter multam perturbationem, et seditio­ nes, quae fiunt : placuit consuetudinem omnimodis amputari, quæ, praeter regulam, in quibusdam par­ tibus videtur admissa : ita ut de civitate ad civitatem, non episcopus, non presbyter, non diaconus trans­ feratur. Si quis autem, post definitionem sancti et magni concilii, tale quid agere tentaverit, et se hu-
juscemodi negotio manciparit, hoc factum prorsus in irritum ducatur, et restituatur Ecclesiæ cui fuit cpi­ scopus, aut presbyter, aut diaconus ordinatus.
De his qui in Ecclesiis, in quibus provecti sunt, mini­ me perdurarunt.
XVI. Quicunque temere, ac periculose, neque ti­ morem Dei prae oculis habentes, nec ecclesiasticam regulam agnoscentes, discedunt ab Ecclesia presby­ teri, aut diaconi, vel quicunque sub regula prorsus existunt, hi nequaquam deberi in aliam Ecclesiam recipi, sed omnem necessitatem convenit illis imponi, ut ad suas parochias revertantur; quod si non fece­ rint, oportet eos communione privari. Si quis autem ad alium pertinentem audacter invadere, et in sua Ecclesia ordinare tentaverit, non consentiente epi-
scopo a quo discessU is qui regulæ mancipatur: orJinalio bujuscemodi irrita comprobetur.
De clericis usuras accipientibus.
XVII. Quoniam multi, sub regula constituti, ava­ ritiam et turpia lucra sectantur, oblitique divinæ Scriptura, dicentis : Qui pecuniam suam non dedit ad usuram, mutuum dantes centesimas exigunt: juste censuit sancta et magna synodus, ut si quis inventus fuerit, post hanc definitionem, usuras accipiens, aut ex adinventione aliqua, vel quolibet modo negotium transigens, aut hemiolia, id est sescupla, exigens; vel aliquid tale prorsus excogitans turpis lucri gra­ tia, dejiciatur a clero, et alienus existat a regula.
De privilegiis presbyterorum.
XVIII. Pervenit ad sanctum magnumque conci-
lium, quod in quibusdam locis et civitatibus, pres­ byteris gratiam sacra communionis diaconi porri­ ganl; quod nec regula, nec consuetudo tradidit, ut ab bis qui potestatem non habent offerendi illi qui offerunt Christi corpus accipiant. Nec non et illud innotuit, quod quidam diaconi ante episcopos sacra oblata contingant. Haec igitur omnia resecentur, et in sua diaconi mensura permaneant: scientes quod episcoporum quidem ministri sint, inferiores autem presbyteris habeantur per ordinem. Ergo post pres­ byteros gratiam sacrae communionis accipiant, aut
episcopo eis, aut presbyLero porrigente. Sed nec se­ dere in medio presbyterorum diaconis liceat; quia si hoc fiat, praeter regulam et ordinem probatur exi­ stere. Si quis autem etiam post has defiuitiones obe­ dire noluerit, a ministerio cessare debebit.
De his qui a Paulo Samosateno ad Ecclestam te­ niunt.
XIX. De Paulianistis ad Ecclesiam catho!icam confugientibus, definitio prolata est, ut baptizenlur omnimodis. Si qui autem de his præterito tempore fuerint in clero, si quidem immaculati et irreprc­ hensibiles apparuerint, baptizati ordinentur ab epi­ scopo Ecclesiae catholicae : quod si discussio incon­ gruos eos invenerit, abjici tales conveniet. Similiter autem et de diaconissis, et omnino de his qui sub
regula versantur, haec forma servabitur. Meminimns autem de diaconissis, quæ in eodem habitu esse pro­ bantur, quod non habeant aliquam manus impositio­ nem, et ideo modis omnibus eas inter laicos de­ putari.
De flectendo genu.
XX. Quoniam sunt quidam in die dominico genu flectentes, et in diebus Pentecostes : ut omnia in universis locis consonanter observentur, placuit san­ cto concilio stantes Domino vota persolvere.
REGULÆ ANCYRANI CONCILII.
Istae regulæ priores quidem sunt Nicænis : sed ideo Nicænæ prius scriptæ sunt, propter auctoritatem ejusdem magni sanctique concilii congregati apud Nicaeam.
Depresbyteris qui immolaverunt tempore persecutionis.
XXI. Prebbyteros immolantes, et iterum luctamen adeuntes, si hoc non per illusionem aliquam, sed ex veritate fecerint, nec ante parentes, et affectantes atque suadentes, ut sestimentur quidem tormentis aptari, sed his visu tantum et habitu subjici, hos placuit honorem quidem retinere propriæ sedis ; of­ ferre vero aut alloqui, aut omnino sacerdotalibus officiis fungi non liccre.
De diaconis qui immolaverunt.
XXII. Diaconi similiter qui-immolaverunt, hono­ rem quidem habeant: cessent vero ab omni sacro ministerio, sive a pane, sive a calice offerendo, vel prædicando. Quod si quidam episcoporum conscii sunt laboris eorum, et humilitatis, et mansuetudinis, et voluerint eis aliquid amplius tribuere vel adimere, penes ipsos erit potestas.
De I.;, qui ex fuga comprehensi sunt, et per vim pa­ gani ritus aliquid pertulerunt.
XXIII. Qui fugientes comprehensi sunt, vel a do­ mesticis traditi, vel ademptis facultatibus sustinuere tormenta, aut in custodiam trusi proclamaverunt se Christianos esse, et eousque astricti sunt, ut manus eorum comprehendentes violenter attraherent, et
funestis sacrificiis admoverent, aut aliquid polluti cibi per necessitatem sumere cogerentur, confitentes jugiter se Christianos esse, et luclum rei, quæ conti­ git, incessabiliter ostendentes omni dejectione, et habitu, et humilitate vitæ : hos, velut extra delictum constitutos, a communionis gratia non velari. Si vero prohibiti sunt ab aliquibus, propter ampliorem cau­ telam, vel propter quorumdam ignorantiam , statim recipiantur. Hoc autem similiter et de clericis, et de cæteris laicis observare conveniet. Perquisitum est autem et illud, si possunt etiam laici qui in has ne­ cessitatis angustias inciderunt, ad clericatus ordinem promoveri. Placuit ergo et hos, tanquam qui nihil peccaverunt, si et præcedens eorum vita probabilis sit, ad hoc officium provehi.
De his qui, diversis causis, gentilitatis ritus aliquid peregerunt.
XXIV. De his qui sacrificare coacti sunt, insuper et cœnaverunt in idolio, quicunque eorum, cum du­ cerentur, lætiore habitu fuerunt, et vestimentis pre­ tiosioribus usi sunt, et præparatæ cœnæ indifferen­ ter participes exstiterunt, placuit eos inter audientes uno anno constitui, succumbere vero tribus annis, in oratione autem communicare biennio, ei tunc ad perfectionis gratiam pervenire. Quotquot autem ascenderunt templa veste lugubri, et recumbentes per omne tempus flevere discubitus, si compleverunt pœnitentiam triennii temporis, sine oblatione susci­ piantur. Si autem non manducaverunt, biennio sub-
jecti pœnitentiæ, tertio anno sine oblatione commu­ nicent: ut perfectionem quadriennio consequantur. Penes autem episcopos erit potestas, modum conver­ sionis eorum probantes, vel humanius erga eos agere, vel amplius tempus addicere. Ante omnia vero præcedens eorum vita et posterior inquiratur, et ita eis impertiatur humanitas.
De his qui timore ritus gentilium peregerunt.
XXV. De bis qui minis tantum cessere poenarum, aut privatione facultatum territi, aut demigratione, sacrificaverunt, et hactenus poenitudinis negligentes, neque conversi sunt, hujus concilii tempore semet obtulerunt, conversionis suae consilia capientes, pla­ cuit usque ad magnum diem eos inter audientes
suscipi, et post magnum diem triennio pœnitentiam agere, et postmodum duobus annis sine oblatione cominunicare : et tunc demum, sex annis completis, ad perfectionis gratiam pervenire. Si vero quidam ante hanc synodum suscepti sunt ad poenitentiam, ex illo tempore initium eis sexennii computetur. Si quod autem periculum, vel mortis exspectatio, aut ex in­ firmitate, aut ex aliqua occasione contigerit, his sub definitione statuta communio non negetur.
De I.;, qui in locis idolorum manducaverunt.
XXVI. De his qui festis diebus gentilium in re­ motis eorum locis convivia celebrarunt, cibosque proprios deferentes ibidem comederunt, placuit post pœnitentiam biennii eos suscipi, utrum vero cum oblatione, singuli episcoporum, probantes vitam eo-
rum, et singulos actus, examinent.
De his qui frequenter idolis immolaverunt.
XXVU. Hi qui secundo et tertio sacrifiraverunt coacti, quatuor annis poenitentiæ subjiciantur : duo­ bus autem annis sine oblatione communicent, et septimo anno perfecte recipiantur.
De his qui et aliis sacrificandi causas attulerunt.
XXViii. Quotquot autem non solum ipsi deviave­ runt, sed etiam insurrexerunt, et compulcrunt fra­ tres, et causas præbuerunt ut cogerentur, hi per triennium quidem locum inter audientes accipiant, per aliud vero sexennium poenitentiae subjiciantur acriori, et alio anno communionem sine oblatione percipiant, ut perfectionem, expleto decennio, con-
sequantur. Inter haec autem et eorum vita pen­ sanda est.
De diaconis qui tempore ordinationis de nuptiis atte­ stati sunt.
XXIX. Diaconi, quicunque ordinantur, si in ipsa ordinatione protestati sunt, et dixerunt velle se con­ jugio copulari, quia sic manere non possunt, hi si postmodum uxores duxerint, in ministerio maneant, propterea quod eis episcopus licentiam dederit. Qui­ cutique sane tacuerunt, et susceperunt manus impo­ sitionem, professi continentiam, et postea nuptiis obligati sunt, a ministerio cessare debebunt.
De desponsatis puellis, et ab aliis corruptis,
XXX. Desponsatas puellas, et post ab aliis raptas,
placuit erui, et eis reddi quibus ante fuerant despon - satæ, etiamsi eis a raptoribus vis illata constiterit.
De his qui, cum essent catechumeni, idolis immo­ laverunt.
XXXI. Eos qui ante baptisma sacrificaverunt ido­ lis, et postea baptisma consecuti sunt, placuit ad ordinem provehi, quod probentur abluti.
Quod non oporteat chorepiscopos clericos ordinare, nisi in agris et villulis.
XXXII. Chorepiscopis non licere presbyteros, aut diaconos ordinare, sed nec presbyteris civitatis, sine præcepto episcopi, vel litteris, in unaquaque pa­ rochia.
De his qui esum carnium in clero constituti diffugiunt.
XXXIII. Hi qui in clero sunt presbyteri, et dia­ coni, et a carnibus abstinent, placuit eas quidcm contingere, et ita, si voluerint, continere. Quo.l si In tantum eas abominantur, ut nec olera, quæ cum eis coquuntur, existiment comedenda, tanquam non consentientes regulae, ab ordine cessare debebunt.
De rebus ecclesiasticis eo tempore distractis, quo ipsæ Ecclesiæ viduantur episcopis.
XXXIV. De his quæ pertinent ad Ecclesiam, quae­ cunque, cum non esset episcopus, presbyteri vendi- derunt , placuit, rescisso' contractu, ad jura eccle­ siastica revocari. In judicio autem erit episcopi, si pretium debeat recipi, necne : quia plerumque rerum distractarum reditus ampliorem summam pro pretio dato reddiderit.
De his qui fornicantur irrationabiliter, id eat qui miscentur pecoribus, aut cum masculis polluuntur.
XXXV. De his qui irrationabiliter versali sunt, sive versantur, quotquot ante vicesimum annum tale crimen commiserint, quindecim annis exactis in pœ­ nitentia, communionem mereantur orationum : deinde quinquennio in hac communione durantes, tunc de­ mum oblationis sacramenLa contingant. Discutiatur autem et vita eorum, qualis tempore pœnitudinis exstiterit, et ita misericordiam consequantur. Quod si inexplebiliter his hæsere criminibus, ad agendam pœnitentiam prolixius tempus insumant. Quotquot autem peracta xx annorum ætate, et uxores babentes, hoc peccato prolapsi sunt, xxv annis poenitudinem gerentes in communionem suscipiantur orationum :
in qua quinquennio perdurantes, tunc demum obla­ tionis sacramenta percipiant. Quod si qui et uxores habentes, et transcendentes quinquagesimum annuli aetatis, ita deliquerint, ad exitum vitae communionis gratiam consequantur.
De his qui in pecudes, vel in masculos, aut olim polluti sunt, aut hactenus hoc vitio tabescunt.
XXXVI. Eos qui irrationabiliter vixerunt, et lepra injusti criminis alios polluerunt, præcepit sancta synodus inter eos orare, qui spiritu pericli­ tantur immundo.
De his qui ad episcopatum promoti sunt, nec recepti,
XXXVII. Si qui episcopi ordinati sunt, nec recepti ab illa parochia in qua fuerant denominati, volue
rintque alias occupare parochias, et vim præsulibus carum inferre, seditiones adversus eos excitando, hos abjici placuit. Quod si voluerint in presbyterii urdinp, ubi prius fuerant, ut presbyteri, residere , non abjiciantur propria dignitate. Si autem seditiones commovent ibidem constitu is episcopis, presbyterii quoque honor talibus auferatur, fiantque damnatione notabiles.
De his qui virginiitatem professi sunt, et de his quæ sub seroris habitu cum aliquibus commorantur,
XXXVIII. Quotquot virginitatem promittentes irri­ tam faciunt sponsionem , inter bigamos censeantur. Virgines autem, quæ conveniunt cum aliquibus, tan­ quam sorores, habitare prohibemus.
De his qui adulteras habent uxores, vel si ipsi adulleri
comprobantur.
XXXIX. Si cujus uxor adultera fucrit, vel si ipse adulterium commiserit, septem annorum pœnitentia oportet eum perfectionem consequi, secundum pri­ stinos gradus.
De his qui parius suos ex fornicatione diversis modis interimunt.
XL. De mulieribus quae fornicantur et partus suos necant, vel quæ agunt secum, ut utero conceptos excutiant, antiqua quidem definitio usque ad exitum vitæ eas ab Ecclesia removet: humanius autcm nunc
definimus, ut eis decem annorum tempus, secundum præfixos gradus pœnitentiæ largiamur.
De homicidis.
XLI. Qui voluntarie homicidium fecerint, pœni­ tentiae quidem jugiter se submittant: perfectionem vero circa vitae exitum consequantur.
De his qui non sponte homicidium commiserunt.
XLII. De bomicidiis non sponte commissis, prior quidem definitio post septennem pœnitentiam perfe­ ctionem consequi praecipit : secunda vero, quin­ quennii tempus explere.
De his qui divinationes expetunt.
XLIII. Qui divinationes expetunt, et morem gen-
tilium subsequuntur, aut in domos suas hujuscemodi homines introducunt, exquirendi aliquid arte male­ fica, aut expiandi causa, sub regula quinquennii jaceaut, secundum gradus poenitentiae definitos.
De his qui virginum corruptionibus conscii sunt.
XLIV. Quidam sponsam habens, sororem ejus violavit, et gravidam reddidit: postmodum despou­ salam sibi duxit uxorem, illa vero, quæ corrupta est, laqueo se peremit. Hi qui fuerunt conscii, post de­ cennem satisfactionem jussi sunt suscipi, secundum gradus poenitentiæ constitutos.
REGULÆ PROLATÆ IN SYNODO NEOCÆSARIENSI XIV.
Et hae regulae post eas quidem probantur esse, quae apud Ancyram expositæ sunt: sed Nicænis anterio­ res reperiuntur.
De presbyteris qui uxores acceperunt, vel fornicati sunt.
XLV. Presbyter, si uxorem acceperit, ab ordine deponatur : si vero fornicatus fuerit, aut adulterium perpetraverit, amplius pelli debet, et ad pœnitentiam redigi.
De his quæ duobus fratribus nupserint, vel qui duas sorores uxores acceperint.
XLVI. Mulier, si duobus fratribus nupserit, abji­ ciatur usque ad mortem : verumtamen in exitu pro­ pter misericordiam, si promiserit, quod facta inco­ lumis, hujus conjunctionis vincla dissolvat, fructum pœnitentiæ consequatur. Quod si defecerit mulier
aut vir in talibus nuptiis, difficilis erit poenitentia in vita permanenti.
De multinubis.
XLVII. De his qui in plurimas nuptias inciderunt, et tempus quidem præfinitum manifestum est, sed conversatio eorum, et fides, tempus abbreviat.
De his qui proponentes fornicari vetantur.
XLVIII. Si quis mulierem concupiscens propo­ suerit cum ea concumbere, et cogitatio ejus non per­ veniat ad effectum, apparet quod Dei gratia libe­ ratus sit.
De catechumenis peccantibus.
XLIX. Catechumenus si ingrediatur ecclesiam, et in ordinem eorum qui instruuntur assistat : hic au­
tem deprehensus fuerit peccans, si quidem gcnu flectit, audiat, ut non delinquat ulterius : si vcro et audiens peccaverit, expellatur.
De catechumena prægnante.
L. Gravidam oportet baptizari, quando voluerit; nihil enim in hoc quae parit nascenti comnumicat : propterea quod uniuscujusque suum propositum in confessione declaretur.
Quod non oporteat in bigami nuptiis orare presbyterum.
HI. Presbyterum in nuptiis bigami prandere non convenit, quia cum poenitentia bigamus egeat, quis erit presbyter qui propter convivium talibus nupiiis possit præbere consensum ?
De his qui mulieribus adulteris juncti sunt.
Ut. Mulier cujusdam adulterata laici constituti si evidenter arguatur, talis ad ministerium cleri ve­ nire non poterit. Si vero post ordinationem adulte­ rata fuerit, dimittere eam convenit: quod si cum illa convixerit, ministerium sibi commissum obtinere non poterit.
De his qui ad presbyterium promoventur, et ante or­ dinationem peccatorum sibi sunt conscii.
LIII. Presbyter, si præoccupatus corpora Ii pec­ cato provehatur, et confessus fuerit de se, quod ante ordinationem deliquerit, oblata non consecret; ma­ nens in reliquis officiis, propter studium bonum. Nam peccata reliqua plerique dixerunt per manus impositionem posse dimitti. Quod si de se non fuerit
ipse confessus, et argui manifeste nequiverit, pote­ statis suæ judicio relinquatur.
De diaconis similiter.
LIV. Simili modo etiam diaconus, si eodem pec­ cato succubuerit, ab ordine ministerii subtrahatur.
Quo tempore presbyterum convenial ordinare.
LV. Presbyter ante tricesimum aetatis suae annum nullatenus ordinetur, licet vahle sit dignus : sed hoc tempus observet. Nam Dominus noster tricesimo ætatis suæ anno baptizatus est, et sic coepit docere.
De hi. qui in ægritudine baptisma consequuntur.
LVI. Si quis in aegritudine fuerit baptizatus, ad bonorem presbyterii non potest promoveri, quod non ex proposito fides ejus, sed ex necessitate descendit:
nisi forte propter sequens stadium ejus, et fidem, atque hominum rarilatem talis possit admitti.
De presbyteris agrorum.
LVn. Presbyteri ruris in Ecclesia civitatis, episcopo præsente, vel presbjteris urbis ipsius, offerre non possunt, nec panent sanctificatum dare, calicemque porrigere. Si vero absentes hi fuerint, et ad dandam orationem vocentur, soli dare debebunt. Chorepiscopi quoque ad exemplum quidem, et formam septuaginta videntur esse : ut comministri autem, propter stu­ dium quod erga pauperes exbibent, honorentur.
De numero certo diaconorum.
LVIII. Diaconi septem debent esse, juxta regulam, licet et valde magna sit civitas. Idipsum autem et Actuum apostolorum liber insinuat.
REGULÆ GANGRENSES XX, QUÆ POST NICÆNUM CONCILIUM EXPOSITÆ SUNT.
De his qui nuptias exsecrantur.
LIX. Si quis viluperat nuptias, et dormientem cum viro suo fidelem ac religiosam detestatur, aut cul­ pabiles æstimat, velut qui in regnum Dei introire non possiut : anathema sit.
De his qui abominantur eos qui carnibus vescuntur.
LX. Si quis carnes edentem, præter sanguinem, et idolis immolatum, et suffocatum, cum religione, et fide, condemnat, velut spem, propter hujusmodi perceptionem, non habentem : anathema sit.
De servis qui jugum famulatus abjiciunt Christianitatis obtentu.
LXI. Si quis servum, prætextu divini cultus, do­ ceat dominum contemnere proprium : ut discedat ab
ejus obsequio, nec ei cum benevolentia et omni ho­ nore deserviat : anathema sit.
De presbyteris qui habuere conjugia.
LXII. Quicunque discernit a presbytero, qui uxo­ rem babuit, quod non oporteat, eo ministrante, de oblatione percipere : anathema sit.
De his qui Ecclesiæ conventus spernendos existimant.
LXIII. Si quis docet domum Dei contemptibilem esse, et conventus qui in ea celebrantur, anathema sit.
De his qui ecclesiastica ministeria præster Ecclesiam faciunt.
LXIV. Si quis extra Ecclesiam seorsum conventus
celebrat, et despiciens Ecclesiam, ea quae sunt Eccle­ siæ voluerit usurpare, non conveniente presbytero, juxta decretum episcopi, anathema sit.
De fructuum oblationibus, quæ ministris Ecclesiæ .con­ feruntur.
LXV. Si quis oblationes Ecclesiae extra Ecclesiam accipere vel dare voluerit, præter conscientiam epi­ scopi, vel ejus cui hujuscemodi oflicia commissa sunt, nec cum ejus voluerit agere consilio : ana­ thema sit.
De his quæ in usus pauperum conferuntur.
LXVI. Si quis dederit, vel acceperit oblata præter episcopum, vel eum qui constitutus est ab eo , ad dispensandam misericordiam pauperibus : et qui dat, et qui accipit, anathema sit.
De his qui in virginitate continentiaque persistunt.
LIVII. Quicunque virginitatem custodiens, aut con­ tinentiae studens, velut horrescens nuptias temerat, nec propter hoc, quod bonum et sanctum est, no­ men virginitatis assumit: anathema sit.
De his qui pro virginitate superbiunt.
LXVIII. Si quis ex his qui virginitatem propter Dominum servant, extollitur adversum conjugatos, anathema sit.
De his qui agapas, id est pastiones pauperum, risu deputant.
LXIX. Si quis despicit eos qui fideliter agapas, id est convivia, pauperibus exhibent, et propter honorem Domini convocant fratres, et noluerit communicare hujuscemodi vocationibus, parvipendens quod geri­ tur, anathema sit.
De his qui palliis utuntur, et idcirco superbiunt.
LXX. Si quis virorum propter continentiam, quæ putatur, amictu pallii utitur, quasi per hoc habere se justitiam credens, et despicit eos qui cum reve­ rentia birris et aliis communibus et solitis utuntur, anathema sit.
De mulieribus quæ utuntur virilibus indumentis.
LXXI. Si qua mulier propter continentiam, quae putatur, habitum mutat, et, pro solito muliebri, ami­ ctum virilem sumit, anathema sit.
Dehis qui, velut peccatum, copulam deserunt nuptiarum.
LXXII. Si qua mulier virum proprium relinquens, discedere voluerit, nuptias exsecrans, anathema sic.
De his qui, Christianitatis obtentu, despiciunt filios.
LXXIII. Si quis filios euos relinquens, non eos enu­ trit, et quod ad se .pertinet, ad pietatem divini cultu.
informat, sed per occasionem continentiae negligit, anathema sit.
De his qui parenles , Christianitatis occasione, con­ temnunt.
LXXIV. Quicunque filii a parentibus, sub prætextu divini cultus, abscedunt, nec debitam reverentiam dependunt illis, qui divinum cultum sibi proculdubio præferunt, anathema sit.
De mulieribus quæ se attondent, Christianitatis ob­ tentu.
LXXV. Si qua mulier, propter divinum cultum, ut æstimat, crines attondet, quos ei Deus ad subjectio­ nis memoriam tribuit, tanquam præceptum dissolvens obedientiæ, anathema sit.
De his qui dominico die jejunant, tanquam nihil præ cæteris differente.
LXXVI. Si quis propter continentiam, quæ puta­ tur, aut contumaciam, in die dominico jejunat, ana thema sit.
De his qui ecclesiastica jejunia absque necessitate dis­ solvunt.
LXXVII. Si quis eorum qui continentiæ student, absque necessitate corporea, tradita in commune je­ junia, et ab Ecclesia custodita, superbiendo dissol­ vit, stimulo suæ cogitationis impulsus, anathema sit.
De his qui collectas quæe fiunt in martyrum comme­ morationibus, exsecrantur.
LXXVIII. Si quis superbiæ usus affectu conventus abominatur, qui ad confessiones martyrum celebran­ tur, et ministeria quas in eis fiunt, simul cum eorum memoriis, exsecratur, anathema sit.
REGULÆ EXPOSITÆ APUD ANTIOCHIAM IN ENCÆNIIS XXV.
De his qui contraria gerunt his quæ regulariter de Pascha statuta sunt in Nicæno concilio.
LXXIX. Omnes qui ausi fuerint dissolvere defini­ lionem sancti et magni concilii quod apud Nicxam congregatum est, sub praesentia piissimi et venerandi principis Conslantini, de salutifera solemnitate sacra­ tissimae Paschae, excommunicandos, et de Ecclesia pellendos esse censemus, si tamen contentiosius ad­ versus ea quæ bene sunt decreta perstiterint : et haec quidem de laicis dicta sint. Si quis autem eorum qui præesse noscuntur Ecclesiae, aut episcopus, aut presbyter, aut diaconus, post hanc definitionem ten­ taverit ad subversionem populorum, Ecclesiarumque perturbationem, seorsum colligere, et cum Judxis Pascha celebrare : sancta synodus hunc alienum jam
hinc ab Ecclesia judicavit, quod non solum sibi, sed et plurimis causa corruptionis et perturbationis ex­ stiterit. Nec solum tales a ministerio removct, sed etiam illos qui post damnationem bujusmodi com­ municare tentaverint : damnatos autem omni quo­ que extrinsecus honore privari, quem sancta regula, et sacerdotium Dei promeruit.
De his qui se a perceptione sancta communionis aver­ tunt, et qui excommunicatis per domos communi­ cant.
XXC. Omnes qui ingrediuntur Ecclesiam Dei, et Scripturas sacras audiunt, nec communicant in ora­ tione cum populo, sed pro quadam intemperantia se a perceptione sanctæ communionis avertunt : hi de Ecclesia removeantur, quandiu per confessionem pœ-
nitentiæ fructus ostendant, et precibus indulgentiam consequantur. Cum excommunicatis autem non licere communicare ; nec cum his qui per domos conve­ niunt, devitantes orationes Ecclesiæ, simul orandum est: ab alia quoque Ecclesia non suscipiendum, qui in alia minime congregatur. Si quis autem de episco­ pis, aut presbyteris, vel diaconis, seu quilibet ex clero deprehensus fuerit cum excommunicatis com­ municare, etiam iste privetur communione, tanquam qui regulam confundat Ecclesiæ.
De his qui ab alia parochia præter conscientiam epi­ scoporum suorum, in aliis immorantur.
XXCI. Si quis presbyter, aut diaconus, et omnino quilibet ex clero, parochiam propriam deserens, ad aliam properaverit : dein omnino demigrans, in alia parochia per multa tempora nititur immorari, ulle­ rius ibidem non ministret : maxime, si vocanti suo episcopo, et regredi ad propriam parochiam commo­ nenti obedire contempserit. Quod si in hac indiscipli­ natione perdurat, a ministerio modis omnibus remo­ veatur : ita ut nequaquam locum restitutionis inve­ niat. Si vero pro hac causa damnatum alter episco­ pus suscipiat, hic etiam a communi coerceatur synodo, velut qui ecclesiastica constituta dissolvat.
De damnatiS, et ministrare tentantibus.
XXCII. Si quis episcopus damnatus a synodo, ve. presbyter, aut diaconus, a suo episcopo ausi fuerint aliquid de ministerio sacro contingere : sive episco­ pus, juxla præcedentem consuetudinem, sive pres­ byter, aut diaconus, nullo modo liceat ei, nec in alia synodo, restitutionis spem aut locum habere satis­ factionis : sed et communicantes ei omnes abjici de Ecclesia, et maxime si posteaquam didiccrint adver­ sum memoratos prolatam fuisse sententiam, eisdem communicare tentaverint.
De his qui se a ministerio ecclesiastico subtrahunt, ct seorsum colligunt.
XXCIII. Si quis presbyter, aut diaconus, episco­ pum proprium contemnens, se ab Ecclesia sequestra­ vit, et seorsum colligens altare constituit, et coni-
monendi episcopo non acquieverit, nec consenti re vel obedire voluerit semel, et iterum convocanti: hic damnetur omnimodo, nec ultra remedium consequa­ tur, quia suam recipere non potest dignitatem. Quod si Ecclesiam conturbare et sollicitare persistat, tan­ quam seditiosus, per potestates exteras opprimatur.
De clericis excommunicatis et laicis.
XXCIV. Si quis a proprio episcopo communione privatus est, non ante suscipiatur ab aliis, quam suo
reconcilietur episcopo, aut certe ad synodum, quae congregatur, occurrens pro se satisfaciat, et persua­ dens concilio sententiam suscipiat alteram. Hæc autem definitio maneat circa laicos, et presbyteros, et dia­ conos, omnesque qui sub regula esse monstrantur.
De peregrinorum susceptione.
XXCV. Nullus peregrinoram sine pacificis, id est, commendatitiis suscipiatur epistolis.
De pacificis peregrinorum, id est commendatitiis litteris.
XXCVI. Presbytcri qui sunt in agris canonicas epistolas dare non possunt, ad solos tantum vicinos episcopos litteras destinabunt. Chorepiscopi autem qui sunt irreprehensibiles, dare possunt pacificas, id est generales epistolas.
De metropolitanis singularum provinciarum.
XXCVII. Per singulas regiones episcopos convenit nosse, metropolitanum episcopum sollicitudincm to­ tius provinciæ gerere : propter quod ad metropolim omnes undique qui negotia videntur habere, concur­ runt. Unde placuit eum et honore præcellere, et nihil amplius preter eum cæteros episcopos agere, secun­ dum antiquam a patribus nostris regulam constitu­ tam : nisi ea tantum quæ ad suam diœcesim perti­ nent, possessionesque subjectas. Unusquisque eniin episcopus babeat suae parochiæ potestatem, ut regat juxta reverentiam singulis competentem, et provi­ dentiam gerat omnis possessionis quæ sub ejus est civitate : ita ut presbytcros et diaconos ordinet, et singula suo judicio comprehendat. Amplius autem
nihil agere tentet, præter antistitem metropolitanum, I nec metropolitanus sine caeterorum gerat consilio sacerdotum.
De his qui vocantur chorepiscopi.
XXCVIII. Qui in vicis vel possessionibus chor­ episcopi uominantur, quamvis manus imposilionem episcoporum perceperint, et ut episcopi consecrati sint , tamen sanctæ synodo placuit, ut modum pro­ prium recognoscant, ut gubernent subjectas sibi Ecclesias, earumque moderamine curaque contenti sint. Ordinent etiam lectores et subdiaconos atque exorcistas ; quibus promotiones istæ sufficiant. Nec presbyterum vero, nec diaconum audeant ordinare, præter civitatis episcopum, cui ipse cum possessione subjectus est. Si quis autem traosgredi statuta ten-
taverit, depositus, quo utebatur honore privetur. Chorepiscopum vero civitatis episcopus ordinet, cui iMe subjectus est.
De episcopis et clericis adeuntibus imperatorem.
XXCIX. Si quis episcopus, aut presbyter, aut qui­ libet regule subjectus Ecclesiæ, præter consilium et litteras episcoporum provinciae, et praecipue metro­ politani, adierit imperatorem, hunc reprobari et abjici oportere, non solum a communione, verum et ab honore cujus particeps videtur existere. Quia venerandi principis auribus molestiam tentavit in­ ferre, contra leges Ecclesiæ. Si igitur adire principem necessaria causa deposcit, hoc agatur cum tractatu et consilio metropolitani, et cæterorum episcoporum
qui in eadem provincia commorantur , qui etiam pro­ ficiscentem suis prosequantur epistolis.
De damnatis episcopis, aut clericia adeuntibus impera­ torem.
XC. Si quis a proprio episcopo presbyter aut dia­ conus, aut a synodo fuerit episcopus forte damuatus, et imperatoris auribus molestus exstiterit: oportet ad majus episcoporum converti concilium, et quae puta­ verint habere justa, plurimis episcopis suggerant, eorumque discussiones judicia præstolentur. Si vero hæc parvipendentes molesti fuerint imperatori, hos nulla venia dignos esse, nec locum satisfactionis ha­ bere, nec spem futuræ restitutionis penitus opperiri.
De his qui cum sunt ex alia provincia, in aliis audent ordinationes efficere.
XCI. Nullus episcopus ex alia provincia audeat ad aliam transgredi, et ad promotionem ministerii ali­ quos in Ecclesiis ordinare, licet consensum videan­ tur præbere nonnulli: nisi litteris tam metropolitani, quam cæterorum, qui cum eo sunt, episcoporum, rogatus adveniat, et sic ad actionem ordinationis accedat. Si vero nullo vocante, inordinato more de­ properet super aliquibus ordinationibus et ecclesia­ sticis negotiis, ad eum non pertinentibus, compo­ nendis, irrita quidem quæ ab eo geruntur existant, ipse vero incompositi motus sui et irrationabilis audacice subeat ultionem, ex hoc jam damnatus a sancto concilio.
De dissensione quæ super episcoporum dijudicatione contingit, appellantium provinciales antistites.
XCII. Si quis episcopus de certis criminibus judi­ cetur, et contingat de eo provinciales episcopos dis­ sidere , cum judicatus ab aliis innocens creditur, reus ab aliis : pro lotius ambiguitatis absolutione, sanctæsynodo placuit, ut metropolitanus episcopus a vicina provincia judices alios convocet, qui con­ troversiam tollant, ut per eos simul et per provin­ cialcs episcopos, quod justum visum fuerit, appro­ belur.
De episcopis ab ejusdem provinciæsacerdotibus con­ sonanter exclusis.
XCIII. Si quis episcopus de certis criminibus accu­ satus condemnetur ab omnibus episcopis ejusdem provinciæ, cunctique consonanter eamdem contra eum formam decreti protulerint hunc, apud alios
nullo modo judicari, sed firmam concordantium cpi scoporum provinciæ manere sententiam.
De vacantibus episcopis.
XCIV. Si quis episcopus vacans in Ecclesiam va­ cantem prosiliat, sedemque pervadat absque integro perfectoque concilio, hic abjiciatur necesse est, etsi cunctus populus, quem diripuit, eum habere delege­ rit. Perfectum vero concilium illud est, ubi interfue­ rit metropolitanus antistes.
De his qui, cum ad episcopatum vocantur, evitant.
XCV. Si quis episcopus manus impositionem epi­ scopatus acceperit, et, praeesse populo constitutus, ministerium subire neglexerit, nec acquieverit ire ad Ecclesiam sibi commissam : hunc oportet commu-
nione privari, donec suseeperit coactus officium, aut certe de eo aliquid integra decreverit ejusdem pro­ vinciæ synodus sacerdotum.
De his qui promoventur ad episcopatum, nec reci­ piuntur.
XCVI. Si quis episcopus ordinatus ad parochiam minime cui est electus accesserit, non suo vitio, sed quod eum aut populus vitet, aut propter aliam causam, non tamen ejus vitio perpetratam : bic et honoris sit, et ministerii particeps, dummodo nil mo­ lestus Ecclesiæ rebus existat, ubi ministrare cogno­ scitur. Quem etiam observare conveniet quidquid synodus perfecta provinciae, quod visum fuerit, judi­ cando decreverit.
De episcopalibus in provinciis ordinationibus.
XCVII. Episcopus praeter synodum et præsentiam metropolitani nullatenus ordinetur. Hoc autem modis omnibus coram posito melius quidem cst, ul omnes simul adsint ejusdem provinciæ sacerdotes : quos metropolitanus episcopus advocare debebit. Et si quidem omnes occurrerint, optime ; quod si hoc dif­ ficile fuerit, saltem plures adesse omnimodo conve­ nit : aut certe scriptis ejusdem sententiæ compro­ bari, et ita sub plurimorum vel præsentia vel de­ creto ordinatio cclebretur. Quod si secus contra de­ finita factum fuerit, nullas ordinalio vires habeat; si vero juxta definitam regulam fiat, et nonnulli pro contentione propria contradicant, obtineat sententia plurimorum.
De synodis qua debent ab episcopis, suis temporibus, in provincia celebrari.
XCVIII. Propter utilitates ecclesiasticas, et abso­ lutiones earum rerum quæ dubitationem controver­ siamque recipiunt, optime placuit ut per singulas quasque provincias bis in anno episcoporum concilia celebrentur. Semel quidem post tertiam septimanam festi Paschalis : ita ut quarta septimana Pentecostes conveniat synodus, metropolitano provinciales epi­ scopos admonente. Secunda vero synodus fiat idus Octobris, id est, quinto decimo die mensis Octobris, quem Hyperberetæon Græci cognominant. In ipsis autem conciliis adsint presbyteri, et diaconi, et om­ nes qui se læsos existimant: et synodi experiantur examen. Nullis vero liceat apud se celebrare conci­ lia, praeter eos quibus a metropolitanis videntur esse
jura commissa.
Ut nullo modo de parochia ad aliam parochiam epi­ scopus transeat.
XCIX Episcopus ab alia parochia nequaquam mi- 8ret ad aliam, nec sponte sua prorsus insiliens, nec vi coactus a populis, nec ab episcopo necessitate compulsus : maneat autem in Ecclesia quam pri­ mitus a Deo sortitus est, nec inde transmigret, se­ cundum pristinum de hac re terminum constitutum.
Ut in altera parochia clericos alterius parochiæ episco­ pus nullatenus erdinet.
C. Episcopus alienam civitatem, quæ non est illi subjecta, non adeat: nec ad possessionem accedat quæ ad cum non pertinet super ordinatione cujusquam,
nec constituat presbyteros aut diaconos alteri sub­ jectos episcopo, nisi forte cum consilio et volun­ taLe regionis episcopi. Si quis autem tale aliquid facere tentaverit, irrita sit ejus ordinatio, et ipse coerceatur a synodo, nam si ordioare non potuerit, nullatenus judicabit.
Ut nullus ad episcopatum pro se constituat promo­ vendum.
CI. Episcopo non licere pro se alterum successo­ rem sibi constituere, licet ad exitum vitae perveniat: quod si tale aliquid factum fuerit, irritum esse hu­ juscemodi constitutum. Servetur autem jus ecclesia­ sticum, id continens oportere non aliter fieri, nisi cum synodo et judicio episcoporum, qui post obitum quiescentis potestatem habent, eum, qui dignus ex-
stiterit, promovcre.
De rebus ad Ecclesiam pertinentibus , et de hisquæ propria episcopi esse noscuntur.
CIt. Quae sunt Ecclesiæ, sub omni sollicitudine, et eonscientia bona, et fide quae in Deum est, qui cuncta considerat, judicatque, serventur, quae etiam dis­ pensanda sunt judicio et potestate pontificis cui commissus est populus, et animae quae intra Eccle­ siam congregantur. Manifesta vero sint, quae perti­ nere videntur ad Ecclesiam, cum notitia presbytero­ rum et diaconorum qui circa ipsum sunt: ita ut agnoscant, nec ignorent, quæ sint Ecclesiae propria, nec eos aliquid lateat. Ut si contigerit episcopum migrare de saeculo, certis existentibus rebus, qua
sunt Ecclesiae, nec ipsae collapsæ depereant, nec quæ propria probantur episcopi, sub occasione rerum pervadantur Ecclesiae. Justum namque, et acceptum est coram Deo et hominibus, ut sua episcopus qui­ bus voluerit, derelinquat, et quae Ecclesiæ sunt, ei­ dem conserventur Ecclesiae, ut nec Ecclesia aliquod patiatur incommodum, nec episcopus sub occasione proscribatur Ecclesiae, et in causas incidant, qui ad eum pertinent, et ipse post obitum maledictionibus ingravetur.
Ut episcopus dispensandi res ecclesiasticas habeat po­ testatem.
CIII. Episcopus ecclesiasticarum rerum habeat po­ testatem, ad dispensandum erga omnes qui indi­ gent, cum summa reverentia et timore Dei. Parti­ cipet autem et ipse quibus indiget, si tamen indi-
get, tam suis, quam fratrum, qui ab eo suscipiuntur, necessariis usibus profuturis, ita ut in nulla qualibet occasione fraudentur, juxta sanctum Apostolum sic dicentem : Habentes victum et tegumentum, his contenti sumus. Quod si contentus istis minime fue­ rit, c6nvertat autem res Ecclesiae in suos usus do­ mesticos, et ejus commoda vel agrorum fructus, non cum presbyterorum conscientia diaconorumque per­ tractet, sed horum potestatem domesticis suis, aut propinquis, aut fratribus, filiisque committat : ut per hujusmodi personas occulte caetere lædantur Ecclesiæ, synodo provinciæ pœnas iste persolvat. Si autem et aliter accusetur episcopus, aut presbyteri qui cum ipso sunt, quod ea quae pertineat ad Eccle-
siam, vel ex agris, vel ex alia qualibet ecclesiastica facultate sibimet usurpent, ita ut ex hoc affligantur quidem pauperes criminationi vero et blasphemiis
tam sermo prædicationis, quam hi qui dispensant, taliter exponantur : et hos oportet corrigi, sancta synodo, id quod condecet, approbante.
REGULÆ APUD LAODICIAM EXPOSITÆ NUM. LIX.
Sancta synodus quae apud Laodiceam Phrygiæ Pacatianae convenit ex diversis regionibus Asiæ, defi­ nitiones exposuit ecclesiasticas quæ subter annexæ sunt.
De bigamis.
CIV. De his qui, secundum ecclesiasticam regu­ tam, libere ac legitime secundis nuptiis juncti sunt, nec occulte nuptiarum copulam fecerunt : oportet ut, parvo tempore transacto, vacent orationibus et
jejuniis, quibus etiam juxta indulgentiam commu­ nionem reddi decrevimus.
De his qui pro diversis erratis poenitudinem ferventius exegerunt,
CV. De his qui diversis facinoribus peccaverant, et perseverantes in oratione confessionis et pœni­ tentiæ conversionem a malis habuere perfectam : pro qualitate delicti, talibus pœnitentiæ tempus im­ pensum propter clementiam et bonitatem Dei com­ munio concedatur.
Quod non oporteat ad clerum statim post baptisma promoveri.
CVI. De his qui nuper sunt illuminati baptismate, quod eos in sacerdotali non conveniat ordine pro­ moveri.
De tempore ordinationum.
CVII. Quod non oporteat ordinationes sub con­ spectu audientium celebrari.
Ut hi qui sacrario serviunt usuras non exigant.
CVIII. Quod non oporteat sacerdotes et clericos fenerantes usuras, vel quæ dicuntur sescupla, id est et summam capitis et dimidium summæ, perci­ pere.
De hæreticis intrantibus in ecclesias vel basilicas martyrum.
CIX. Quod hæretici non permittendi sint ingredi in domum Dei, in hæresi permanentes.
De his qui ad ecclesias ab hæreticis veniunt.
ex. De his qui ab hæreticis convertuntur, id est,
Novatianis, aut Photinianis, aut Tessarescædecati­ lis, sive baptizati sint illi, seu catechumeni, non ante suscipiantur, quam omnes haereses anathemati­ zent, et præcipue illam qua detinebantur. Et tunc demum hi qui apud eos dicebantur fideles, nostrae doceantur fidei symbolum, et uncti sancto chrisma­ te, sic mysteriis communicent sacrosanctis.
De his qui veniunt ab hæresi Cataphrygarum.
CXI. De his qui convertuntur ab hæresi quæ di­ citur Cataphrygarum, etsi in clero , quia apud eos esse creditur, fuerint, etsi maximi nominentur, hos sub omni diligentia ab episcopis Ecclesiae, vel pres­ byteris, instrui et baptizari conveniet.
De his qui ad hæreticorum speluncas causa orationis accedunt.
CXII. Quod non permittantur ecclesiastici ad hae­ reticorum coemeleria , vel ad ea quæ ab eis appel­ lantur martyria, orationis causa vel sanitatis acce­ dere : sed hujusmodi, si tideles fuerint, certo tem­ pore communione privari : poenitentes autem, et confitentes se deliquisse, convenit suscipi.
De his qui cum hæreticis nuptiarum copula junguntur.
CXIII. Quod non oporteat indifferenter eccle­ siasticos, foedere nuptiarum, hæreticis suos filios filiasque conjungere.
Non congruere presbytera. in mulieribus ordinari.
CXIV. Quod non oporteat eas quae dicuntur pres­ byterae vel praesidentes in ecclesiis ordinari.
De episcopalibus ordinationibus.
CXV. Ut episcopi judicio metropolitanorum, et eorum episcoporum qui circumcirca sint, prove­ hantur ad ecclesiasticam potestatem : hi videlicet qui plurimo tempore probantur tam verbo fidei, quam rectae conversationis exemplo.
Judicio multitudinis ordinationes fieri non debere.
ex VI. Quod non sit permittendum turbis electio. nes eorum facere , qui sunt ad sacerdotium prove­
hendi.
Ad alias parochias eulogias, quæ oblatæ sunt, minime destinandas.
CXVII. Quod sancta nullo modo, causa eulogia­ rum, tempore Paschalis festi, ad alias parochias de­ beant destinare.
De his qui debeant in aMbone, id est, in pulpito, psallere.
CXVIII. Quod non oporteat amplius , praeter eos qui regulariler cantores existunt, qui et de codice canunt, alios in pulpitum conscendere, et in ecclesia psallere.
De lectionibus quæ debeant sabbatis recenseri.
CXIX. Quod in sabbatis evangelia cum aliis Scri-
pturis legi conveniat.
Quod interstitium psalmorum debeat in congregatio­ nibus fieri.
CXX. Quod in conventu fidelium nequaquam psalmos continuare conveniat : sed per intervallum, id est, per psalmos singulos recenseri debeant le­ ctiones.
De precibus nona et vespera celebrandis.
CXXI. Quod ipsum semper officium precum no­ na et vespera semper debeat exhiberi.
De precibus post homilias, id est, post sermones habi­ tos ad populum, proferendis , et de his quos intra sacrarium communicare conveniat
CXXII. Quod oporteat seorsum primum, post al-
locutiones episcoporum , orationem super catechu­ menos celebrari : et postquam catechumeni egressi fuerint, super eos, qui sunt in \ œnitentia, precem fieri. His etiam accedentibus ad manum sacerdotis, et discedentibus, tres orationes consummari fide­ lium : ita ut prima quidem sub silentio, secunda ve­ ro et tertia per exclamationes solitas expleantur, et ita demum pacem sibi invicem dabunt. Et postea­ quam dederit episcopus presbyteris osculum pacis, tunc laici sibi tribuent. Et ita sancta celebrabilur oblatio. Solis autem ministerio sacro deditis ad al­ tare ingredi, et communicare ibidem liceat.
De honore quem presbyteris diaconi, qui sub ipsis sunt, debent exhibere.
CXXIII. Quod non oporteat diaconum coram pres­
bytero sedere, sed jussione presbyteri sedeat. Si­ militer autem et diaconis honor habeatur ab obse­ quentibus, id est subdiaconis et omnibus clericis.
Quod subdiaconi a diaconico, id est a secretario, sint remoti.
CXXIV. Quod non oporteat subdiaconos habere locum in diaconico, et dominica vasa contincere.
Subdiaconos cum orariis assistere non debere.
CXXV. Quod non oporteat subdiaconum uti ora no, nec ostia derelinquere.
Lectores cantoresque cum orariis agere suum officium non debere.
CXXVI. Quod non oporteat lectores aut cantores orariis uti, et ita legere vel psallere.
Quod nullus ecclesiasticorum in tabernis comedere debeat.
CXXVII. Quod non oporteat sacro ministerio de­ ditos a presbyteris usque ad diaconos, et reliquum ecclesiasticum ordinem , id est usque ad subdiaco­ nos, lectores, cantores, exorcistas et ostiarios, et ex numero continentium et monachorum , ingredi ta­ bernas.
Quod subdiaconi non debeant benedicere, vel bene­ dictionem tribuere.
CXXVIII. Quod non oporteat subdiaconos panem dare, vel calicem benedicere.
De exorcistis qui non sunt ab episcopis ordinati.
CXXIX. Quod hi qui non sunt ab episcopis ordi­ nati, tam in ecclesiis, quam in domibus, exorcizare
non possint.
Quod de conviviis quæ ex agape fiunt, escarum partes accipi non debeant.
CXXX. Quod non oporteat sacro ministerio dedi­ tos clericos aut laicos ad agapem vocatos ciborum partes accipere, propterea quod hinc ecclesiastico ordini fiat injuria.
In ecclesiis prandia fieri non debere.
CXXXI. Quod non oporteat in domiciliis divinis, id eat in ecclesiis, convivia quæ vocantur agapae, fieri: nec intra domum Dei comedere, vel accubitus ster­ nere.
De Christiaris qui sabbatizare, vel juxta quemdam mo­ dum judaizare, noscuntur.
CXXXII. Quod non oporteat Christianos judaizare
et otiari in sabbato, sed operari eos in eodem die Preferentes autem in veneratione dominicum diem. si vacare voluerint, ut Christiani hoc faciant. Quod si reperti fuerint judaizare, anathema sint a Christo.
De viris cum mulieribus lavacra celebrantibus.
CXXXIII. Quod non oporteat sacris officiis dedi­ tos aut clericos, aut continentes vel omnem laicum Christianum, lavacra cum mulieribus celebrare, quia haec apud gentes reprehensio prima est.
De his qui cum hæreticis jungunt fædera nuptiarum.
CXXXIV. Quod non oporteat cum haereticis uni­ versis nuptiarum foedera celebrare, nec eis filios dare vel filias, sed magis accipere : si tamen Cbri­ stianos se fieri promittant.
Ab hæreticis eulogias accipere non debere.
CXXXV. Quod non oporteat ab hæreticis eulogiaa accipere, quae sunt maledictiones potius quam bene­ dictiones.
De schismaticis.
CXXXVI. Quod noR oporteat cum hæreticis aut schismaticis pariter orare.
De martyribus hæreticorum.
CXXXVII. Quod omnem Christianum non opor­ teat deserere martyres Christi, et ire ad pseudoma­ tyres, id est haereticorum, et quos ipsos constet hæ­ reticos exstitisse, hi namque sunt alieni a Deo : sint igitur anathema, qui ad tales accesserint.
De his qui angelos colunt.
CXXXVIII. Quod non oporteat Christianos Eccle­ siam Dei relinquere, et ire, atque angelos nominare, et congregationes facere : quæ interdicta noscuntur. Si quis igitur'inventus fuerit huic occultae idololatriæ serviens, sit anathema, quia derelinquit Dominum nostrum Jesum Christum, Filium Dei, et se idolola­ triæ tradidit.
De his qui incantationibus et phylacteriis utuntur.
CXXXIX. Quod non oporteat sacris officiis deditos, vel clericos, magos aut incantatores existere, aut fa­ cere phylacteria : quae animarum suarum vincula comprobantur. Eos autem qui his utuntur, ab Ec­ clesia pelli praecipimus.
De his qui ab hæreticis, vel Judæis, festivitatis eorum
dona suscipiunt.
CXL. QUId non oporteat a Judæis vel hæreticis ea quae muttuntur munera festiva suscipere, ncc cum eis festa celebrare.
De Christiania qui Judceorum azyma comedunt.
CXLI. Quod non oporteat azyma a Judxis acci­ pere, et communicare impietatibus eorum.
De Christianis celebrantibus festa gentilium.
CXLII. Quod non oporteat cum gentilibus festa cclebrare, et communicare pravitatibus eorum qui sine Deo sunt.
De episcopis qui eas quæ fiunt evocationes ad synodum vitant.
CXLIII. Quod non oporteat episcopos ad synodum
vocatos omnino contemnere, sed protinus ire, et do­ cere, vel discere ea quae ad correctionem Ecclesiæ vel reliquarum pertinent rerutn. Seipsum vero, qui contempserit, accusabit, nisi forte per ægritudinem ire non possit.
Qvod sine litteris sacro minitterio servientes profi­ cisci non debeant.
CXLIV. Quod non oporteat sacerdotem, vel cIeri­ cum, sine litteris proficisci canonicis.
Quod præter episcopum clericus proficisci non debeat.
CXLV. Quod non oporteat sacerdotem, vel cleri­ eum, praeter jussionem sui proficisci pontificis.
Ut subdiaconi ad ostia perseverent.
CXLVI. Quod non oporteat subdiaconos, saltern paululum, januas deserere, et orationi vacare.
Ut ad sacrarium mulieres non introeant.
CXLVII. Quod non oporteat ingredi mulieres ad altare.
De his qui circa mediam septimanam ad baptisma veniunt.
CXLVIII. Quod non oporteat ad baptisma quem­ quam post duas Quadragesimae hebdomadas admitti.
De redditione baptizandorum.
CXLIX. Quod oporteat eos qui ad baptisma ve­ niunt fidem discere, et quiuta feria septimanæ ma­ joris episcopo aut presbyteris reddere.
De his qui in ægritudine baptizantur.
CL. Quod oporteat eos qui in ægritudine perci­ piunt baptisma, postquam convaluerint, fidem per­ discere, et scire cujus muneris participes facti sint.
Ut post baptisma chrisma detur.
CLI. Quod oporteat eos qui baptizantur, post lavacrum, chrisma cœleste percipere, et regni Christi participes inveniri.
Oblationes offerri in Quadragesima non oportere.
CUI. Quod non oporteat in Quadragesima, pa­ nem benedictionis offerri in sabbato et dominico.
Non debere jejunium solvi in quinta feria majoris septimanæ.
CLIII. Quod non oporteat in Quadragesima, in ultima septimana quintæ feriæ jejunium solvere, to­ tamque Quadragesimam sine venerationt transire, magisque conveniat omnem Quadragesimam districto venerari jejunio.
Noti debere in diebus jejuniorum commemorationes martyrum fieri.
CLIV. Quod non oporteat in Quadragesima mar­ tyrum natalitia celebrari, sed eorum sancta comme­ moratio in diebus sabbatorum et dominicorum fieri conveniat.
Ut natalitia vel nuptiæ in Quadragesima non fiant.
CLY. Quod non oporteat in Quadragesima, aut nuptias, aut natalitia celebrar.
Ut in Christianorum non saltetur nuptiis.
CLVI. Quod non oporteat Christianos euntes ad nu­ ptias plaudere, vel saltare, sed venerabiliter cœna­ re, vel prandere, sicut Christianos decet.
Non licere clericis ludicris spectaculis interesse.
CLVII. Quod non oporteat sacerdotes, aut clericos quibuscunque spectaculis, in cœnis, aut in nuptiis, interesse : sed autequam thymelici ingrediantur, ex­ surgere eos convenit, atque inde discedere
Non congruere penitus Christianis comessationibus interesse.
CLVIII. Quod non oporteat sacerdotes, aut cieri.. cos ex collatis vel comessationibus convivia cele­ brare; hoc autem nec laicis posse congruere.
Non licere presbyteris introire ad altare, priusquam ingrediatur episcopus.
CLIX. Quod non oporteat presbyteros ante pro­ cessionem episcopi introire sacrarium et sedere, sed cum episcopo debent ingredi, vel in subselliis sedere, nisi forsitan infinitate detineatur, aut profi­
ciscatur episcopus.
Qui in agris vel possessionibus debeant ordinari.
CLX. Quod non oporteat in villulis aut in agris epi­ scopos constitui, sed visitatores. Verumtamen jampri­ dem constituti nihil faciant præter conscientiam epi­ scopicivitatis; similiter et presbyteri, præter consilium episcopi nihil agant.
Oblationes offerri in domibus non oportere.
CLXI. Quod non oporteat in domibus oblationes celebrari ab episcopis, vel presbyteris.
Quæ paallere vel legere in ecclesiis conveniat.
CLXII. Quod non oporteat plebeios psalmos in ecclesia cautare, nec libros, præter canonem, legi : sed sola sacra volumina Novi Testamenti, vel Veteris.
REGULÆ CONSTANTINOPOLITANÆ.
Sub Theodosio piissimo imperalore apud Constan­ tinopolim expositi sunt canones tres. Hae definitio­ nes exposite sunt ab episcopis 150, qui in idipsum apud Constantinopolim convenerunt, quando beatus Nectarius episcopus est ordinatus.
Ut ea quæ apud Nicæam constituta sunt immota permaneant; et de anarhemate Arianorum, Euno­ mianorum, Macedonianorum, Sabellianorum, Pho­ tinianorum, Marcellianorum et Apollinarianorum.
CLXIII. Fidem non violandam Patrum 318 qui apod Nicæam Bithyniæ convenerunt , sed manere
eam firmam et stabilem; et anathematizandam om­ nem hxresim, et specialiter Eunomianorum vel Anomianorum, et Arianorum vel Eudoxianorum. et Macedonianorum vel Spiritui sancto resistentium, et Sabellianorum, et Marcellianorum, et Photiniano­ rum, et Apollinarianorum.
De ordine singularum diœceseon, et de privilegiis quæ Ægyptiis, Antiochenis Constantinopolitanisque debentur.
CLXIV. Qui sunt super diœcesim episcopi, nequa.
' Legendum ultima: septimanm quinta reria. Cæterum textus hujus codicis sæpe magna obscuritate la­ borat. EDIT.
It.TaoL. LXVII.
e
quam a4 Ecclesias quae sunt extra præfixos sibi ter­ minos accedant, nec eas bac præsumptione confun­ dant : sed, juxta canones Alexandrinus antistes, quæ sunt in Ægypto regat solummodo, et Orientis epi­ scopi Orientem tantum gubernent, servatis privilc­ giis quæ Micænis canonibus Ecclesiæ Antiochenæ tributa sunt. Asianæ quoque diœceseos episcopi ea solum quæ sunt in Asiana diœcesi dispensent. Nec non et Ponti episcopi ea tantum quæ sunt in Ponto, et Thraciarum quæ in Thraciis sunt gubernent. Non vocati autem episcopi ultra suam diœcesim non accedant, propter ordinationes faciendas vel propter alias dispensationes ecclesiasticas. Servata vero quae scripta est de gubernationibus regula, manifestum est quod illa quæ suut per unamquamque provin-
ciam ipsius provinciæ synodus dispenset, sicut Ni­ cæno constat decretum esse concilio. Ecclesias au­ Lem Dei in barbaricis gentibus constitutas gubernari convenit, juxta consuetudinem, quae est a Patribus observata. Verumtamen Constantinopolitanus epi­ scopus habeat honoris primatum post Romanum episcopum : propterea quod urbs ipsa sit junior Roma.
De Maximi illicita ordinatione.
CLXV. De Maximo Cynico, et ejus inordinata consti­ tutione, qnae Constantinopoli facta est, placuit neque Maximum episcopum esse, vel fuisse, nec eos qui ab ipso, in quolibet gradu, clerici sunt ordinati, cum omnia quae ab eo4em perpetrata sunt in irritum deducta esse videantur.
REGULÆ ECCLESIASTICÆ XXVII
PROMULGATÆ A CHALCEDONENSI SANCTO CONCILIO.
De canonibus uniuscujusque concilii.
I. Regulas sanctorum Patrum, per singula nunc usque concilia eonstitutas, proprium robur obtinere accrevimus.
Quod non oporteat episcopos, aut quemlibet ex clero per pecunias ordinari.
II. Si quis episcopus per pecuniam fecerit ordina­ tionem, et sub pretio, redegerit gratiam, quae non potest vendi, ordinaveritque per pecunias episco­ pum, aut presbyterum, aut diaconum, vel quemlibct ex his qui connumerantur in clero, aut promoverit per pecunias dispensatorem, aut defensorem, vel quemquam, qui subjectus est regulae, pro suo turpis­ simi lucri commodo : is, cui hoc attentanti probatum 'uenit, proprii gradus pcriculo subjacebit. Et qui or-
dinalus est, nihil ex hac ordinalione, vel promotione, quae cst per negotiationem iacta, proliciat: sed sit alienus a dignitate, vel sollicitudine, quam pecuniis quæsivit. Si quis vero mediator tam turpibus et ne­ fandis datis vel acceptis exstiterit, siquidem cleri­ eus fuerit, proprio gradu decidat ; si vero laicus aut monachus, anathematizetur.
Quod non oporteat episcopos, clericos et monachos, prædia aliena conducere.
III. Pervenit ad sanctam synodum quod quidam, qui in clero videntur allecti, propter lucra turpia conductores alienarum possessionum liant, et sæcu­ laria negotia sub cura sua suscipiant: Dci quidem ministerium parvipendentes, sæcularium vero discur-
rentes domos, et propter avaritiam patrimoniorum collicitudines assumentes Decrevit itaque sanctum hoc magnumque concilium, nullum deinceps, non episcopum, non clericum, vel monachum, aut pos­ sessiones conducere, aut negotiis sæcularibus se miscere, preter pupillorum, si forte leges impo­ nant, inexcusabilem curam, aut civitatis episcopus ecclesiasticarum rerum soHicitudinem habere prae­ eipiat, aut orphanorum, et viduarum , earumque que sine uUa provisione sunt personarum, quæ maxime ecclesiastico indigent adjutorio , propter
timorem Domini causa deposcat. Si quis antemi traus­ gredi de cætero statuta tentaverit, hujusmodi ec­ clesiasticis increpationibus subjacebit.
De honore monachis competente, et ut nullus eorum tentet ecclesiastica aut sæcularia inquietare negotia, nec alienum servum præter conscientiam domini ejus suscipere.
IV. Qui vere et sincere singularem sectantur vi­ tam, competenter honorentur : quoniam vero qui­ dam, utentes habitu monachi, ecclesiastica negotia civiliaque conturbant, circumeuntes indifferenter ur­ bes, nec non et monasteria sibi instruere tentantes, placuit nullum quidem usquam ædificare aut consti­ tuere monasterium, vel orationis domum, praeter conscientiam civitaiis episcopi. Monachos vero per unamquamque civitatem, aut regionem, subjectos
esse episcopo, et quietem diligere, et intentos esse tantummodo jejunio, et orationi, in locis quibus re­ nuntiaverunt sæculo permanentes. Nec ecclesiasti­ eis vero, nec sæcularibus negotiis communicent, vel - in aliquo sint molesti, propria monasteria deseren­ tes, nisi forte bis præcipiatur propter opus neces­ sarium ab episcopo eivitatis. Nullum vero recipere in monasteriis servum obtentu monachi, praeter sui domini conscientiam. Transgredientem vero bane definitionem nostram excommunicatum esse decre­ vimus, ne nomen Dei blasphemetur. Verumtamen episcopum convenit civitatis competentem monaste­ riorum providentiam gerere.
Non transmigrandum. de, sivitate in civitatem.
V. De his qui transmigrant de civitate in civitatem episcopis aut clericis, placuit. ut canones qui de hac re a sanctis Patribus statuti sunt habeant pro­ priam firmitatem.
Quod non oporteat absolute quostibet ordinari.
VI. Nullum absolute ordinari debere presbyterum, aut diaconum, nec quemlibet in gradu ecclesiastico nisi specialiter Ecclesiæ civitatis, aut possessionis aut martyrii, aut monasterii qui ordinandus est pro- nuntictur. Qui vero absolute ordinantur decrevit
sancta synodus irritam baberi hujuscemodi manus , impositionem, et nusquam posse ministrare ad ordi­ natis injuriam.
De clericis et monachia non manentibus in suo pro­ posito.
VI!. Qui semel in clero deputati sunt, aut mona­ chorum vitam expetiverunt, statuimus, neque ad lui­ litiam, neque ad dignitatem aliquam venire munda­ nam, aut hoc tentantes, et non agentes pœnitentiam, quominus redeant ad hoc quod propter Dcum pri­ mitus elegerunt, anathematizari.
De clericis qui sunt in ptochiis, monasteriis, atque martyriis, quæ sub potestate episcoporum unius­ cujusque civitatis existunt.
VIII. Clerici qui præficiuntur ptocliiis vel qui or-
dinantor in monasteriis, et basilicis martyrum, sub episcoporum qui in unaquaque civitate sunt, secun­ dum sanctorum Patrum traditiones, potestate per­ maneant, nec per contumaciam ab episcopo suo dissiliant. Qui vero audent evertere hujuscemodi formaro quocunquc modo, nec proprio subjiciuntur episcopo , siquidem clerici sunt, canonum correptio­ nibus subjacebunt; si vero laici vel monachi fue­ rint, communione priventur.
Quod non oporteat clericoS, habentes adversus invicem negotia, proprium episcopum relinquere, et ad sæ­ cularia jadicia convolare.
IX. Si quis clericus adversus clericum habet ne­ gotium, non deserat episcopum proprium, et ad sae­ cularia percurrat judicia : sed prius actio ventiletur apud episcopum proprium, vel certe consilio ejus­
dem episcopi, apud quos utræque partes voluerint, iudicium continebunt. Si quis autem præter hæc fecerit, canonicis correptionibus subjacebit. Quod si clericus habet causam adversus episcopum proprium, vel adversus alteram, apud synodum provinciae ju­ dicetur. Quod si adversus ejusdem provinciæ me­ tropolitanum episcopus vel clericus habet querelam, petat primatem diœceseos, aut sedem regia urbis Constantinopolitanæ, et apud ipsam judieetur.
Quod non liceat clericum ix duarum civitatum ecclesiis ministrare.
X. Non licore elerieum ia duarum civitatum con­ scribi simul ecclesiis, et in qua initio ordinatus est, et ad quam confugit, quasi ad potionem, ob inanis gloriæ cupiditatem. Hoc aotem facientes revocari
debere ad sunt ecclesiam, in qua primitus ordinati sunt, et ibi tantummodo ministrare. Si veHo jam qots translatus est ex alia in aliam ecclesiam, prio­ ris ecclesiæ, vel martyriorum quæ sub ea sunt, aut ptochiorum aut xenodochiorum rebus in nullo com­ municet. Eos vero qui ausi fuerint, post definitio­ nem magnæ et universalis hujus synodi, quidquam ex his qua; sunt prohibita, perpetrare, decrevit san­ cta synodus a proprio hujusmodi gradu recedere.
Quod non oporteat egenis epistolia tribui : honestiores autem commendatitiis. lilteris approbari.
XI. Omnes pauperes, et indigentes auxilio, rum proficitcuntur sub probatione, epistoliis vel eccle­ siasticis pacificis tantummodo commendari decrevi-
mus, et non commendatitiis litteris, propter quod commendatitias litteras honoratioribus tantummodo præstari personis conveniat.
Ut ncquuquam in duos metropolitanos provincis iii­ vidalur.
XII. Pervenit ad nos quod quidam, praeter eccle­ siastica statuta facientes. convolarunt ad potestates, et per pragmaticam formam in duo unam provinciam diviserunt, ita ut ex hoc facto duo metropolitani esse videaatur in una provincia : statuit ergo sancta synodus de reliquo nihil ab episcopis tale tentari, alioqui qui hoc adnisus fuerit amissione gradus proprii subjacebit Quæcunque vero civitates literis imperialibus metropolitani nominis honore subnixæ sunt, honore tantummodo perfruantur, et qui Eccle­
sam ejus gubernat episcopus , salvis scilicet veræ metropolis privilegiis suis.
Quod non oporteat peregrinos clericos sine commen­ datitiis litteris ministrare.
XIII. Peregrinos clericos, et lectores, in alia civi tate, præter commendatitias litteras sui cpiscopi, nusquam penitus ministrare debere.
Quod nOlI liceat clerico uxorem sectæ alterius ac­ cipere.
XIV. Quoniam in quibusdam provinciis concessum est lectoribus et psaltis uxores ducere, statuit san­ eta synodus non licere cuiquam ex his accipere sectae alterius uxorem. Qui vero ex hujusmodi con­ jugio jam filios susceperunt, siquidem præventi suo, ut ex se genitos apud hæreticos baptizarent, offerre eos Ecclesiae catholicae communioni conveniet, non
baptizatos autem non posse ulterius apud hæreticos baptizari. Sed neque copulari debet nuptura hære­ tico, Judæo, vel pagano , nisi forte promittat ad orthodoxam fidem se personam orthodoxe copulan­ dam transferre. Si quis autem hanc definitionem sanctæ synodi transgressus fuerit, correptioni cano­ nicae subjaccbit.
De diaconissis mulieribus.
XV. Diaconissam non ordinandam ante annum quadragesimum, et hanc cum summo libramine : si vero suscipiens manus impositionem, et aliquantum temporis in ministerio permanens, semetipsam tra­ dat nuptiis, gratiæ Dei contumeliam faciens, anathc­ malizetur hujusmodi cum eo qui eidem copulatur.
De virginibus.
XVI. Virginem quæ sc Deo Domino consecravit, similiter et monachum, non licere nuptial a jura con­ trahere: quod si hoc inventi fuerint perpetrantes, excommunicentur. ConfitenLibus autem decrevimus ut habeat auctoritatem ejusdem loci episcopus mise­ ricordiam humanitatemque largiri.
De parochiis.
XVII. Singularum Ecclesiarum rusticas parochias vel possessiones manere inconcussas illis episcopis qui eas retinere noscuntur, et maxime, si per tre­ cennium, eas absque vi obtinentes, sub dispensatio­ ne rexerunt: quod si intra tricennium facta fucrit de his, vel fiat altercatio, licere eis, qui se læsos
asserunt apud sanctam synodum provinciæ de his movere certamen. Quod si quis a metropolitano læ­ ditur, apud primatem dioecescos, aut apud Constan­ tinopolitanam sedem judicetur, sicut superius dictum est. Si qua vero civitas potestate imperiali novata est, aut si protinus innovetur, civiles dispositiones ct publicas ecclesiasticarum quoque parochiarum ordines subsequantur.
De conjuratione, vel conspiratione.
XVIII. Conjuralionis vel conspirationis crimen et ab exteris legibus est omnino prohibitum : multo magis hoc in Dei Ecclesia ne fiat, admonere conve­ niet. Si qui ergo clerici aut monachi reperti fuerint conjuranles, aut conspirantes, aut insidias ponentes episcopis aut clericis, gradu proprio penitus abji-
ciantur.
Quod oporteat per provincias bis in anno concilia celebrari.
XIX. Pervenit ad aures nostras, quod in provinciis statuta episcoporum concilia minime celebrentur, et ex hoc plurima negligantur ecclesiasticarum cau­ sarum, quæ correctione indigeant. Decrevit itaque sancta synodus, secundum canones Patrum bis in anno episcopos in idipsum, in unaquaque provincia convenire, quo metropolitanus antistes probaverit, et corrigere singula, si qua fortassis emerserint. QuicuMque vero non advenerint episcopi, resident autem in suis civitatibus, et hoc, dum in sua incolu­ mitate consistunt, omnique inexcusabili et necessa­ na occupatione probantur liberi, fraterno corripian­
tur affectu.
Quod minime clericos transmigrari conveniat.
XX. Clericos in ecclesia ministrantes, sicut jam constituimus, in alterius civitatis ecclesia statutos licri non oportet: sed contentos esse in quibus ab initio ministrare meruerunt, exceptis illis qui, pro­ prias amittentes provincias, ex necessitate ad aliam ecclesiam transierunt. Si quis autem episcopus post bane definitionem susceperit clericum ad alium epi­ scopum pertinentem , placuit et susceptum et susci­ pientem communione privari, donec is qui migra­ verat clericus ad propriam fuerit regressus eccle­ siam.
De episcoporum aut clericorum accusatoribus.
XXI. Clericos aut laicos accusantes episcopos, aut clericos passim, et sine probatione, ad accusa- tioncm recipi non debere, nisi prius eorum discutia­ tur existimationis opinio.
Quod non liceat clericis post mortem sui episcopi res ad eum pertinentes diripere.
XXII. Non licere clericis, post obitum sui episco­ pi, res ad eum pertinentes diripere, sicut antiquis quoque est canonibus constitutum. Quod si hoc fa-
cere tentaverint, graduum suorum periculo subja­ ccbunt.
De clericis et monachIs qui, præter voluntatem sui episcopi, ad urbem regiam Constantinopolim ve­ niunt.
XXIII. Pervenit ad aures sancti concilii quod quidam clerici, et monachi, quibus nil ab episcopo suo commissum est, est autem quando et commu­ nione ab eo privantur, pervenientes ad urbem rc­ giam Constantinopolitanam, in ca diutius immoren­ tur, excitantes turbas, et statum ecclesiasticum com­ moventes, subvertentes etiam quorumdam domos : decrevit sancta synodus hujusmodi primo quidem per defensorem Constantinopolitanae sanctæ Eccle­ siæ commoneri, ut egrediantur ab urbe regia : quod
si iisdem negotiis impudenter insisTant, etiam nolen­ tcs idem defensor expellat, ut ad propria loca per­ veniant.
Quod non liceat monasteria, quæ consecrata sunt, diversoria sæcularia fieri.
XXIV. Quae scmel dedicata sunt monasteria, con­ silio episcoporum, maneant perpetuo monasterio, et res quæ ad ea pertinent monasteriis reservarit nec posse ea ultra fieri saecularia habitacula : qui vero hoc fieri permiserint, canonum sententiis sub­ jacebunt.
Quod non oporteat ordinationes episcoporum diu differre.
XXV. Quoniam quidam metropolitanorum, quan. tum comperimus, negligunt commissos sibi greges, et ordinationes episcoporum facere differunt, pia.
cuit synodo intra tres menses ordinationes episco­ porum celebrari: nisi forte necessitas inexcusabilis praeparet tempus dilationis extendi : quod si hoc minime fecerit, correptioni ecclesiasticae subjacebit, verumtamen redditus Ecclesiae viduatæ penes aeco­ nomum ejusdem Ecclesiae integri reserventur.
De dispensatoribus singularum Ecclesiarum.
XXVI. Quoniam in quibusdam Ecclesiis, ut rumore comperimus, praeter œconomos, episcopi facultates ecclesiasticas tractant, placuit omnem Ecclesiam habentem episcopum habere aeconomum de clero proprio, qui dispenset res ecclesiasticas, secundum sententiam episcopi proprii, ita ut Ecclesix dispeu­ satio præter testimonium non sit, et ex hoc disper-
gantur ecclesiasticae facultates, et sacerdotio male­ dictionis derogatio procuretur : quod si hoc minime fecerit, divinis constitutionibus subjacebit.
De his qui rapiunt puellas.
XXVII. Eos qui rapiunt mulieres, sub nomine si­ mul habitandi, cooperantes, aut conniventes raptu­ ribus , decrevit sancta synodus, ut siquidem clerici sunt, decidant gradu proprio ; si vero laici, anathe­ matizentur.
CANONES SYNODI SARDICENSIS XXI.
De episcopis etiam laica communione privandis, qui civitate. mutaverunt.
I. Osius episcopus dixit: Non minus mala consue. tudo, quam perniciosa corruptela, funditus eram­ cauda est, ne cui liceat episcopo de civitate sua ad aliam transire civitatem ; manifesta est eniti causa
qoa hoc facere tentat , eum nullus in hac re inven­ tus sit episcopus qui de majore civitate ad minorem transiret. Unde apparet avaritiæ ardore eos inflam­ mari, et ambitioni servire, et ut dominationem agant. Si omnibus placet, hujusmodi pernicies sae­ vius et austerius vindicetur, ut nec laicam commu­ nionem habeat qui talis est. Responderunt universi: Placet.
Item de iisdem episcopis, ut si per ambitionem sedem mutaverint, nec in exitu communionem, saltem lai­ cam, consequantur.
II. Osius episcopus dixit: Etiam si talis aliquis exstiterit temerarius, ut fortassis excusationem affe­ rens asseveret quod populi litteras acceperit, cum manifestum sit potuisse plures praemio et mercede
corrumpi eos qui sinceram fidem non habent, ut clamarent in Ecclesia, et ipsum petere viderentur episcopum : omnino bas fraudes damnandas esse arbitror, ita ut nec laicam in fine communionem talis accipiat. Si vobis omnibus placet, statuite. Sy­ nodus respondit : Placet.
Ut inter discordes episcopos comprovinciales antistite, audiant; quod si damnatus appellaverit Romanum pontificem, id observandum quod ipse censuerit.
III. Osius episcopus dixit: Illud quoque necessario adjiciendum est, ut episcopi de sua provincia ad aliam provinciam, in qua sunt episcopi, non trans­ eant, nisi forte a fratribus suis invitati, ne videan­ tur januam claudere charitatis. Quod si in aliqua provincia aliquis episcopus contra fratrem suum episcopum litem habuerit, unus de duobus ex alia
provincia advocet episcopum cognitorem. Quod si aliquis episcopus judicatus fuerit in aliqua causa, et putat se bonam causam habere , ut iterum concilium renovetur, si vobis placet, sancti Petri apostoli me­ moriam honoremus, ut scribatur ab his qui causam examinarunt Julio Romano episcopo, et si judica­ verit renovandum esse judicium, renovetur, et det jadices : si autem probaverit talem causam esse, ut non refricentur ea quae acta sunt, quae decreverit confirmata erunt. Si hoc omnibus placet. Synodus respondit: Placet.
Ut nullus accusati sedem usurpet episcopi.
IV. Gaudentius episcopus dixit: Addendum, si placet, huic sententie, quam plenam sanctitate pro-
tulisti, ut cum aliquis episcopus depositus fuerit eo­ rum episcoporum judicio qui in vicinis locis com­ morantur, et proclamaverit agendum sibi negotium in urbe Roma , alter episcopus in ejus cathedra post appellationem ejus qui videtur esse depositus, omni­ no non ordinetur, nisi causa fuerit in judicio episco­ pi Romani determinata.
Quando quis debeat a vicinis provinciæ episcopis ordinari.
V. Osius episcopus dixit: Si contigcrit in una pro­ vincia, in qua plurimi fuerint episcopi, unum forte remanere episcopum, ille vero per negligentiam no­ luerit ordinare episcopum, et populi convenerint, episcopos vicinae provinciae debere illum prius con­ venire episcopum qui in ea provincia moratur, et
ostendere quod populi petant sibi rectorem, et hoc justum esse, ut et ipsi veniant, et cum ipso ordi­ nent episcopum. Quod si conventus litteris tacuerit, et dissimulaverit, nihilque rescripserit, satisfacien­ durn esse populis, ut veniant ex vicina provincia episcopi, et ordinent episcopum.
De non ordinandis episcopis per vicos et modicas civitates.
VI. Licentia vero danda non est ordinandi episeo­ pum aut in vico aliquo, aut in modica civitate, cui sufficit unus presbyler, quia non est necesse ibi episcopum fieri, ne vilescat nomen episcopi et auctoritas. Non debent illic ex alia provincia invitati facere episcopum, nisi aut in his civitatibus quæ episcopos habuerunt, aut si qua talis, aut tam popu-
losa civitas, quae merelur habere episcopum. Si hoc omnibus placet. Synodus respondit : Placet.
De provinciali synodo relractanda per vicarios episcopi urbis Romæ, si ipse decreverit.
VII. Osius episcopus dixit: Placuit autem ut si episcopus accusatus fuerit, et judicaverint congregati episcopi regionis ipsius, et de gradu suo eum deje­ cerint, si appellaverit qui dejectus est et confuge­ rit ad episcopum Romanae Ecclesiae, et voluerit se audiri; si justum putaverit ut renovetur examen, scribere his episcopis dignetur, qui in finitima et propinqua provincia sunt, ut ipsi diligenter omnino requirant, et juxta fidem veritatis definiant: quod si is qui rogat causam suam iterum audiri depreca­ tione sua moverit episcopum Romanum, ut e latere
suo presbylcrum mittat, erit in potestate episcopi quid velit, et quid aestimet. Et si decreverit mitten­ dos esse qui præsentes cum episcopis judicent, ba­ bentes ejus auctoritatem a quo destinati sunt, erit in suo arbitrio; si vero crediderit episcopos suffi­ cere ut negotio terminum imponant, faciet quod sapientissimo consilio judicaveric.
Quando, et in quibus causis, episcopi ad comitatum ire debeant.
VIII. Osius episcopus dixit: Importunitates et ni­ mia frequentia, et injustae petitiones fecerunt nos non tantam habere vel gratiam , vel fiduciam , dum quidam non cessant ad comitatum ire episcopi, et maxime Afri, qui, sicut cognovimus, sanctissimi fra­ tris et coepiscopi- nostri Grati salutaria consilia sper-
nunl atque contemnunt, ut non solum ad comitatum multas, ei diversas, Ecclesiæ non profuturas perfe­ rant causas, neque ut fieri solet, aut oportet, ut pau­ peribus, aut viduis, aut pupillis subveniatur, sed et dignitates sæculares, et administrationes, quibusdam postulent. Hæc itaque pravitas olim non solum mur­ murationes, sed et scandala excitat. Honestum esl autem ut episcopi intercessionem his praestent qui inqua vi opprimuntur, aut si vidua aflligatur, aut pupillus exspolietur : si tamen isthæc nomina justam habeant causam aut petitionem. Si vobis ergo, fra­ tres charissimi , placet, decernite , ne episcopi ad comitatum accedant, nisi forte hi qui religiosi im­ peratoris litteris vel invitati vel vocati fuerint. Sed quoniam sæpe contingit ut ad misericordiam Eccle-
suæ confugiant qui injuriam patiuntur, aut qui pec- , cantes in exsilin vel insulis damnantur, aut certe quamcunque sententiam suscipiunt, subveniendum est his , et sine dubitatione petenda indulgenda. Hoc ergo decernite, si vobis placet Universi dixe­ runt: Placet et constituatur.
De diaconis ad comitatum dirigendis.
IX. Osius episcopus dixit : Hoc quoque providen­ tia vestra tractare debet, qui decrevistis, ne episco­ porum improbitas nitatur, ut ad comitatum pergant. Quicunque ergo, qnales superius memoravimus, preces habuerint, vel acceperint, per diaconum suum mittant, quia persona ministri invidiosa non est, et quæ impetraverit, celerius poterit referre; et hoc consequens esse videtur, ut de qualibet provincia
episcopi ad eum fratrem et coepiscopum nostrum preces mittant, qui in metropoli consistit, ut ille et diaconum ejus, et supplicationes destinet. tribuens commendatitias epistolas pari ratione ad fratres et coepiscopos nostros, qui in illo tempore in his regio­ nibus , et urbibus morantur, in quibus felix et bea­ tus Augustus rempublicam gubernat. Si vero habet episcopus amicos in palatio, qui cupit aliquid, quod tamen honestum est, impetrare , non prohibetur per diaconum suum rogare, ac significare his quos scit benignam intercessionem absenti posse præstare, si tamen opportunum fuerit.
Quod ad comitatum pro pupillis. et viduis, ac necessista­ tem pOlientibus, sit eundum.
X. Qui vero Romam vcnerint, sicut dictum est,
sanctissimo fratri et coepiscopo nostro Romanæ Ec- I clesiae preces, quas habent, tradant, ut et ipse prius examinet, si honestæ et justæ sunt, et præstet di­ ligentiam atque sollicitudinem, ut ad comitatum perferantur. Universi dixerunt placere sibi, et ho­ nestum esse consilium. Alypius episcopus dixit: Si propter pupillos et viduas, vel laborantes, qui cau­ sas iniquas habent, susceperint peregrinationis in­ commoda, habebunt aliquid rationis; nunc vero cum ea postulant praecipue, quae sine invidia hominum, et sine reprehensione esse non possint, non necesse est ipsum ire ad comitatum.
Ut qui in canali sunt episcopi euntes ad comitatum sollicite discutiant.
XI. Gaudentius episcopus dixit: Ea quæ salubriter
providistis convenientia , et æstimatione omnium et Deo placitura, tenere hanc firmitatem possun!, si me­ tus huic sententiæ conjungatur. Scimus enim et ipsi sæpissime propter paucorum impudentiam religiosum sacerdotale nomen fuisse reprehensum. Si igitur ali­ quis contra omnium sententiam nisus voluerit ambi­ tioni magis placere quam Deo, is debet scire, causis redditis, honorem dignitatemque se amissurum : quod ita demum compleri poterit, si unusquisque nostrum, qui in canali constitutus est, cum progre­ dientem episcopum viderit, inquirat transitum ejus, causas videat, quo tendat agnoscat; et siquidem eum invenerit ire ad comitatum , requirat et illud, quod superius comprehensum est, ne forte invitatus est, ut ci facultas cundi permittatur. Si vero, ut superius
memoravit sanctitas vestra, propter desideria et aiu. bitiones ad comitatum pergat, nec in litteris ejus sub. scribatur, neque in communionem recipiatur. Si vo­ bis placet, omnium sententia confinnari debet. Uni­ versi dixerunt bonestum esse, et placere sibi hanc constitutionem.
De his qui ignorant quid sit in synodo constitutum.
XII. Osius episcopus dixit : Sed et moderatio ne­ cessaria est, dilectissimi fratres, ne subito adbuc aliqui, nescientes quid decretum sit in synodo, veniant ad civitates eas quæ in canali sunt. Debet ergo episcopus civitatis ipsius admonere eum et instruere, et ex eo loco liaconum suum mittat, admonitus ipse tamen redeat in parochiam suam.
De laicis non temere faciendis episcopis.
XIII. Osius episcopus dixit : Et hoc necessarium arbi­ tror, ut diligentissime tractetis, si forte aut dives aut scholasticus de foro, aut ex administratione episcopus fuerit postulatus, ut non prius ordinetur nisi et te­ ctoris munere et officio diaconi aut presbyteri fuerit perfunctus, ut per singulos gradus, si dignus fuerit, ascendat ad culmni episcopatus. Potest enim per has promotiones, quæ habebunt utique prolixum tempus, probari qua fide sit, qua modestia, qua gravitate, et verecundia. Et si dignus fuerit probatus, diviuo sa­ cerdotio illustretur, quia conveniens non est , Dee ratio vel disciplina patitur, ut temere et leviter or­ dinetur aut episcopus, aut presbyter, aut diaconus, maxime cum et magister gentium Apostolus ne hoc feret denuntiasse et prohibuisse videatur, sed hi
quorum per longum tempus examinata sit vita et merita fuerint comprobata.
Quandiu episcopus in aliena civitate moretur.
XIV. Osius episcopus dixit : Et hoc qooque statuere debetis, ut ex alia civitate cum venerit ad aliam civitatem, vel ex provincia sua ad aliam provinciam , et ambitioni magis quam devo­ tioni serviens voluerit in aliena civitate multo tem­ pore residere. Forte enim evenit episcopum loci non esse tam instructum, neque tam doctum, is vero qui advenit incipiat contemnere eum, et frequenter facere sermonem, ut dehonestet et infirmet illius personam , ita ut ex hac occasione non dubitet relin­ quere assignatam sibi Ecclesiam, et transeat ad alie-
nam. Definite ergo tempus , quia et non recipi epi scopum inhumanum est, et si diutius resideat, perni­ ciosum est : hoc ergo ne fiat, providendum est. Me­ mini autem superiore concilio fratres nostros consti­ tuisse ut si quis laicus in ea , in qua commoratur civirate, tres dominicos dies, id est per tres septima­ nas, non celebrasset conventum, communione priva­ retur. Si hæc circa laicos constituta sunt, multo magis episcopo nec licet, nec decet, si nulla sit tam gravis necessitas quæ detineat ut amplius a supra­ scripto tempore absens sit ab Ecclesia sua. Uuiversi dixerunt placere sibi.
Ne liceat episcopo a sua Ecclesia plus tribus hebdo­ madibus abesse,
XV. Osius episcopus dixit : Quia nihil præteirmitti
oportet, sunt quidam fratres et coepiscopi nostri qui non in ea civilale in qaa Videntur episcopi esse constituti, vel certe partam rem illic habeant, alibi autem idonea prædia habere cognoscuntur, vel affe­ ctionem proximorum, quibus indtrigeant: hactenos permitti eis oportet ut accedant ad possessiones suas, et disponant, vel ordinent fructum laboris sui, ut post tres dominicos, id est post tres hdebdomadas, si morari necesse est, in sais potius fundis morentur. Aut si est proxima civitas , in qua est presbyter, ne sine ecclesia videatur facere diem dominicum , illuc accedat, ut neque res domesticae per absentiam ejus detrimentum sustineant, et non frequenter veniendo ad civitatem in qua episcopus moratur, suspicionem jactantiæ et ambitionis evadat. tJniversi dixerunt
placere sibi.
De clericis a communione summoris ab alio non reci­ piendis episcopo.
XVI. Osius episcopus dixit: Hoc quoque omnibus placet, ut sive diaconus, sive presbyter, sive qnis cle­ ricorum ab episcopo suo communione fuerit priva­ tus, et ad alterum perrexerit episcopum, et scierit ad quem confugit, eum ab episcopo suo fuisse abje­ ctum, non oportet ut ei communionem indulgeat : quod si fecerit, sciat se convocatis episcopis causas esse dicturum. Universi dixerunt: Hoc statutum et pacem servabit, et concordiam custodiet.
De excommunicatis apud vicinos episcopos audiendis.
XVII. Osius episcopus dixit: Quod me adhuc nso­ vet reticere non debeo, si episcopus, qui forte ira­
cundus (quod esse non debet) cito et aspere commo­ vetur adversus presbyterum , sive diaconum suum, et eiterminare eum de Ecclesia voluerit , providen­ dum est ne innocens damnetur, aut perdat commu­ nionem : et ideo habeat potestatem is qui abjectus est at episcopos finitimos interpellet, et causa ejus audiatur, ac diligentius tractetur, quia non oportet ei negare audientiam roganti; et ille episcopus qui iuste aut injuste eum abjecit, patienter accipiat ut negotium discutiatur, ut vel probetur sententia ejus a plurimis, vel emendetur. Tamen priusquam omnia diligenter et fideliter examinentur , eum, qui fuerit a communione separatus, ante cognitionem nullus debet præsumere ut eum communione societ. Hi vero qui conveniunt ad audiendum, si viderint cle-
ricorum esse studium, et superbiam, quia non decet, ut episcopus injuriam, vel contumeliam patiatur, se­ veriuribus eos verbis castigent, ut obediant honesta
præcipienti episcopo , qui sicut ille clericis sincerutn exhibere debet amorem charitatis, ita quoque vicis­ sim ministri infucata debent cpiscopo suo exhibere obsequia.
De non sollicitandis clericis alienis.
XVIII. Januarius episcopus dixit : lllud quoque statuat sauctitas vestra, ut nulli episcopo liceat alle­ rius episcopi civitatis ministrum ecclesiasticum solli­ citare, et in suis parochiis ordinare. Universi dixe­ runt: Placet, quia ex his contentionibus solet oasci discordia, et ideo prohibet omnium sententia Me quis hoc facere audeat
De non ordinandis clericis alienis sine sui consensu epistopi.
XIX. Osius episcopus dixit : Et hoc universi con­ stituimus, ut quicunque ex alia parochia volucrit alienum ministrum sine consensu episcopi ipsius et voluntate ordinare, non sit rata ordintio ejus. Qui­ cunque autem hoc usurpaverit, a iratribus et coe­ piscopis nostris et admoneri debet, et corrigi.
De presbyteris et diaconis qui Thessalonicam veniunt, quantum temporis ibi resideant.
XX. Aetius episcopus dixit : Non ignoratis quanta et qualis sit Thessalonicensium civitas; sæpe ad eam veniunt ex aliis regionibus presbyteri et diaconi, et non sunt contenti brevi tempore morari, sed aut re­ sident ibi, aut certe vix post longa spatia ad sua re­ dire coguntur. Universi dixerunt: Ea tempora, quæ
constituta sunt circa episcopos, et circa has personas observari debent.
De suscipiendis Id. qui persecutionem patiuntur.
XXI. Osius episcopus dixit: Suggerente fratrc et coepiscopo nostro Olympio, etiam hoc placuit, ut si aliquis vim perpessus est, et inique expulsus, pro disciplina, et catholica confessione vel defensione ve­ ritatis, effugiens pericula, Innocens et devotus ad aliam venerit civitatem , non prohibeatur immorari, quandiu, aut redire possit, aut injuria ejus remedium acceperit, quia durum est eum qui persecutionem patitur non recipi, etiam et larga benevolentia, et humanitas ei est exhibenda.
Expliciunt canones sive decreta concilii Sardicen-
sis. Subscripserunt autem omnes episcopi, sic: Ego ille episcopus illius civitatis et provincæ illius, ita credo sicut scriptum est supra.
SYNODUS APUD CARTHAGINEM AFRICANORUM, QUÆ CONSTITUIT CANONES NUMERO CXXXVIII.
Post consulatum gloriosissimorum imperatorum Honorii XII et Theodosii VIII Augustorum, VIII cal. Junias, Carthagine, in secretario basiliæ Fausti, cum Aurelius papa, una cum Vaicntino prima scdis pro­ vinciæ Numidiæ, Faustino Ecclesiæ Potentinæ, pro­ VinCiæ Italic Piceni, legato Ecclesiae Romanæ, sed et legatis diversarum provinciarum Africanarum, id cst Numidiarum duarum, Byzacencæ, Mauritaniæ Cæ­ sariensis, sed et Tripolitanæ, et Vincentio Colositano, Fortunatiano et cæteris episcopi; provinciæ procou­ sularis residentibus CCXVII, necnon Philippo et Asello presbyteris atque legatis Romanæ Ecclesiæ , conse.
dissent, astantibus diaconis, Aurelius episcopus dixit: Post diem præstitutam concilii, ut recordamini, fra­ tres beatissimi, multa flagitata sunt, exspectantes fratres nostros, qui nunc ad præsentem synodum le­ gati advenerunt, quae gestis necesse est socientur : qua de re Domino Deo nostro de tantæ congregatio­ nis coetu gratias referimus. Superest ut tam esem­ plaria Nicæni conciti!, quæ nunc habemus, et a Pa­ tribus constituta sont, quam etiam hic a decessori­ bus nostris eamdem synodum firmantes, vel qum le­ cundum formam per omnes clericorum gradus, a summo usque ad ultimum, salubriter ordinata sunt in medium proferantur. Ab universo concilio dictum est: Proferantur.
Daniel notarius recitavit. Nicaeni concilii fidei pro-
fessio, vel staluta ita se habent, et cum diceret, Faustinus episcopus plebis Potentinae, provinciæ Ita­ liæ Piceni, legatus Rom. Ecclesiæ dixit: Injuncta nobis sunt a sede apostolica aliqua per scripturam, aliqua etiam in mandatis, cum vestra beatitudine tractanda , sicut in gestis superioribus meminimus, hoc est de Nicænis canonibus, ut conserventur, et constituta eorum, et consuetudo, quia et aliqua or­ dine et canone tenentur, aliqua consuetudine fir­ mata sunt. De his ergo primitus, si placet beatitu­ dini vestræ , tractemus 9 et postea caetera quæ acta vel inchoata sunt inserta firmabuntur, ut et ad se­ dent venerandam rescriptis vestris intimare possitis, ad quae nos admonuisse apud venerabilem papam evidenter clareat, licet et capitula actionum jam in-
serta sint gestis. De ipsis ergo , ut superius dixi , quid vestrae beatitudini placeat, agere debemus. Ve­ niat ergo commonitorium in medium, ut scire possit vestra beatitudo quid in eo contineatur, ut ad sin­ gula respondeatur.
Aurelius episcopus dixit : Proferatur commonito­ num, quod fratres et consacerdotes nostri in actis nuper allegaverunt, et cætera quae acta sunt vel agenda sunt subsequentur.
Daniel notarius recitavit. Commonitorium fratri Faustino, et filiis Philippo, et AseUo presbyteris, Zo­ simus episcopus. Vobis commissa negotia non latent vos, ita ac si nostra, imo quia nostra ibi in vobis præsentia est, cuncta peragite, maxime cum et hoc nostrum possitis habere mandatum , et verba cano-
Dum, quae in pleniorem firmitatem huic commonito­ no inseruimus. Ita enim dixerunt fratres in Nicaeno concilio, cum de episcoporum appellatione decerne­ rent.
Placuit autem ut si episcopus accusatus fuerit, et judicaverint congregati episcopi regionis ipsius, et de gradu suo dejecerinteum, et appellasse videatur, et confugerit ad beatissimum Ecclesiæ Romanæ epi­ scopum, et voluerit audiri, et justum putaverit, ut renovetur examen , scribere his episcopis dignetur, qui in finitima et propinqua provincia sunt, ut ipsi diligenter omnia requirant, et juxta fidem veritatis defimant Quod si quis rogat causam suam iterum audiri, et deprecatione tua moverit episcopum Ro­ manum, ut de latere suo presbyterum mittat, erit
in potestate episcopi quid velit, et quid existimet. Et si decreverit mittendos esse qui praesentes cum episcopis judicent, habentes auctoritatem ejus, a quo destinati sunt, erit in ejus arbitrio. Si vero crediderit sufficere episcopos , ut negotio terminum imponant faciet quod sapientissimo consilio suo judicaverit.
Et cum recitaret, Alypius episcopus Eeclesiae Ta­ gastensis, legatus provinciae Numidiae, dixit: De hoc jam superioribus etiam litteris concilii nostri rescripsimus, et id nos servaturos profitemur, quod in Nicaeno concilio constitutum est; adhuc tamen me movet, quomodo cum inspiceremus Græca exem­ plaria hujus synodi Nicænæ, ista ibi, nescio qua ra­ tione , minime invenimus, unde petimus veneratio­ nem tuam , sancte papa Aureli, ut quia hoc authen-
ticum concilium Nicaenum in urbe dicitur esse Con­ stantinopolitana, aliquos cum scriptis tuae sanctitatis mittere digneris , et non solum ad ipsum sanctum fratrem nostrum Constantinopolitanum episcopum , sed etiam ad Alexandrinum , et Antiocbeuum vene­ rabiles sacerdotes, qui boc nobis concilium sub astipulatione litterarum suarum dirigant, ut omnis postmodum ambiguitas auferatur, quia nos ita, ut frater Faustinus attulit, minime invenimus ista, nos tamen paulisper servaturos, ut antea dixi, donec in­ tegra exemplaria veniant, profitemur. Petendus est autem litteris nostris etiam venerabilis Ecclesiæ Ro­ manae episcopus Bonifacius, ut ipse quoque dignetur ad memoratas Ecclesias aliquos mittere, qui eadem exemplaria debeant secundum ejus scripta perferre,
nunc autem memorati Nicæni concilii qualia exem­ plaria habemus, his gestis sociamus.
Faustinus episcopus, legatus Ecclesiae Romanae, dixit: Nec vestra sanctitas praejudicat Ecclesiae Ro* manae, sive de hoc capitulo, sive de aliis, quia di­ cere dignatus est frater noster et coepiscopus Aly­ pius, dubios esse canones : sed haec ipsa ad sanctum et beatissimum papam nostrum scribere dignemini, ut et ipse integros canones inquirens cum vestra san­ ctitate de omnibus constitutis tractare possit. Suffi­ cit autem ut ipse beatissimus episcopus urbis Ruinae, sicut et vestra sanctitas apud se tractat, ita et ipse inquirat, ne contenlio inter Ecclesias nasci videatur, sed magis charitate fraterna deliberare possitis, ipso rescribente, quod melius observari debeat.
Aurelius episcopus dixit: Praeter ista, quæ deprom­ psimus actis, necesse est ut etiam nostrae parvitatis litteris sancto fratri et consacerdoti nostro Bonifacio singula quae tractamus plenissime intimemus. Ergo si omnibus placet prosecutio nostra, ore omnium con­ discamus. Universum concilium dixit: Placet.
Novatus episcopus, legatus Mauritaniae Sitifensis, dixit: Nunc meminimus hoc commonitorio etiam de presbyteris vel diaconibus contineri, qualiter au­ diri ab episcopis suis vel a finitimis debeant, quod in Nicæno concilio minime legimus, unde hoc ipsum jubeat sanctitas vestra recitari.
Aurelius episcopus dixit: Recitetur ad locum etiam noc quod deposcitur. Daniel notarius recitavit. De appellationibus autem dcricorum, id est minoris
loci, est ipsius synodi certa responsio, de quare quid acturi sitis, credimus inserendum , quod taliter di­ ctum est.
Osius episcopus dixit: Quid me adhuc movet, reti­ cere non debeo. Si episcopus quis forte iracundus (quod esse non debet) cito aut aspere commoveatur adversus presbyterum, sive diaconum suum, et exter­ minare eum de Ecclesia voluerit, providendum est ne innocens damnetur, aut perdat communionem : habeat potestatem ejectus, ut finitimos interpellet, ut causa ejus audiatur, et diligentius tractetur, quia non oportet negare ei audiendam roganti. Et ille episco­ pus, qui aut juste aut injuste eum rejecit, patienter accipiat, ut negotium discutiatur, ut aut probetur ejos, aut emendetur sententia, etc.
Cumque recitarentur, Augustinus episcopus Eccle­ siæ Hipponensis provinciæ Numidiæ dixit : Et hoc nos servaturos profitemur, salva diligentiore inqui­ sitione concilii Nicæni. Aurelius episcopus dixit : Si hoc etiam omnium vestrae charitati placet, respon­ aione firmate. Universum concilium dixit : Omnia quae in Nicxno concilio statuta sunt nobis omnibus placent. Jocundus, episcopus Ecclesiæ Suffitulæ,lega­ tus provinciæ Byzacenoe dixit: Quod statutum est in Nicæno concilio, violari a quoquam nullatenus po­ test.
Faustinus episcopus, legatus Ecclesiae Romanæ, dixit: Adhuc secundum professionem sanctitatis ve­ strae, tam sancti Alypii, quam etiam fratris nostri Jo­ cuodi, aliqua infirmari credo, aliqua firmari, quod
non debeat, cum jam in dubium ipsi canones vene­ rint. Ergo, ut placet et nobis, et beatitudini vestrae, ad sanctum et venerabilem Ecclesiæ Romanae episco­ pum vestra sanctitas referre dignetur, ut et ipse, quod sanctus Augustinus statuere dignatus est, deliberare possit, utrumnam et hoc concedendum sit, an reti­ ccodum, hoc est, de appellatione inferioris gradus. Si ergo adhuc in dubium venit, et de hoc capitulo justum est ut beatissimæ sedis episcopus informari debeat, si tamen approbatis canonibus hoc inveniri possit. Aurelius episcopus dixit : Etiam quæ dudum vestre charitati intimavimus, nunc patimini exem­ plaria statutorum Nicaeni concilii, sed et quae hic sa­ lubriter a nostris decessoribus, secundum ejusdem concilii formam, vel quae nunc a nobis ordinata sunt,
recitari, et gestis inseri. Omne concilium dixit: Exemplaria fidei, et statuta Nicænæ synodi, quae ad notrum concilium per beatæ recordationis olim præ­ decessorem tuæ sanctitatis, qui interfuit, Caecilianum episcopum allata sunt, sed et quae Patres ea exempla sequentes hic constituerunt, vel nunc communi tra­ ctatu statnimus, his gestis ecclesiasticis inserta ma­ nebunt, ita at, quemadmodum superius dictum est, venerabilibus viris Antiochenæ, et Alexandrinæ, sed et Cnstantinopolitanæ Ecclesiarum episcopis scri­ bere vestra beatitudo dignetur, ut exemplaria veris­ sima concilii Nicæni sub astipulatione litterarum sua­ rum dirigant, quo, declarata veritate, ea capitula quæ in commonitorio præsens frater et coepiscopus no­ ster Faustinus, sed et compresbyteri Philippus et
Asellus secum attulerunt, aut ibidem reperta, a no­ bis firmabuntur ; aut si non inveniantur, collecta sy­ nodo, de hoc in sequenti tractabimus. Daniel notarius Nicæni concilii professionem fidei vel ejus statuta re­ citavit in concilio Africano.
Professio fidei Nicæni concilii.
Credimus in unum Deum, Patrem omnipotentem, visibilium et invisibilium factorem, et in unum Do­ minum Jesum Christum, Filium Dei, natum de Patre unigenitum, hoc est de substantia Patris, Deum de Deo, lumen de lumine, Deum verum de Deo vero, natum, non factum, unius substantiæ cum Patre, quod Græci dicunt omousion , per quem omnia facta sunt, sive quæ in coelo, sive quæ in terra. Qui propter nos homines, et propter nostram salutem descendit, et
incarnalus est, homo factus, passus est, et resurrexit tertia die, ascendit in cœlos, sedet ad dexteram Pa­ tris, unde venturus est judicare vivos et mortuos, et in Spirtum sanctum. Eos autem qui dicunt, Erat quando non erat, et priusquam nasceretur non erat, et quia ex nullis exstantibus factus est, vel ex alia substantia, dicentes mutabilem, et convertibilem Fi­ lium Dei, hos anathematizat catholica et apostolica Ecclesia.
Statuta quoque Nicæni concilii in viginti capitulis similiter recitata sunt, sicut in superioribUs inveniun­ tur ascripta. Deinde quae in conciliis Africanis pro­ mulgata sunt, actis præsentibus inserta noscuntur.
Ut quæ in Nicceno concilio statuta sunt omnimodo conserventur.
I. Aurelius episcopus dixit: Hæc ita apud nos ha­ bentur exemplaria statutorum quae tunc Patres nostri de concilio Nicæno secum detulerunt, cujus formam servantes, hæc quae sequentur constituta, firmata a nobis custodieptur.
De Trinitate prædicanda.
II. Universum concilium dixit : Deo propitio, pari professione, fides ecclesiastica, quae per nos traditur in hoc coctu glorioso, primitus confitenda est, tunc demum ordo ecclesiasticus singulorum, et consensu omnium asservandus. Ad corroborandas autem fra­ trum et coepiscoporum nostrorum nuper promoto­ rum mentes, ea proponenda sunt, quæ a patribus certa dispositione accepimus, ut Trinitatis, quam
nostris sensibus consecratam retinemus, Patris, et Filii, et Spiritus sancti unitatem, quæ nullam nosci­ tur habere differentiam, sicuti dicimus, ita Dei po­ pulos instruamus. Item ab universis episcopis uuper promotis dictum est: Plane sic accepimus, sic tene­ mus, sic docemus fidem evangelicam cum vestra doctrina sequentes.
De continentia.
III. Aurelius episcopus dixit : Cum in praeterito condito de continentia, et castitalis moderamine tractaretur, gradus isti tres, qui constrictione qua­ dam castitatis per coDsecrationes annexi sunt, epi­ scopos, inquam, presbyteros, et diaconos, ita placuit, ut condecet sacros antistites, ac Dei sacerdotes, nec non et levitas, vel qui sacramentis divinis inserviunt,
continentes esse in omnibus, quo possint simpliciter, quod a Domino postulant, impetrare, ut quod apo­ stoli docuerunt, et ipsa servavit antiquitas, nos quo­ que custodiamus.
De diversis ordinibus ab uxoribus abstinendis.
IV. Faustinus episcopus Ecclesiæ Potentinae, pro­ vinciae Piceni, legatus Romanæ Ecclesiæ, dixit : Pla­ cet ut episcopus, presbyter, et diaconus, vel qui sa­ cramenta contrectant, pudicitiæ custodes, ab uxoribus se abstineant. Ab universis episcopis dictum est: Placet, ut in omnibus pudicitia custodiatur, qui altari inserviunt.
De avaritia.
V. Aurelius episcopus dixit : Avaritiæ cupiditas, quam rerum omnium malarum matrem esse, nemo
qui dubitet, proinde inhibenda est, ne quis alienos fines usurpet, aut per praemium terminos Patrum statutos transcendat, nec omnino cuiquam clericorum liceat de qnalibet re fenus accipere. Quanquam no­ vellæ suggestiones, quæ vel obscurae sunt, vel sub genere latent, inspectæ a nobis, formam accipient, caeterum de quibus apertissime divina Scriptura sanxit, non est ferenda sententia, sed potius exse­ quenda. Proinde quod in laicis reprehenditur, id multo magis debet in clericis praedamnari. Universum concilium dixit: Nemo contra Prophetas, nemo con- U'a Evangelia facit sine periculo.
Ut chrisma a presbyteris non fiat.
VI. Fortunatus episcopus dixit: In præteritis con­ ciliis statutum meminimus esse, ut cbrisma, vel re-
conciliatio poenitentium, nec non et puellarum con­ secratio a presbyteris non fiant: si quis autem emerserit hoc faciens, quid de eo statuendam sit? Aurelius episcopus dixit : Audivit dignatio vestra suggestionem fratris et coepiscopi nostri fortunati; quid ad hæc dicitis? Ab universis episcopis dictam est: Chrismæ confectio, et puellarum consecratio, a presbyteris non fiat > vel reconciliare quemquam in publica missa presbytero non licere, hoc ommibus placet.
De his qui in periculo positi reconciliantur.
VII. Aurelius episcopus dixit: Si quisquam in pe­ riculo fuerit constitutus, et se reconciliare divinis altaribus petierit, si episcopus absens fuerit, debet utique presbyter consulere episcopum, et sic peri-
clitantem ejus praecepto reconcialiare, quam rem de­ betnus salubri consilio roborare. Ab universis epi­ Scopis dictum est : Placet quod sanctitas vestra ne­ cessario nos instruere dignata est.
De his qui in accusationem majoris natu veniunt; et ut episcopum nulli eriminoso liceat accusare.
VIII. Numidius episcopus Maxulitanus dixit: Præ­ terea sunt quamplurimi non bonæ conversationis, qui existimant majores natu, vel episcopos, passim vnge­ que in accusationem pulsandos; debent tam facile admitti, necne? Aurelius episcopus dixit : Placet igitur charitati vestræ ut is qui aliquibus sceleribus irretitus est vocem adversus majorem natu non ha­ beat accusandi. Ab universis episcopis dictum est : Si criminosus cat, non admittatur, placet.
De his qui merito facinorum suorum ab Ecclesiæ con­ gregatione pelluntur.
IX. Augustinus episcopus, legatus provinciae Nu­ midiae, dixit : Hoc statuere dignemini, ut sj qui forte merito facinorum suorum ab Ecclesia pulsi sunt, et sive ab aliquo episcopo, vel presbytero fuerint in communione suscepti, etiam ipse pari cum eis cri­ mine teneatur obnoxius, refugientes sui episcopi re­ gulare judicium. Ab universis episcopis dictum est: Omnibus placet.
De presbyteris qui a propriis corripiuntur epi­ scopis.
X. Alypius episcopus, legatus provinciae Numidiae dixit: Nec illud praetermittendum est, ut si quis forte presbyter ab episcopo suo correptus, tumore, vel su-
perbia inflatus putaverit separatim sacrificia Deo of­ ferenda, vel aliud erigendum altare, contra ecclesia­ sticam fidem, vel disciplinam, crediderit, non exeat impunitus. Valentinus primæ sedis proviociæ Numidiæ dixit : Necessario disciplinæ ecclesiasticae et fidei congrua sunt, quae frater noster Alypius prosecutus est; proinde quid videatur vestræ dilectioni, edicite.
Si quis presbyter contra episcopum suum inflatus schisma fecerit, unathema sit.
XI. Ab universis episcopis dictum est : Si quis presbyter a præposito suo correptus fuerit. debet utique bpud Vicinos episcopos conqueri, at ab ipsis ejus causa possit audiri, ac per ipsos suo episcopo reconciliari : quod nisi fecerit, sed superbia ( quod absil) iugatus secernendum se ab episcopi sui com-
munione duxerit, ac separatim, cum aliquibus schis­ ma faciens, sacrificium Deo obtulerit, anathema ha­ beatur, et lacum amittat; ac si querimoniam justam adversus episcopum non habuerit, inquirendum erit.
Si quis episcopus absque tempore synodi in crimine detentus fuerit, a 12 episcopis audiatur.
XII. Felix episcopus dixit : Suggero, secundum statuta velerum conciliorum, ut si quis episcopus (quod non optamus) in featum aliquem incurrerit, et fuerit ei nimia necessitas non posse plurimos con­ gregare, ne in crimine remaneat, a 14 episcopis audiatur, et presbyter a sex episcopis cum proprio suo episcopo audiatur, et diaconus a tribus.
Ut non liceat episcopum nisi a plurimis ordinari ; sed si necessitas fuerit, vel a tribus ordinetur epi-
scopis.
XIII. Aurclius episcopus dixit: Quid ad haec dicit sanctitas vestra ? Ab universis episcopis dictum est : A nobis veterum statuta debere servari, sicuti et iu- Consulto primate cujuslibet provinciae, tam facile non præsumant multi congregati episcopi episcopum or­ dinare : nisi [F. quod si] necessitas fuerit, tres episco­ pi, in quocunque loco sint, ejus precepto ordinaro debebunt episcopum; et si quis contra suam pro­ fessionem, vel subscriptionem venerit in aliquo, ipse se honore privabit.
Ut de Tripoli unus episcopus in legationem veniut, et ut presbyter ibidem a quinque episcopis audiatur.
XIV. Item placuit de Tripoli, propter inopiam provinciæ unus episcopus in legationem veniat, et
ut ibi presbyter a quinque audiatur cpiscopis, et dia­ conus a tribus, ut superios memoratum est, proprio episcopo residente.
De divertis ordinibus Ecclesiæ servientibus : ut si quis causam criminis incurrerit, el ab jecerit judicium ecclesiasticum, debeat periclitari; et ut filii sacer­ dotum spectacula sæcularia non adeant.
XV. Item placuit ut quisquis episcoporum, pres­ byterorum, et diaconorum, seu clericorum, cum in Ecclesia ei fuerit crimen institutum, vel civilis causa fuerit commota, si, relicto ecclesiastico judicio, pu­ blicis judiciis purgari voluerit, etiamsi pro ipso fuerit prolata senteatia, locam suum amittat, et hoc in craminali ; in civili vero perdat quod evicit, si locum suum obtinere maluerit. Hoc etiam placuit, ut a qui-
buscunque judicibus ecclesiasticis ad alios judices ecclesiasticos, ubi est major auctoritas, fuerit pro­ vocatum, non eis obsit quorum fuerit soluta sen­ tentia, si convinci non potuerint, vel inimico animo judicasse, vel aliqua cupiditate aut gratia depravati. Sane si ex consensu partium electi fuerint judices, etiam a pauciori numero, quam constitutum est, non liceat provocari. Et ut filii sacerdotum spectacula sæcularia non exhibeant, sed nec spectent, licet hoc eemper Christianis omnibus indictum sit, et ubi blas­ phemiae sunt, non accedant.
Ut nullus existat ; episcopus, presbyter, et diaconus conductor et ut lectores uxores accipiant ; et clerici abs­ tineant ab usuris; et quo tempore vel ipsi, vel virgines consecrentur.
XVI. Item placuit ut episcopi, presbyteri et dia­
coni, non sint conductores, aut procuratores, neque ullo turpi negotio, et inhonesto victum quærant, quia respieere debent scriptum esse: « Nullus militans Deo implicat se negotiis saecularibus. » Item placuit ut lectores, cum ad annos pubertatis pervenerint, co­ gantur aut uxores ducere, aut continentiam profiteri. Item placuit ut clericus, si commodaverit pecuniam, pecuniam accipiat; si speciem, eamdem speciem, quan­ tam dederit, accipiat; et ut ante viginti quinque annos ætatis nec diacooi ordinentur, nec virgines conse­ crentur ; et ut lectores populum non salutent.
Ut unaquæque provincia, propter longinquitatem, pri­ matem habeat proprium.
XVII. Placuit ut Mauritnnia Sitifensis, at postu­ larit, primatem provinciae Numidiæ, ex cujus coetu
separatur, ut suum habeat primatem, quem, con­ sentientibus omnibus primatibus provinciarum ACri.. canarum, vel omnibus episcopis, propter longinqui­ tatem habere permissa est.
Si quis clericus ordinatur, moneri debet constituta servare ; et ut corporibus defunctorum eucharistia non detur, nec baptisma ; et ut per singulos annos per omnes provincias ad concilium metropolitani conveniatur.
XVIU. Item placuit ut ordinatis episcopis vel clericis, prius ab ordinatoribus snis placita concilio­ rum turibus eorum inculcentur, ne se aliquid contra statuta concilii fecisse pœniteant. Item placuit ut corporibus defunctorum eucharistia non detur ;
scriptum est enim: c Accipite, et edite,» cadavera au­ tem nec accipere possunt, nec edere; et ue jam mortuos homines baptizari faciat presbyterorum ignavia : pro qua re confirmandum est in hac sancta synodo ut, secundum Nicæna statuta, propter causas ecclesiasticas, quas ad pemiciem plebium sæpe vete­ rascunt, singulis quibusque annis concilium convo­ cetur, ad quod omnes provinciæ, quas primas sedes habent, de conciliis suis binos, aut quantos delege­ rint, episcopos legatos mittant # ut congregato con­ ventu plena possit esse auctoritas.
Ut si quis episcopus accusatur, ad primatem ipsius provinciæ causa deferatur.
XIX. Aurelius episcopus dixit: Quisquis episcopo­ rum accusatur, ad primates provinciae ipsius causam
deferat accusator; nec a communione suspendatur, cui crimen intenditur, nisi ad causam suam dicen­ dam electorum judicum, die statuta, litteris evoca­ tus, minime occurrerit, hoc est infra spatium men­ sis, ex ea die, qua eum litteras accepisse constiterit: quod si aliquas veras necessitatis causas probaverit, quibus eum occurrere non potuisse manifestum sit, causae dicendæ intra alterum mensem integram ha­ beat facultatem ; verum tam diu post mensem secuu­ dum non communicet, donec purgetur. Si autem ad concilium universale anniversarium occurrere nolue­ fit, ut vel ibi causa ejus terminetur, ipse in se dam­ nalionis sententiam dixisse judlcetur, tempore sane quo non communicat, nec in sua Ecclesia, vel paro­ cbia communicet. Accusator autem ejus, si nunquam
diebus causæ dicendæ defuerit, a communione non removeatur; si vero aliquando defuerit, subtrahens sc, restituto in communione episcopo, ipse removea­ tur a communione accusator : ita tamen, ut nec ipsi adimatur facultas causae peragendae, si se ad diem occurrere non voluisse sed non potuisse probaverit. Illud vero, ut cum agere cœperit in episcoporum ju­ dicio, si fucrit accusatoris persona culpabilis, ad ar­ gnendum non admittatur, nisi proprias causas, non tamen ecclesiasticas, asserere voluerit.
De presbyteris, vel clericis accusatis.
XX. Si autem presbyteri, vel diaconi fuerint accu­ sati, adjuncto sibi ex vicinis locis cum proprio epi­ scopo legitimo numero collegarum quos ab eodem accusati petierint : id est una sccum in presbyteri
nomine sex, in diaconi tres ipsorum causam discu­ tiant, eadem dierum, et dilationum, et a communione remotionum, et discussion personarum, Inter accu­ satores et eos qui accusantur, forma servata. Reli­ quorum autem clericorum causas, etiam solus episco­ pus loci agnoscat, et finiat.
Ut filii clericorum in matrimonio non jungantur hæ­ reticis.
XXI. Iterum placuit ut filii clericorum gentilibus, vel hæreticis matrimonio non jungantur.
Ut episcopi tel clerici in eos qui non sunt catholici nihil conferant.
XXLI. Et ut in eos qui catholici Christiani non
' Legendum certc neluisse, ut sensus Constet. - Infra, ubi duplex asteriscus, legendum videtur di­ lassionis. EDIT.
sunt. eliamsi consanguinei fuerint, per donationes rerum suarum, episcopi vel clerici nihil conferant.
Ut episcopi trans mare non proficiscantur.
XXIII. Item ut episcopi trans mare non profici­ scantur, nisi consulto primae sedis episcopo suæ cu­ jusque provinciæ , ut ab eo praecipue possint sumere formatam vel commendationem.
Ut præter Scripturas canonicas nihil in Ecclesia le­ gatur.
XXIV. Item ut præter Scripturas canonicas nihil in Ecclesia legatur sub nomine divinarum Scripturarum. Sunt autem canonicae Scripturae, id est Genesis, Eso­ dus, Leviticus, Numeri, Deuteronomium, Jesu Nave, Judicum, Ruth, Regum libri 4, Paralipomenon libri 2, Job, Psalterium, Salomonis libri 5, libri 12 Pro-
phetarum, Isaias, Jeremias, Ezechiel, Daniel, Tho­ bias, Judith, Esther, Esdrae libri 2, Machabaeorum libri i i Novi Testamenti : Evangeliorum libri 4, Actuum apostolorum liber unus, Epistolae Pauli 14, Petri apostoli i, Joannis apostoli 3, Jacobi apostoli una, Judæ apostoli una, Apocalypsis Joannis liber unus. Iloc etiam fratri et consacerdoti nostro Bonifacio, vel aliis earum partium episcopis pro confirmando isto canone innotescat, quia a Patribus ista accepi­ mus in Ecclesia legenda.
De episcopis, vel sequenlibus ordinibus, qui sacro­ sancta mysteria contrectant, placuit ab uxoribus contineri.
XXV. Aurelius episcopus dixit: Addimus, fratres charissimi, praeterea, cum de quorumdam clericorum,
quamvis lectorum, erga uxores proprias incontinen­ tia referretur, placuit, quod et in diversis conciliis firmatum est, ut subdiaconi, qui sacra mysteria con­ trectant, et diaconi, presbyteri, sed et episcopi, se­ cundum propria statuta, etiam ab uxoribus se con­ tineant, ut tanquam non habentes videantur esse: quod nisi fecerint, ab ecclesiastico removeantur offi­ cio. Caeteros autem clericos ad hoc non cogi, nisi maturiori aetate. Ab universo concilio dictum est: Quae vestra sanctitas est juste moderata et sancta, et Deo placita sunt, confirmamus.
Ut res Ecclesiæ nemo distrahat.
XXVI. Item placuit ut rem Ecclesiae nemo ven­ dat: quod si redditus non habet, et aliqua nimia ne-
cessitas cogit, hanc insinuandam esse primati pro­ vinciæ ipsius, ut cum statuto numero episcoporum utrum faciendum sit arbitretur. Quod si tanta urget necessitas Ecclesiae, ut non possit ante consulere, saltem vicinos testes convocet episcopos, curans ad concilium omnes referre suae Ecclesiæ necessitates : quod si non fecerit, reus Deo, et concilio venditor, honore amisso, teneatur.
Presbyteri et diaconi in graviore culpa convicti ma­ nus impositionem, tanquam laici, nequaquam susci­ piant.
XXVII Item confirmatum est ut si quando pres­ byteri vel diaconi in aliqua graviori culpa convicti fuerint, qua eos a ministerio necesse sit removeri, non eis manus, tanquam poenitentibus, vel tanquam
hdelibus laicis, imponatur; neque permiltendum, ut rebaptizati ad clericatus gradum promoveanlur.
Presbyteri diaconi, vel clerici, qui causa sua ad trans­ marina putaverint appellandum, in communionena minime suscipiuntur.
XXVIII. Item placuit ut presbyteri, diaconi, vel caeteri inferiores clerici, in causis quas habuerint, si de judiciis episcoporum suorum questi fuerint, vicini episcopi eos cum consensu sui episcopi au­ diant, et inter eos definiant adhibiti ab eis episcopi: quod si et ab eis provocandum putaverint, noR pro­ vocent ad transmarina judicia, sed ad primates sua­ rum provinciarum , sicut et de episcopis saepe con­ stitutum est. Ad transmarina autem qui putaverit ap­ pellandum, a nullo intra Africam ad communionem
suscipiatur.
Si quis excommunicatus ante audientiam communicare præsumpserit, ipse in se damnationem protulit.
XXIX. Item placuit uuiverso concilio ut qui ex­ communicatus fuerit pro suo neglectu, sive episco­ pus, sive quilibet clericus, et tempore excommunica­ tionis suae, ante audientiam, communionem præ­ sumpserit, ipse in se damnationis judicetur protu­ lisse sententiam.
De accusato, vel accusatore.
XXX. Item placuit ut accusatus vel accusator in eo loco unde est ille qui accusatur, si metuit ali­ quam vim temerariæ multitudinis, locum sibi elI­ gat proximum, quo non sit difficile testes perducere, ubi causa finiatur.
Si qui clerici ab episcopis suis promoti contempserint. nec illic maneant unde recedere noluerunt.
XXXI. Item placuit ut quicunque clerici, vel dia­ coni pro necessitatibus Ecclesiarum non obtempe­ raverint episcopis suis, volentibus eos ad honorem ampliorem in sua Ecclesia promovere , nec illic mi­ nistrent in gradu suo unde recedere noluerunt.
Si quis clericorum pauper promotus in ordine, postea habuerit aliquid, Ecclesiæ potestati subjaceat.
XXXII. Item placuit ut episcopi, presbyteri, dia­ coni, vel quicunque clerici, qui nihil habentes ordi­ namur, et tempore episcopatus vel clericatus sui agros, vel quaecunque pracdia, nomine suo compa­ rant, tanquam reruin dominicarum invasionis cri-
mne teneantur, nisi admoniti in Ecclesiam eadem ipsa contulerint. Si autem ipsis proprie aliquid libe­ ralitate alicujus vel successione cognationis obvene­ rit, faciant inde quod eorum proposito congruit: quod si a suo proposito relrorsum exorbitaverint, honore ecclesiastico indigni, tanquam reprobi, judi­ centur.
Ut presbyteri rem Ecclesiæ in qua sunt constituti non vendant, et nulli episcopo liceat rem tituli matricis Ecclesiæ usurpare.
XXXIII. Item placuit ut presbyteri non vendant rem Ecclesiae ubi sunt constituti, nescientibus epi­ scopis suis, quomodo et episcopis non licet vendere prædia Ecclesiae, ignorante concilio, vel presbyteris suis. Non habente [F. habenti] ergo necessitatem,
nec episcopo liceat matricis Ecclesiæ, nec presby­ tero rem lituli sui usurpare.
Recitata sunt etiam in ista synodo diversa concilia universae provinciae Africae, transactis temporibus Aurelii Cartbaginensis episcopi celebrata.
De concilio quod Hippone Regio factum est.
Gloriosissimo imperatore Tbeodosio Augusto III, et Abundantio v. c., VIII idus Octobris, Hippone Re­ gio, in secretario basilicæ pacis, ef cætera. Gesta hujus concilii ideo descripta non sunt, quia ea, quae ibi statuta sunt in superioribus probantur inserta.
De concilio Carthaginensi, ubi legati episcopi procon­ sulares ad concilium Adrumetinum destinantur.
Gloriosissimis imperatoribus Arcadio III et Hono­ rio II Augg. conss., V! cal. Julias, Carthagine. In
boc concilio legati delecti sunt episcopi proconsula­ res ad concilium Adrumetinum.
De concilio Carthaginensi, ubi multa sunt constituta.
Cæsario et Attico vv. cc. conss., quinto cat. Se­ ptembris, Carthagine in secretario basilicae restitutae, cum Aurelius episcopus una cum episcopis conse­ disset, astantibus etiam diaconibus, advenientibus quoque Victore sene Puppianense, Tuto Migirpense, Evangelo Assuritano.
Allocutio ad episcopos Aurelii Carthaginensis epi­ scopi.
Aurelius episcopus dixit: Post d em præstitutam Concilii consedimus, ut recordamini, fratres beatis­ simi, et arbitrabamur omnium provinciarum per Afri­ eam legationes convenisse ad diem, ut dixi, præsti­
tutam nostri tractatus; sed cum sacerdotum nostro­ rum epistola Byzacenorum fuisset recitata, vel quid mecum iidem qui tempus et diem concilii praevene­ rant, tractassent, vestræ charitati legeretur, lecta est etiam a fratribus Honorato et Urbano, qui nobis­ cum hodie concilium participantur, legatio Sitifensis provinciæ destinata. Frater eliam Reginus Ecclesiae Vegei Selitanx litteras* ad parvitatem meam datas Crescentiani primæ sedis, ut ipse insinuat, Numidia­ rum, et Aurelii, coepiscoporum nostrorum, in quibus scriptis vestra mecum charitas recognoscit promisisse eosdem, quod aut ipsi dignarentur venire, aut ad hoc concilium fuissent ex more destinaturi legatos : sed hoc quia minuine factum videtur, diu se detineri se longinquo venientes legati Mauritaniæ Sitifensis
non posse testantur; et ideo, fratres, si vestræ chari­ tati videtur, littere fratrum nostrorum Byzaceno­ rum, sed et breviarium, quod eidem epistolae adjun­ xerunt, ad hunc cæLum corrogatum legantur, ut si qua forte illic movere charitatis vestrae animum pos­ sunt, in eodem breviario quae diligentius fuerint animadversa, in melius reformentur. Uoc enim fra­ ter et coepiscopus noster primæ sedis, vir perspectus merilo suae gravitatis atque prudentke, Mizonius scribens ad meam parvitatem postulavit. Si ergo pla­ cet, quæ tractata sunt legantur, et singula a vestra charitate considerentur.
Quod nihil de Hipponensi concilio sit emendandum.
XXXIV. Epigonius episcopus dixit: In hoc bre-
viario, quod decerptum est de concilio Hipponensi, nihil arbitramur esse emendandum, vel assuendum, nisi ut dies sanctae Paschae tempore concilii inno­ tescat.
Ut episcopi, vel clerici, non facile filios suos eman­ cipent.
XXXV. Ut episcopi, vel dericit lilios suos a sua potestate per emancipationem exire non sinant, nisi de moribus eorum fuerint, et de ætate securi, ut pos­ sint ad eos jam propria pertinere peccata.
Ut episcopi, vel clerici, non ordinentur, nisi omnes suos fecerint Christianos.
XXXVI. Ut episcopi, et presbyteri, et diaconi non ordinentur, priusquam omnes, qui sunt in domo eo­ rum, Chrislianos catholicos fecerint.
Quod præter panem, et merum mixtum aqua, nihil in sacramentis offerri debeat.
XXXVII. Ut in sacramentis corporis et sanguinis Domini nihil amplius offeratur, quam quod ipse Do­ minus tradidit, hoc est panis, et vinum aqua mixtum : primitiæ vero, seu mel, et lac, quod uno die solem­ nissimo in infantum mysterio solet offerri , quamvis in altari offerantur, suam tamen habeaut propriam benedictionem, ut a sacramento dominico corporis et sanguinis distinguantur, nec amplius in primitiis offeratur quam de uvis et frumentis.
Ut clerici, vel continentes, ad virgines, vel viduas, non accedant.
XXXVIII. Clerici, vel continentes, ad viduas, vel virgines , nisi ex jussu vel permissu episcoporum
aut presbyterorum non accedant: et hoc non soli fa­ ciant, sed cum conclericis, vel cum his cum quimus episcopus aut presbyter jusserit, nec ipsi episcopi et presbyteri soli habeant accessum ad hujusmodi feminas, sed ubi aut clerici praesentes sunt, aut gra­ ves aliqui Christiani.
Ut princeps sacerdotum non appelletur episcopus.
XXXIX. Ut primae sedis episcopus non appelletur princeps sacerdotum, aut summus sacerdos, aut aliquid hujusmodi , sed tantum primæ sedis epi­ scopus.
Ut clerici tabernas, nisi in peregrinis, non ingre­ diantur.
XL. Ut clerici, edendi vel bibendi causa, tabernas non ingrediantur, nisi peregrinationis necessitate
compulsi.
Ut a jejunis Deo sacrificia celebrentur.
XLI. Ut sacramenta altaris non nisi a jejunis ho­ minibus celebrentur, excepto uno die anniveraario, quo cœna Domini celebratur; nam si aliquorum po­ meridiano tempore defunctomm, sive episcoporum, sive caeterorum commendatio facienda est, solis ora­ tionibus fiat, si illi qui faciunt jam praasi inve­ niuntur.
Ut in ecclesiis convivia minime celebrentur.
XLII. Ut nulli episcopi, vel clerici in ecclesia con­ veniantur, nisi forte transeuntes hospitiorum neces­ sitate illic reficiant; populi etiam ab hujusmodi con­ viviis, quantum fieri potest, prohibeantur.
' Caret pHrasis verbo, quo vox litteras regatur : forte substituendum legit. EDIT.
De pœnitentibus.
XLIII. Ut pœnitentibus, secundum. differentiam peccatorum, episcopi arbitrio pœnitentiæ tempora decernantur, et ut presbyter inconsulto episcopo non reconciliet pœnitentem, nisi absentiæ episcopi ne­ cessitate cogente. Cujuscunque autem pœnitentis publicum et vulgatissimum crimeo est, quod univer­ tam Ecclesiam commoverit, ante absidem manus ei imponatur.
De virginibus.
XLIV. Ut virgines sacrae, cum prentibus, a qui­ bus custodiebantur, privatæ fuerint, episcopi vel presbyteri, ubi episcopus absens est, providentia, gravioribus feminis commendentur, aut simul habi­ tantes invicem se custodiant, ne passim vagando
Ecclesiæ lædant existimationem.
De ægrotantibus qui pro se respondere non possunt.
XL V. Ut ægrotantes qui pro se respondere non possunt, cum voluntatis eorum testimonium sui pe­ riculo proprio dixerint, baptizentur. Ut scenicis, at­ que histrionibus, caeterisque bujusinodi personis, vel apostaticis conversis vel reversis ad Deum, gratia vel reconciliatio non negetur.
De passionibus martyrum
XLVI. Liceat etiam legi passiones martyrum, cum anniversarii dies eorum celebrantur.
De parvulis qui apud Donatistas baptizati sunt.
XLVII. De Donatistis placuit ut consulamus fratres et consaeerdotes nostros Siricium et Simplicianum de
solis infantibus qui baptizantur penes eosdem, ne I quod suo non fecerunt judicie, cum ad Ecclesiam Dei salubri proposito fuerint conversi, parentum illos error impediat ne promoveantur sacri altaria mi- uialri.
Quibus insertis, Honoratus et Urhanus episcopi. legati provinciæ Maurtaniæ Sitfenisis, dixerunt : Jam dudum, eum apud sanctitatem vestram allegaremus scripta, dilati sumus ea contemplatione, quousque fratres nostri advenire possent de Numidia legati ; sed quia non parvi dies sunt, quibus exspectati mi­ nime venerunt, ultra prætermittere, quæ nobis man­ data sunt a nostris coopiscopis non oportet; atque ideo, fratres, suggestionemnostram libenter admittite. De fide enim Nicæni tractatus audivimus; verum est
de sacrificiis inhibendis post prandium, ut a jejunis, sicut dignum est, offerantur, et tunc, et nunc firma­ tum est.
De rebaptizationibus et reordinationibus vel transla- tionibus episcoporum
XLVIII. Illud autem suggerimus mandatum nobis, quod etiam in Capuensi plenaria synodo videtur statu­ tum, ut non liceat fieri rebaptizationes, reordinationes, vel translationes episcoporum. Nam Cresconius. Villa- Rhegensis episcopus, plebe sua derelicta, Tubunien­ sem invasit Ecclesiam, et usque bodie commonitus, secundum quod statutum fuerat relinquere camdem, quam invaserat, plebem, contempsit Adversus istum quæ pronuntiata fuerant confirmata quidem audivi­ mus ; sed petimus, secundum quod nobis mandatum
est, ut dignemini dare fiduciam quod, jam necessitate ipsa cogente, liberum nobis sit rectorem provinciæ, secundum statuta gloriosissimorum. principum, ad­ versus illum adire, utqui mili admonitione sancti­ tatis vestræ acquiescere noluit, et emendare illicitum auctoritate judiciaria protinus excludatur. Aurelius episcopus dixit: Servata forma disciplinæ, non xsti­ mabitur appetitus, si a vestra charitate modeste con­ ventus recedere detractaverit, cum fuerit, suo con­ temptu, et contumacia , faciente etiam auctoritate judiciaria, conventus. Honoratus et Urbanus episcopi dixerunt: Hoc ergo omnibus placet ? Ab universis episcopis dictum est: Justum est, placet.
Quot episcopi ordinare episcopum debeant.
XLIX. Honoratus et Urbanus episcopi dixerunt i
Et illud nobis mandatum est, ut quia proxime fra­ tres nostri Numidiæ duo. episcopi ordinare præsumi. p6erunt pontificem, uon nisi a duedecim censeatis celebrari episcoporum ordinationes. Aurelius episco­ pus dixit : Forma antiqua servabitur, ut non minus quam tres sufficiant, qui fuerint destinati ad episco­ pum ordinandum. Propterea, quia in Tripoli forte, et in Arzuge ioterjacere videntur barbaræ gentes; nam in Tripoli, ut asseritur, episcopi sunt quinque tantummodo, et possunt forte de ipso numero vel duo necessitate aliqua occopari, difficile est enim ut de quolibet numero omnes possint occurrere ; nun­ quid debet hoc ipsum impedimento esse ecclesiasticæ utilitati ? Nam et in hac Ecclesia, ad quam dignata est vestra sanctitas convenire, crebro ac pene per
diem dominicam ordinandos habemus; nunquidnam frequenter duodecim petere, vel decem, vel non multo minus advocare episcopos? sed facile est mihi duos adjungere meæ parvitati vicinos. Quapropter cernit mecum charitas vestra hoc ipsum observari non posse.
Quot addi debeant episcopi numero ordinatorum, si de ordinando episcopo fuerit contradictum.
L. Sed illud est statuendum, ut quando ad eligen­ dum episcopum convenerimus, si qua contradictio fuerit oborta, quia talia tractata sunt apud- nos, non præsumant ad purgandum eum qui ordinandus est Ires jam, sed postuletur ad numerum supradictorum unus vel duo, et in eadem plebe cui ordinandus est
discutiantur primo personæ contradicentiam. Po­ stremo etiam illa quæ objiciuntur pertractentur ; et cum purgatus fuerit in conspectu publico, ita demum ordinetur. Si hoc cum vestræ sanctitatis animo eon­ cordat, roboretur vestrae dignationis responsione. Ab universis episcopis dictum est: Satis placet.
Ut de Ecclesia Carthaginis dies Paschæ nuntietur.
LI. Honoratus et Urbanus episcopi dixerunl: Quo­ niam de commonitorio nostro omnia tractata noscun­ lur, addimus etiam de die Paschæ nobis esse manda­ tum, ut de Ecclesia semper Carthaginensi, siculi as­ solet, instruamur, et non sub angusto temporis spatio. Aurelius episcopus dixit: Si sanctitati vestra vide­ tur, quoniam nos spopondisse jam dudum memini mus, ut singulis quibusque annis ad tractandum con-
veniamus, et cum venerimus in unum, tunc divulga­ bitur sanctus Paschæ dies per legatos qui adfuerint concilio. Honoratus et Urbanus episcopi dixerunt : NUnC de præsenti coetu petimus, ut litteris provin­ ciam nostram de hac die informare dignemini. Au­ relius episcopus dixit: Ita fiat necesse esi.
De visitandis provinciis.
LII. Honoratus et Urbanus episcopi dixerunt: Et illud nobis verbo mandatum est, ut quia constitutum est in concilio Hipponensi singulas debere provin­ das tempore concilii visitandas esse, dignemini etiam, quod hoc anno secundum oruinem distulistis, vel alio anno Mauritaniam provinciam visitare. Au­ relius episcopus dixit : Tunc de provincia Maurita­ nia, propterea quod in finibus Africæ posila sit, nihil
statuimus, siquidem vicinæ sunt barbarico; sed præ­ stet Deus ut, ex abundanti non pollicentes, venire possimus ad vestram provinciam. Cogitate enim de­ betis, fratres, quia hoc sibi, et TripoliLani, et Arzu­ gitani fratres poterant exigere, si ratio pateretur.
Ut diæceses, nisi ex consensu episcopi proprii, episco­ pum non accipiant.
LIII Epigonius episcopus dixit : Multis conciliis hoc statutum a coetu sacerdotali est, ut plebes quæ io diœcesibus ab episcopis retinentur, quae episco­ pos nunquam habuerunt, non nisi cum voluntate ejus episcopi, a quo tenentur, proprios accipiant, rectores, id est, episcopos. At vero quia nonnulli, dominatu quodam adepto , communionem fratrum abhorrent, vel certe, cum depravati fuerint, quasi in
quadam arce tyrannica sibi dominatum vindicant, quod plerique tumidi, atque stolidi, adversum epi­ scopum suas cervices erigunt presbyteri, vel convi­ viis sibi concinnantes plebem, vel certe persuasu maligno, ut illicito favore eosdem velint sibi cOllocare rectores; quod quidem insigne mentis tuæ tenemus votum, frater religiose Aureli, qui hæc sappo oppres­ sisti, non curando tales petitores; sed propter eo­ rum malos cogitatus, et prave concinnata consilia boc dico, non debere rectorem accipere eam plebem, quæ io diœcesi semper subjacuit, nec unquam pro­ prium episcopum habuit. Quapropter si universo san­ clissimo cœtui placet hoc, quod prosecutus sum, confirmetur. Aurelius episcopus dixit : Fratris et con­ sacerdotis nostri prosecutioni non obsisto : sed hoc
me et fecisse et facturumesse profiteor circa eos sane, qui fuerint concordes, non solum circa Eccle­ siam Carthaginensem, sed circa omne sacerdotale consortium. Sunt eoim plerique conspirantes cum plebibus propriis, quas decipiunt, ut dictum est, earum scalpentes aures, blandi ad seducendum, vi- tiossæ vitæ homines, vel certe inflati, et ab hoc con­ sortio separati, qui putant proprias plebi incubandum, et nonnunquam conventi ad concilium venire detre­ ctant, sua forte ne prodantur flagitia metuentes. Dico, si placet, circa hos non tantum diœceses non esse servandas, verum et de propria Ecclesia, quæ illis male faverit, omnimodo aduitendum, ut etiam aucionitate publica rejiciantur, atque ab ipsis princi-
palibus cathedris removeantnr. Oportet enim, ut qui universis fratribus, ac toto concilio inhæserit, non solum suam integro jure, sed et dioeceses possideat. At vero, qui sibimet putant plebes sufficere, fraterna dilectione contempta, non tantum diœceses amittant, sed, ut dixi, etiam propri s publica carcant auctori­ tate, ut rebelles Honoratus et Urbanus episcopi dixe­ runt: Sunna provisio sanctitatis tuæ cohæsit men­ tibus singulorum, et puto, omnium responsione ea quæ prosequi dignatus es, rohoranda. Universi epi­ scopi dixerunt: Placet, placet.
Ut alienus clericus minime suscipiatur ab alio,
LIV. Epigonius episcopus dixit: In multis conci- His hoc statutum est, etiam nunc hoc confirmatum est a vestra prudentia, bcalissimi fratres, ut cIeri...
cum alienum nullus sibi præripiat episcopus praeter ejus arbitrium, cujus fuerit clericus. Dico autem Ju­ lianurn, qui ingratus est Dei beneficiis per meam par­ vitatem in se collatis , ita temerarium et audacem exstitisse, ut eum qui a me baptizatus est, cum esset puer egentissimus, mibi ab eodem commendatus,. cumque multis annis a me aleretur aique incresce. ret, hunc, ut dixi, baptizatum esse in Ecclesia mea, per manum parvitatis meae constat: idem in diœcesi. Mappaliensi lector esse coeperat, imo annis ferme duobus legerat, nescio quo contemplu humilitatis meae, idem Julianus eum arripuit, quein dicit quasi. proprium civem sui loci Vazaritani, me inconsulto usurpare, nam et diaconum illum ordinavit: hoc si liceat, paleat hæc licentia nobis. beatissimi fratres,
si minus, tam impudens cohibeatur, ne se misceat communioni cujusquam. Numidius episcopus dixit: Si non postulata neque consulta tua dignatione id videtur fecisse Julianus, judicamus omnes inique fa­ ctum, atque indigne. Quapropter nisi idem Julianus correxerit errorem suum, et cum satisfactione cum­ dem clericum, quem fuerat ausus ordinare, revoca- verit tuæ plebi, contra statuta concilii faciens, con­ tumacise suæ separatus a nobis, excipiet judicium. Epigonius episcopus dixit: Ætate pater, ct ipsa pro­ motione antiquissimus, vir laudabilis, frater et col­ lega noster Victor vult hanc petitionem generalem omnibus effici.
Ut Carthaginensi episcopo unde voluerit clericum liceat ordinare.
L'V. Aurelius episcopus dixit : Sermonem incunt
admittite, fratres. Contingit nonnunquam, ut postu­ lentur ab Ecclesiis, quæ præpositis egent, vcl pre­ sbyteris, vel episcopis : et tamen memor statutorum id sequor, ut conveniam episcopum ejus, atque ei inculcem, quod ejus clericus a quatibct Ecclesia postuletur: sed forte in hodierno non reluctati sunt, et nequando contingat ut reluctentur, cum fuerint a me in hac causa postulati, quem scitis multarum Ec­ elesiarum, et ordinandorum curam sustinere. Justum est erge, ut quemlibet consacerdotum conveniam cum duobus e consortio nostro, vel tribus testibus. Sin vero indevotus exstiterit, quid censet charitas vestra faciendum? Ego enim cunctarum Ecclesiarum, dignatione Dei, ut scitis, fratres, sollicitudinem susti-
neo. Numidius episcopus dixit: Fuit semper haec Ii. ceulia huic sedi, ut unde vellet, et de cujus nomine fuisset cunventus, pro desiderio cujusque Ecclesiæ ordinare episcopum. Epigonius episcopus dixit: Bo­ nitas sequestrat possibilitatem, minus enim præsu­ mis, frater, cum te bonum et dementem omnibus præbes ; habes enim hoc in arbitrio, sed longe est ut satisfiat personae uniuscujusque episcopi in prima tantummodo conventione. Si autem quod licet huic sedi vindicandum sibi fuerit arbitratus, necesse habes tu omnes Ecclesias fulcire, unde tibi non potestatem damus, sed tuae assignamus, ut liceat volunta i tuae, et semper tenere quem voles, ut præpositos plebi­ bus vel Ecclesiis non constituas, qui postulati fue­ rint, et. unde volueris. Posthumianus episcopus dixit:
Deinde, qui unum habuerit, nunquid debet illi unus presbyter auferri? Aurelius episcopus dixit : Sed episcopus unus esse potest, per quem dignatione divina presbyteri multi constitui possint, unus au­ tem episcopus difficile invenitur constituendus. Qua­ propter si necessarium episcopatui quis habuerit presbylerum, et unum, ut dixisti, frater, habuerit, etiam ipsum ad promotionem dare debebit. Posthu­ mianus episcopus dixit: Ergo si habet alius abundan­ tes clericos, debet mihi alia plebs subvenire ? Aure­ lius episcopus dixit: Sane, quando tu Ecclesiae alteri subveneris, persuadebitur illi qui plures habet cle­ ricos, ut unum tibi ordinandum largiatur.
Ut episcopi qui in diæcesibus fuerint ordinati diæce­ sim sibi nullam vindicent.
LVI. Honoratus et Urbanus episcopi dixerunt: Audivimus constitutum ut dioeceses non mereantur episcopos accipere, nisi consensu ejus sub quo fue­ rant constitutæ : sed in provincia nostra cum aliqui forte in diœcesi, concedente eo episcopo, in cujus potestate fuerant constituti, orJinati sunt episcopi, etiam dioeceses sibi vindicant, hoc et corrigi chari­ tatis vestrae judicio, et inhibcri de cætero debet. Epi­ gonius episcopus dixit: Singulis episcopis servatum est quod decebat, ut ex massa diœcesium nulla carperetur ut proprium episcopum habuisset, nisi ipse consensum adhibuisset concedendi. Sufficiat enim, si concesserit, ut eadem diœcesis permissa, proprium tanlum episcopum habeat , caeteras sibi non vindicent dioeceses, quia exempta de fasce mul-
tarum sola meruit honorem episcopalus suscipere. Aurelius episcopus dixit: Non dubito charitati vestrae omnium placere eum qui in diœcesi, concedente epi­ scopo, qui matricem tenuit, solam eamdem retinere plebem in qua fuerat ordinatus. Quoniam igitur universa arbitror fuisse tractala, si omnia cum animo vestro convenerunt, sermone vestro cuncta roborate. Universi episcopi dixerunt: Omnibus nobis hæc pia­ cuerunt, et hæc nostra subscriptione firmavimus, et subscripserunt. Aurelius episcopus Ecclesiae Cartha­ ginensis huic decreto consensi, et prælecto subscri­ psi. Similiter et caeteri episcopi subscripserunt.
In hoc concilio statutum eat ut episcopi sine formata non navigent.
Cæsario et Attico vv. cc. conss., sexto cal. Julias,
Carthagine, placuit ut nullus episcoporum naviget sine formata primatis. Gesta in authenticis, qui quæ­ ret, inveniet.
De concilio isto legati ad imperatorem infra scripti diriguntur episcopi.
Post consolatum gloriosissimi imperatoris Hono­ rii Augusti IV et Eutychiani v. c., quinto cal. Maias, Carthagine, in secretario basilicæ restitute. In hoc concilio legationem susceperunt Epigonius et Vin­ centius episcopi, ut pro confugientibus ad eccle­ siam, quocunque reatu involutis, legem de glorio­ sissimis principibus mereantur, ne quis eos audeat abstrahere.
In hoc concilio legatio destinatur ad Romanum et Me- diolanensem episcopos, de parvulis qui apud hære-
ticos baptisati sunt, et ad imperatorem de idolorum reliquiis auferendis, et de aliis rebus quamplurimis.
Post consulatum Fl. Stiliconis v. c., XIV cal. Ju­ lias, Carthagine, in secretario basilicæ restitute. Cum Aurelius episcopus una cum coepiscopis suis consedisset, astantibus diaconis, Aurelius episcopus dixit : Ecclesiarum Dei per Africam constitutarum necessitates mecum optime novit charitas vestra, sanctissimi fratres, et quoniam praestitit Dominus, ut ex aliqua parte sancti coetus vestri esset congre­ gata praesentia, videtur mihi ut has easdem neces­ sitates, quas pro sollicitudine nostra indagare potui­ mus, in medium proferamus, quas cum approbaverit vestra sinceritas, sit consequens, eligendum esse unum a nostro numero consacerdotem, qui auxiliante
Domino, et orationibus vestris, et has ipsas necessi­ tates suscipere possit, et gnaviter peragendas im­ plere, perrecturus ad transmarinas Italiæ partes, ut tam sanctis fratribus et consacerdotibus nostris, ve­ nerabili sancto fratri Anastasio, sedis apostolicæ episcopo, quam etiam sancto fratri Venerio sacerdoti Mediolanensis Ecclesiae, necessitatem ipsam, ac do­ lorem atque inopiam nostram valeat intimare. Ex his enim sedibus hoc fuerat prohibitum, quod nove­ rim, communi periculo providendum , maxime quia tanta indigentia clericorum est, multaeque Ecclesiæ ita desertæ sunt, ut ne unum quidem diaconum vel iUiteratum habere reperiantur. Nam de caeteris su­ perioribus gradibus et officiis tacendum arbitror, quia, ut dixi, si ministerium diaconi facile uon inve-
nitur, multo magis superiorum honorum inveniri non posse certissimum est. Et quotidianos planctus di­ versarum pene emortuarum plebium jam non susti­ nemus: quibus nisi fuerit aliquando subventum, gra­ vis nobis et inexcusabilis innumerabilium animarum pereuntium causa apud Deum mansura est.
Ut parvuli apud Donatistas baptizati in catholica Ecclesia clerici ordinentur.
LVII. Unde quoniam superiori concilio statutum esse mecum recognoscit unanimitas vestra, ut hi qui apud Donatistas parvuli baptizati sunt, nondum scire valentes erroris eorum interitum, et postesquam ad aetatem rationis capacem pervenerunt, agnita veritate, falsitatem eorum abhorrentes, ad Ecclesiam Dei ca­ tholicam per universum mundum diffusam ordine
antiquo, per manus impositionem recepti sunt, de­ bere talibus suscipiendum munus clericatus non im­ pedire nomen erroris : cum veram Ecclesiam illorum putaverint ad fidem accedendo, et ibi Christo credi­ derint, et Trinitatis sacramenta perceperint, quæ omnia vera, et sancta atque divina esse certissimum est, et in his omnem animae spem constitutam. Quan­ quam et hæreticorum præsumpta audacia, veritatis nomine palliata, hæc tradere audeat, quæ quoniam simplicia sunt, ut præmonet beatus Apostolus di­ cendo, Unus Deus, una fides, unum baptisma, » et ite­ rari non liceat, quod semel dare oportet, anathema­ tizato nomine erroris recipiantur per manus imposi­ tionem in unam Ecclesiam, columbam, ut dictum est, et unam matrem omnium Christianorum, ubi omnia
illa sacramenta salubriter, et æterna, et vitaliter ac­ cipiuntur : quæ perseverantibus in hæresi magnam damnationis poenam conquirunt, ut quod eis in ve­ ritate ad æternam vitam consequendam esset lumi­ nosius, hoc in errore sit tenebrosius atque damno­ sius. Quod fugientes nonnulli, et matris Ecclesiæ catholicae ubera cognoscentes, qui illa omnia sancta mysteria amore veritatis crediderunt, atque percepe­ runt, quibus sacramentorum rebus cum vitæ bonae probitas accesserit, sine dubio ad onicium clericatus tales esse applicandos, et maxime in tanta rerum necessitate, nullus est qui non concedat. Quanquam nonnulli ejusdem sectæ clerici cum plebibus, atque honoribus suis ad nos transire desiderent: qui amore honoris aut persuadent ad vitam, aut retinent ad sa­
lutem. Sed hoc majori fratrum supradictorum con- < siderationi dimittendum censeo : ut prudentiori suo consilio nostrae suggestionis sermonem cum perpen­ derint, quid de hac re eis placeat, nos informare dignentur. Tantum de his, qui infantes baptizati sunt, satagimus, ut nostræ, si placet, in iisdem ordi­ nandis consentiam voluntati. Omnia ergo, quae supe­ rius comprehendimus, apud sanctos episcopos agenda esse mecum honorabilis fraternitas vestra perpendat.
De reliquiis idolorum, vel templis ab imperatoribus abolendis.
LVIII. Instant etiam aliæ necessitates a religiosis iuiperatoribus postulanda; : ut reliquias idolorum per omnem Africam juheant penitus amputari: nam plerisque in locis maritimis, atque possessionibus
diversis, adhuc erroris istius iniquitas viget : ut præ­ cipiantur et ipsa deleri, et templa eorum, quæ in agris, vel in locis abditis constituta, nullo ornamento sunt, jubeantur omnimodo destrui.
it clerici de judicii sui cognitione non cogantur in publico dicere testimonium.
LIX. Petendum etiam, ut statuere dignenlur : ut si forte in Ecclesia quamlibet causam jure apostolico Ecclesiis imposito agere voluerint, et fortasse deci­ no clericorum uni parti displicuerit , non liceat clc­ ricum in judicium ad testimonium devocari eum, qui cognitor, vel praesens foit ;. ut nulla ad testi­ monium dicendum ecclesiastici cujuslibet persona pulsetur.
De paganorum conviviis auferendis.
LX. Illud etiam petendum, ut quae contra prae­ cepta divina convivia multis in locis exercentur, quæ ab errore geotili attracta sunt, ita ut nunc a raga- nis Christiani ad hæc celebranda cogantur : ex qua re temporibus Christianorum imperatorum perse­ cutio altera fieri occulte videatur : vetari talia ju­ beant, et de civitatibus, et de possessionibus impo- sitam pœnam * prohiberi: maxime cum etiam in na­ talibus martyrum per nonnullas civitates, et in ipsis locis sacris talia committere non reformident. Quibus diebus etiam, quod pudoris est dicere, saltationes sceleratissimas per vicos atque plateas exercent: ut matronalis honor, et innumerabilium feminarum pudor, devote venientium ad sacratissimum diem, in.
juriis lascivientibus appetatur : ut etiam ipsius sanctae religionis pene fugiatur accessus.
De spectaculis, ut die dominico, vel cæteris sanctorum festivitatibus minime celebrentur.
LXI. Nec non et illud petendum, ut spectacula theatrorum cæterorumque ludorum die dominica, vel caeteris religionis Christianæ diebus celeberrimis amoveantur, maxime quia sancti Paschae octavarum die populi ad circum magis, quam ad ecclesiam conveniunt, deberi transferri devotionis eorum dies si quando occurrerint, nec oportere etiam quem­ quam Christianorum cogi ad hæc spectacula : maxime, quia in his exercendis, quae contra præ­ cepta Dei sunt, nulla persecutionis necessitas a quo­ quam adhibenda est : sed, uti oportet, homo libera
volunlate subsistat sibi divinitus concessa. Corpora- torum enim maxime periculum considerandum est, qui contra præcepta Dei, magno terrore coguntur ad spectacula convenire.
De clericis damnatis.
LXII. Et illud petendum, ut statuere dignentur : ut si quis cujuslibet honoris clericus judicio episco­ porum quocuuque crimine fuerit damnatus, non li­ ceat eum sive ab Ecclesiis, quibus præfuit, sive a quolibet homine defensari, interposita poena damni, pecuniæ, atque honoris, quo nec ætatem, nec sexum excusandum esse praecipiant.
De histrionibus Christianis factis.
LXIII. Et de his etiam petendum : ut si quis ex qua. libet ludicra arte ad christianitatis gratiam venire vo-
luerit, ac liber ab illa macula permanere , non eum liceat a quoquam iterum ad eadem exercenda reduci vel cogi.
De manumissionibus in ecclesia celebrandis, ab imperatore poscendum.
LXIV. De manumissionibus sane in ecclesia di­ cendis , si id nostri consacerdotes per Italiam facere reperiuntur, nostrae etiam erit fiduciæ istorum ordi­ nem consequi : data plane licentia misso legato, ut quæcunque digna fide pro statu Ecclesiae, et salute animarum agere potucrit, nos laudabiliter in con­ speclu Domini accepturos. Quæ omnia, si sanctitati vestræ placent, edicite : utet meam suggestionem ra. tam esse vobis advertant, et nostram omnium con-
' Lcgendum vidctur imposita pællD, in ablativo casu. EDIT.
PITROL. LX VII.
'Z
sensionem sinceritas eorum libenter accipiat. Ab universis episcopis dictum est : Omnibus placent hæc, quæ injuncta sunt peragenda, et prudenter a tua sauctitate enarrata.
De Equitio damnato episcopo.
LXV. Aurelius episcopus dixit : Equitii etiam, olim merito suo episcopali sententia damnati, non 'arbitror prætereundam esse legationis causam : ut si forte eum in illis partibus repererit, sit eidem fratri nostro curæ pro Ecclesiae statu quod oportuerit, vel ubi licuerit, adversus eum peragere. Ab universis episcopis dictum est: Multum placet et ista prose­ cutio : maxime cum olim damnatus sit Equilins, et ejus impudens inquietudo pro statu et salute Eccle­ siæ magis magisque ubique repellenda. Et subscri-
pserunt. Aurelius episcopus Ecclesiæ Carthaginensis, huic decretu consensi, et prælecto subscripsi : simi­ liter et cæteri episcopi subscripserunt.
In hoc concilio litteræ leguntur Anastasii Romani Pontificis, de Donatistis catholicos episcopos admu­ nentis.
Vincentio et Fravito vv. cc. conss. idus Septem­ bris, Carthagine in secretario basilicæ restitutae, cum in concilio congregati in Ecclesia Carthaginensi con­ sedissemus ex Africanis omnibus provinciis episcopi, id est Aurelius ejusdem sedis episcopus cum collegis suis, quos eorum subscriptio manifestat: recitatis epistolis beatissimi fratris et consacerdotis nostri Anastasii, Ecclesiæ Romanæ episcopi, quibus nos pa­ ternæ et fraternæ charitatis sollicituJine ac since­
ritate adbortatus est ut de hæreticorum et schis­ maticorum Donatistarum insidiis, et improbilatibus, quibus Africanam Ecclesiam catholicam graviter vexant, nullo modo dissimulemus; gratias agimus Domino nostro, quod illi optimo ac sancto antistiti suo tam piam curam pro membris Christi, quamvis in diversitate terrarum, sed in una compage corpo­ ris constitutis, inspirare dignatus est.
Ut cum Donatistis lenius agatur.
LXVI. Deinde pertractatis et consideratis omni­ bus, quae utilitati Ecclesiæ convenire videbantur, an­ nuente atque admonente spiritu Dci, eligimus cum memoratis hominibus, quamvis de dominici corporis unitate inquieta dissensione praecisis, leniter et pa - cifice agere : ut quantum in nobis est, omnibus qui
eorum communione et societate irretiti sunt, per universas provincias Africanas penitus innotescat, quam miserabili errore devincti sunt : ne forte, si­ cut dicit Apostolus, nobis in mansuetudine corripien­ tibus diversa sentientes, det illis Deus poeniten­ tiam ad cognoscendam veritatem , et resipiscant de diaboli laqueis, captivati ab ipso in ipsius volun­ talem.
De litteris mittendis judicibua, ut ea quæ inter Dona­ tistas et Maximianistas acta sunt, innotescant.
LXVII. Itaque placuit, ut ex concilio nostro lit­ teræ darentur ad judices Africanos, a quibus hoc peti congruum videretur, ut in hoc adjuvent commu­ nem matrem Ecclesiam catholicam, in quo episco-
palis auctoritas communiri in civitatibus potest, id est ut juJiciaria potestate atque diligentia ex fide Christiana, quid gestum sit in omnibus locis, in qui­ bus Maximianistæ basilicas obtinuerunt, qui ab eis schisma fecerunt inquirant, et gestis publicis, prop­ tcr firmam notitiam omnibus necessariam, faciant inhaerere.
Ut clerici Donatistarum in Ecclesia catholica suscipiantur in clero.
LXVIII. Deinde placuit, ut litterae mittantur ad fratres et coepiscopos nostros et maxime ad, sedem apostolicam, in qua præsidet memoratus venerabilis frater et collega noster Anastasius, quo noverit ha­ bere Africam magnam necessitatem, propter Eccle­ siaepacem, et utilitatem : ut ex ipsis Donatistis qui-
cunque clerici correcto consilio ad calholicam uni­ tatem transire voluerint, secundum uniuscujusque episcopi catholici voluntatem atque consilium, qui in eodem loco gubernat Ecclesiam, si hoc paci Chri­ stianæ prodesse visum fuerit, in suis honoribus sus­ cipiantur, sicut prioribus ejusdem divisionis tempo­ ribus factum esse manifestum est. Quod multarum, et pene omnium Africanarum Ecclesiarum, quibus talis error exortus est, exempla testantur : non ut concilium, quod in transmarinis partibuS de hac rc factum est, dissolvatur, sed ut illud maneat circa eos, qui sic transire ad catholicam volunt, ut nulla per eos unitatis compensatio procuretur. Per quos autem vel omni modo perfici, vel adjuvari manife­ stis fraternarum animarum lucris catholica unitas in
locis in quibus degunt, visa fuerit, non eis obsit quod contra honores eorum, quamvis salus nulli in- terclusa sit, in transmarino concilio statutum est; id est ut ordinati in parte Donati, si ad catholicam correcti transire voluerint, non suscipiantur in ho­ noribus suis secundum Irausmarinum concilium : sed exceptis his, per quos catholicæ unitati consulitur.
Ut legatio ad Donatista, componendæ pacis gratia dirigatur.
LXIX. Deinde placuit, ut his peractis legali etiam prædicandæ pacis atque unitatis, sine quasalus Chri­ stiana non potest obtineri, e numero nostro ad ipso­ rum Donatistarum, sive quos habent episcopos, sive ad plebes mittantur, per quos omnibus in notitiam perferatur, quam nihil habeant quod adversus Ec-
clesiam catholicam juste possint dicere: maxime, ut. manifestum fiat omnibus, per gesta etiam municipa­ lia, propter documentorum firmitatem, quid ipsi de Maximianistis schismaticis suis egerint: ubi eis divi­ nitus demonstratur, si attendere velint, tam inique tunc illos ab Ecclesiæ unitate præcisos, quam inique nunc clamant a se Maximianistas schisma fecisse, ex quorum tamen numero quos jam plenarii concilii sui auctoritate damnaverant, in suis honoribus denuo re ceperunt, baptismum qucm damnati et exclusi de­ derant, acceptaverunt : ut videant, quam stulto corde resistant paci Ecclesiæ toto orbe diffusæ, cum ista faciant pro parte Donati, neque se istorum, quos ita receperunt, communione, propter intuitum pa-
* Addendum videtur gratia vel causa, in ablativo casu. EDIT,
cis, contaminari dicant, et nos condemnent, id est Ecclesiam catholicam, etiam in extremis terrarum partibus constitutam, per eorum communionem in­ quinatam, quos tunc accusantes convincere nequi­ verunt.
Qui clerici ab uxoribus debeant abstinere.
LXX. Praeterea, cum de quorumdam clericorum, quamvis erga uxores proprias, incontinentia referre­ tur : placuit, episcopos, et presbyteros, et diaconos secundum priora statuta etiam ab uxoribus conli­ nere ; quod nisi fecerint, ab ecclesiastico removean­ tur officio. Cæteros autem clericos ad Loc non cogi, sed secundum uniuscujusque Ecclesiæ consuetudinem obsenari debere.
De his qui plebes proprias derelinquunt.
LXXI. Rursum placuit, ut nemini sit facultas, relicta principali cathedra, ad aliquam Ecclesiam in diœcesi constitutam se conferre, vel in re propria diutius, quam oportet, constitutum, curam, vel fre­ quentationem propriae cathedræ negligere.
De infantibus baptizandis, quoties dubitatur utrum fuerint baptizati.
LXXII. Item placuit de iufantibus, quoties non in­ veniuntur certissimi testes qui eos baptizatos esse sine dubitatione testentur, neque ipsi sunt per æta­ tem de traditis sibi sacrameotis idonei respondere, absque ullo scrupulo eos esse baptizandos, ne ista trepidatio eos faciat sacramentorum purgatione pri­ vari. Hinc enim legati Maurorum, fratres nostri, consuluerunt , quia multos tales a barbaris redi­ munt.
Diem Paschæ, die concilii nuntiandum.
LXXIII. Item placuit, ut dies venerabilis Paschae formatarum subscriptione omnibus intimetur, dies vero concilii idem servetur, qui in Hipponensi conci­ ito constitutus est, id est x cai. Septembris. Et scri­ bendum ad singularum quarumque provinciarum primates, ut quando apud se concilium congregant, istum diem non impediant.
Ne interventor episcopus cathedram , ubi interventor est, sedeat.
LXXIV. Item constitutura est, ut nulli intercessori licilum sit cathedram cui intercessor datus est, qui­ buslibet populorum studiis vel seditionibus retinere: sed dare operam, ut intra annum eisdem episcopum provideat; quod si neglexerit, anno exempto inter-
ventor alius tribuatur.
De defensoribus Ecclesiarum ab imperatore poscendis.
LXXV. Ab imperatoribus, universis visum est, postulandum propter afflictionem pauperum, quorum molestiis sinc intermissione fatigatur Ecclesia, ut de­ feusores eis adversus potentias divitum cum episco­ porum provisione delegentur.
De episcopis, qui ad concilia non occurrunt.
LXXVI. Item placuit, ut quoliescunque concilium congregandum est, episcopi qui neque ætate, neque aegritudine , neque aliqua graviori necessitate impe­ diuntur, competenter occurrant, et primalibus sua­ rum quarumque provinciarum intimetur, ut de uni­
' Forte legendum in cathedra. EDIT.
versis episcopis vel duae, vel tres turmæ fiant, ac de singulis turmis vicissim, quotquot electi fuerint, ad diem concilii instantissime occurrant. Quod si non potuerint occurrere, excusationes suas in tractatorla conscribant, vel si post adventum tractatoriæ ali­ quae necessitates repente forsitan ortæ fuerint, nisi ralionem impedimenti sui apud suum primatem red­ diderint, Ecclesiæ suæ communione debere esse con­ tentos.
De Cresconio.
LXXVII. De Cresconio Villa-Regensi hoc omnibus visum est, ut hinc quoque primati Numidiae intime­ tur, quo cognoscat memoratum Cresconium scriptis suis conveniendum esse, ut proximo universali Afri­ cano concilio suam praesentiam non differat exhibe-
re: quod si venire contempserit, in se cognoscat sententiam promulgandam.
De Ecclesia Hipponensium Diaretorum.
LXXVIII. Rursum placuit, ut quoniam Hipponen­ sium Diaretorum Ecclesiae destitutio non est diutius negligenda, et Ecclesiae ibi ab his retinentur, qui Equitii facinorosam communionem declinaverunt, missis ex præsenti concilio episcopis, Regino, Aly­ pio, Augustino, Materno, Theasio, Evodio, Placiano, Urbano, Valerio, Ambivio, Fortunato, QuodvulL­ deo, Honorato, Januario, Apto, Honorato, Ampelio, Victoriano, Evangelo, et Rogatiano; conventis et correctis bis, qui culpabili pertinacia fugam ejusdem Equitii exspectandam putabant, cum omnium voto eis episcopus ordinetur. Si autem illi pacem conside­ rare noluerint, non impediant in eligendo ad ordi-
nandum præposito utilitatem tanto tempore Ecclesiae destitutae.
De clericis qui intra annum causam suam agere non procuraverint.
LXXIX. Rursus constitutum est, ut quoties clericis convictis et confessis in aliquo crimine, vel propter eorum, quorum verecundiae parcitur, vel propter Ec­ clesiae opprobrium, aut insolentem insultationem hae­ reticorum atque gentilium, si forte causae suae adesse voluerint, et innocentiam suam asserere, intra an­ num excommunicationis hoc faciant : si vero intra annum causam suam purgare contempserint, nulla eorum vox postea penitus audiatur.
Ut de alieno monasterio susceptos, nec præpositos mo­ nasterii, nec clericos liceat ordinare.
XXC. Item placuit, ut si quis de alterius monasterio repertum vel ad clericatum promovere voluerit, vel in suo monasterio majorem monasterii constituerit: episcopus, qui hoc fecerit, a caeterorum commu­ nione sejunctus suae tantum plebis communione con­ tentus sit, et ille neque clericus, neque præpositus perseveret.
De episcopis qui hæreticos, vel paganos hæredes instituunt.
XXCI. Item constitutum est, ut si quis episcopus hæredes extraneos a consanguinitate sua, vel hære­ ticos etiam consanguineos, aut paganos Ecclesiæ praetulerit, saltem post mortem anathema ei dicatur
atque ejus nomen inter Dei sacerdotes nullo modo recitetur; nec excusari possit, si intestatus de­ cesserit, quia utique debuit factus episcopus rei suae ordinationem congruam suæ professioni nequaquam differre.
De manumissionibus.
XXCII. Item placuit, ut de manumissionibus in ec­ clesia celebrandis ab imperatore petatur.
De falsis memoriis martyrum.
XXCIII. Item placuit, ut altaria quæ passim per agros, et per vias, tanquam memoriæ martyrum con­ stituuntur, in quibus nullum corpus, aut reliquiæ martyrum conditæ probantur, ab episcopis qui locis eisdem præsunt, si fieri potest, evertantur : si autem
hoc per tumultus populares non sinitur, plebes ta­ men admoneantur, ne illa loca frequentent, ut qui recte sapiunt, nulla ibi superstitione devincti tenean­ tur, et omnino nulla memoria martyrum probabili­ ter acceptetur, nisi ubi corpus aut aliquæ reliquiæ sunt, aut origo alicujus habitationis, vel possessio­ nis, vel passionis fidelissima origine traditur. Nam quæ per somnia et per inanes quasi revelationes quorumlibet hominum ubicunque constituuntur alta­ ria, omnimodo reprobentur.
De idolorum reliquiis exstirpandis.
XXCIV. Item placuit ab imperatoribus gloriosissi­ mis peti, ut reliquiæ idololatriæ non solum in simulacris, sed in quibuscunque locis, vel lucis, vel arboribus omnimodo deleantur.
Ut ab episcopo Carthaginensi, cum opus fuerit, omnium episcoporum nomine dictentur et subscribantur epi­ stolæ.
XXCV. Ab universis etiam episcopis dictum est, ut si quae litterae dictandæ in concilio placuerint, venerandus episcopus qui huic sedi præsidet, omnium nomine dictare et subscribere dignetur, in quibus etiam ad episcopos legatos, qui per provincias Afri­ canas in causa Donastitarum mittendi sunt, placuit litteras dari tenorem mandati continentes, quem non egrediantur. Et subscripserunt : Aurelius episcopus Ecclesiæ Carthaginensis huic decreto consensi, et præelecto subscripsi. Similiter et caeteri episcopi sub­ scripserunt.
In hoc concilio præterita decreta firmantur.
Gloriosissimis imperatoribus Arcadio et Honoro Augustis v conss., sexto cat. Septembris, in civitate Milevitana, in secretario basilicæ, cum Aurelius epi- Bcopus Ecclesiae Carthaginensis in concilio universali consedisset, astantibus diaconis, Aurelius episcopus dixit : Quoniam Ecclesiæ sanctae unum est corpus, omniumque membrorum caput est unum, factum est, volente Deo, et nostram infirmitatem juvante, ut ad hanc Ecclesiam veniremus, dileclionis et fraternitatis gratia invitati : unde quæso charitatem vestram, quia ita credendum est, quia noster accessus ad vos nec superfluus, nec insuavis est cunctis, ut consensus omnium vestrum manifestetur concordare complacj­ tis decretorum quæ jamdudum vel in Hippononsi synodo firmata sunt, vel postmodum meliore concilio
apud Carthaginem definita, nunc quoque nobis cx ordine recitentur. Tunc demum fraternitatis vestris concordia luce clarior apparebit, si hæc quæ a nobis superioribus conciliis legaliter definita noscuntur, non solum consensu vestro his actis, verum et subscri­ ptionibus manifeslelis. Xantippus episcopus primæ sedis Numidiæ dixit : Credo quod omni fraternitati placuit et statuta sua manu confirmaverunt, subscri­ bendo etiam nobis placere posse, et nostra subscri­ ptione firmamus. Nicetius episcopus primæ sedis Mauritaniæ Sitifensis dixit : Quæ recitata sunt decreta, quoniam ratione non carent, et sunt approbata cun­ ctis, etiam et meæ parvitati haec placent, quæ quidem propria subscriptione firmabo.
De episcoporum ordine, ut qui posterius ordinati sunt, prioribus se non audeant anteferre.
XXCVI. Valentinus episcopus dixit : Si permittit bonum patientiæ vestræ, prosequor ea quæ præte­ rito tempore in Ecclesia Carthaginensi gesta sunt, ct subscriptionibus fratrum firmata claruerunt, etiam nos hoc servaturos esse profiteor : sed illud scimus, inviolate semper mansisse ecclesiasticam disciplinam, ita ut nullus fratrum prioribus suis se aliquando au­ deret anteponere; sed officiis charitatis id semper exhibitum est prioribus, quod in sequentibus gratan­ ter semper acciperetur. Hunc ordinem jubeat sancti­ las vestra melius vestris interlocutionibus roborari. Aurelius episcopus dixit: Non decuerat quidem ut hæc repeteremus, nisi forte existerent inconsideratæ mentes quorumdam, quae ad hæc statuenda nostros
acuerent sensus ; sed communis haec causa est, quam insinuavit frater et consacerdos noster, ut unusquis­ que nostrum ordinem sibi decretum a Dco cognoscat, et posteriores anterioribus deferant, nec eis incon­ sultis aliquid agere præsumant. Qua de re dico, prout captus animi mei retinet, eos qui putaverint spretis majoribus aliquid praesumendum, competenter esse ab omni concilio coercendos. Xantippus episcopus primae sedis Numidiæ dixit: Audivit omnium fratrum praesentia proseculionem fratris et consacerdotis nostri Aurelii : quid ad hæc respondent ? Datianus episcopus dixit : Quae majorum decrevit sententia, nostro assensui mancipabuntur, ut quae præteritorum conciliorum gestis tenentur Carthaginensis Ecclesiæ, nostra assensione plene apud omnes firmata tenean-
tur. Universi episcopi dixerunt : Hic ordo et a patri­ bus ct a majoribus servatus est, et a nobis Deo pro­ pitio servabitur, salvo etiam jure primatus Numidiæ et Mauritaniæ.
De archivo et matricula Numidiæ.
Deinde placuit omnibus episcopis qu: in hoc con­ cilio subscripserunt, ut matricula et archivus Numi­ diæ, et apud primam sedem sit, et in metropoli, id est Constantina.
De Quodvultdeo episcopo.
XXCVII. De Quodvultdeo etiam Centuriensi, quo­ niam adversarius ipsius, cum se petiisset introduci aJ concilium nostrum, interrogatus, utrum cum eo vel­ let apud episcopos experiri, primo promiserat, ct alia
die respondit hoc sibi nOli placere, alquc discessit : placuit omnibus cpiscopis, ut nullus idem Quodvuit deo communicet, donce causa cjus, qualern potucrit, terminum sumat. Nam adimi ci episcopatum, ante­ quam causæ cjus exitus appareret, nulli Christiano videri jurc potuisset.
De Maximiano episcopo.
XXCVIII. De Maximiano autem Bagaicnsi, et ad cum, et ad ipsam plebem placuit de concilio litteras dari, ut et ipse ab episcopatu discedat, et illi sibi alium requirant.
Ut episcopi qui ordinantur, ab ordinatoribus suis epi­ stolas accipiant, quæ diem et consulem præferant.
XXCIX. Deinde placuit, ut quicunque deinceps ab
episcopis ordinantur per provincias Alricanas, litte­ ras accipiant ab ordinatoribus suis manu eorum sub­ scriptas, continentes consulem ct diem : ut nulla altercatio de posterioribus vel anterioribus oria­ tur.
De his qui vel semel in Ecclesia legerint, ab aliis non posse promoveri.
XC. Item placuit, ut quicunque in Ecclesia vel se­ mel legcrit, ab alia Ecclesia ad clericatum non te­ neatur. Et subscripserunt: Aurelius episcopus Eccle­ siæ Carthaginensis huic decreto consensi, et præ­ lecto subscripsi. Similiter et cæteri episcopi sub­ scripserunt.
In hoc concilio quid egerint episcopi qui ad transma­ rina legati directi sunt, intimatur.
Gloriosissimo imperatore Theodosio Augusto et Rumorido v.c.conss., IX cal. Septembris, Carthagine, in basilica regionis secundae, cum Aurelius episcopus in universali concilio consedisset, astantibus diaco­ nis, Aurelius episcopus dixit : Exigente ratione fra­ ternitas vestra a mea tcnuitate ad hoc concilium con­ gregata est; jamdudum enim, sicut vestra sanctitas v recordatur, habito concilio destinavimus fratres no­ stros ad transmarina legatos, quos oportuit in coetu sanctitatis vestræ perfunctae legationis cursum nar­ rare; et licet hesterno die de hac re considentibus nobis præter gesta ecclesiastica diligentius quæ gcs­ serint, tractaremus, hodie tamen oportet tractatum hesterni diei actis ecclesiasticis confirmari.
De episcopis provinciarum Africæ , qui non adfuerunt præsenti concilio.
Ordo itaque rerum deposcit, ut primitus de fratri­ bus nostris et consacerdotibus, qui ad hoc concilium vel de Byzatio, vel certe de Mauritania convenerunt, quæramus, quemadmodum huic concilio decreverint interesse. Et offerentibus Philologio, Gesta, Venustia­ no, et Feliciano episcopis provinciæ Byzacenae, lega­ tionis litteras, et recitatis, offerentibus etiam Lucia­ no, et Sylvano legatis provinciæ Mauritaniae Sitifen­ sis legationis litteras, ct recitatis, Aurelius episcopus dixit: Horum scriptorum textus sociabitur gestis.
De episcopis Byzacenis.
Numidius episcopus dixit: Animadvertimus, fratres et coepiscopos nostros Byzacenæ provinciæ, et Mau­ ritaniæ Sitifensis ad concilium destinasse leatos :
nunc quæramusutrum Icgati Numidiæ advenerint, vel certe provinciæ Tripolitanæ, vcl Mauritaniæ Cæ­ saricnsis.
De episcopis Mauritaniæ Sitifensis.
Lucianus et Sylvanus episcopi, legati provinciæ Mauritaniæ Sitifensis dixerunt: Sero ad Cæsarienses fratres nostros tractoria venit, nam jam ct illi veni­ rent; tamen necesse est veniant, et confidimus de animis illorum , quia si quid in hoc concilio gestum fuerit, et ipsi sine dubio suos consensus adhibebunt.
De episcopis Numidiæ.
Alypius episcopus Ecclesiæ Tagastensis dixit: Nos quidem de Numidia venimus, ego et sancti fratres Angustinus ct Possidius; sed de Numidia legatio mitti
non potuit, quod adhuc tumultu tironum , episcopi propriis necessitatibus in civilatibus suis aut impe­ diti, aut occupati sunt. Nam etiam tractoriam sancti­ tatis tuæcum ad sanctum senem Xantippum defer­ rem, in præsenti tractatu hoc visum fuerat, ut conr cilium indiceretur, quod instructa legatio posset ad hoc concilium destinari; sed cum eum posterioribus litteris admonerem de impedimento tironum, ut su­ perius dixi, rescriptis propriis excusavit. Aurelius episcopus dixit : Non dubium est, quod predicti fra­ tres et coepiscopi nostri Numidiæ, cum gesta concilii acceperint, et suos adhibebunt consensus, et in effe­ ctum deducere maturabunt, quæcunque in placitum venerint : cura ergo istius sedis hoc ipsum ut eis in­ timetur necesse est provideri.
De episcopis Tripolitanis.
De Tripolitanis vcro fratribus nostris hoc potui - condiscere, quod Dulcitium fratrem nostrum destina­ verint legatum; sed quia non potuit occurrere, hoc asseveraverunt quidam filii nostri venientes de supra­ dicta provincia, quod memoratus navi se commiserit, et credendum est accidisse nonnullam de tempesta­ tibus moram, quae retardaret ejus adventum : tamen etiam circa ipsos, si charitati vestræ placet, hæc forma servabitur, ut placita ad eosdem concilii trans. mittantur. Ab universis episcopis dictum est : Hæc, quæ statuit sanctitas tua, omnibus placent.
De conveniendis Donatistis.
XCI. Aurelius episcopus dixit: Quod in tractatum venit charitaLis vestræ, puto hoc ecclesiasticis gestis
esse firmandum. Professio enim vestra omnium hoc deprompsit, debere unumquemque nostrum in civi- taLe sua per se convenire Donatistarum præpositos, aut adjungere sibi vicinum collegam, ut pariter eos in singulis quibusque civitatibus vel locis per magi­ stratus vel seniores locorum conveniant. Hoc si om­ nibus placet, edicatur. Ab universis episcopis dictum est : Omnibus placet, et omnes hac subscriptione nostra firmavimus. Petimus etiam, ut epistolis ad jur dices de concilio mittendis, pro omnibus subscribat sanctitas tua. Aurclius episcopus dixit : Si videtur charitati vestræ, forma conventionis corum recitetur, ut hunc tenorem prosecutionis omnes, si placuerit, tencamus. Ab universis episcopis dictum est : Reci­ tctur. Lætus uotarius recitavit.
Forma conventionis Donatistarum.
XCII. Ille episcopus Ecclesiæ illius dixit : Quid de auctoritate illius amplissimæ sedis impetrarerimus, petimus gravitatem vestram recitare, et gestis innecti, atque ut in effectum deduci jubeatis. Recitata autem jussione, atque actis innexa, ille episcopus Ecclesiæ illius dixit : Quid ergo nobis de concilio Ecclesiæ catholicae mandatum sit ad Donatislas per vestram gravitatem perferendum, audire, et actis inserere, et ad eos perferre diguemini, eorumque responsio­ nem rursus apud acta vestra nobis insinuare. Con­ venimus vos ex concilii nostri catholica auctoritate missi, de vestra correptione gaudere cupientes, con­ siderantes Domini charitatem, qui dixit: Beati paci­ fici, quia ipsi filii Dei vocabuntur, et admonuit per
Prophetam etiam in his, qui dicunt se fratres nostros non esse , dicere nos debere, fratres nostri estis. Hanc ergo pacificam ex charitate venientem commo­ nilionem nostram contemnere non debetis : ut si quid veritatis habere vos arbitramini, non dubitetis asserere, id est, ut congregato vestro concilio deli­ gatis ex vobis, quibus causam assertionis vestrae committatis : ut et nos possimus hoc facere, ut etiam de nostro concilio deligantur qui cum eis quos de­ legeritis, constituto loco et tempore quidquid qu:e- stionis est quod vestram a nobis separat communio­ nem, cum pace discutiant, et tandem aliquando, ad­ juvante Domino Deo nostro, finem veternosus error accipiat, ne propter animositatem hominuminfirmæ animæ, et ignari populi sacrilega dissensione dispe­
reant. Si enim hoc fraterne acceperitis, veritas facile dilucescet ; si autem hoc facere nolueritis, diffidentia vestra facile innotescet. Cumque recitata esset, ab universis episcopis dictum est : Satis placet, hoc tiat. Et subscripserunt. Aurelius episcopus Ecclesiæ Car­ thaginensis huic decreto consensi, et prælecto sub­ scripsi. Similiter et cæteri episcopi subscripserunt.
Hæc synodus adversus Donatistas legationem ad prin­ cipes dirigit.
Gloriosissimo imperatore Honorio Augusto VI cons., XII cat. Julias Carthagine, in basilica regionis secundæ. In hoc concilio legationem susceperum Theasius et Evodius contra Donatistas, in quo concilio insertum est commonitorium quod ita se continet.
Quale commonitorium acceperunt legati contra Dona­ tistas.
XCIII. Commonitorium fratribus Theasio et Evo­ dio, legatis ex Carlhaginensi concilio ad gloriosissi­ mos religiosissimosque principes missis, cum Domini auxilio piissimos imporatores adierint, ut eis insi­ nuent.
Qucmadmodum plena fiducia secundum superioris anni concilium Donatistarum præpositi actis munici­ palibus sunt conventi, ut si confiderint de assertio­ nibus suis, electis ex suo numero aliquibus idoneis, nobiscum pacifice conferrent, et mansuetudine Chri­ stiana, si quid veritatis tenerent, non ambigerent demonstrare, quo ita sinceritas catholica, quæ jam pridem superioribus temporibus claruit, nunc quo-
que per imperitiam vel pertinaciam resistentibus innotesceret: sed quia diffidentia premebantur, nihil pene ausi sunt respondere. Unde quia impletum est erga eos episcopale ac pacificum officium, et illi qui veritati respondere nequiverunt, ad immanes violem tias sunt conversi; ita ut multos episcopos multos­ que clericos (ut de laicis taceamus) insidiis oppresse­ rint, Ecclesias etiam aliquas invaserint, aliquas in­ vadere pertentaverint : ipsorum jam clementiæ est consulere, ut Ecclesia catholica, quae eos religioso utero in Christo genuit, et fidei firmitate nutrivit, eorum etiam prospectione muniatur, ne Lemerarii homines, religiosis temporibus, infirmos populos ter­ rendo praevaleant : quoniam seducendo depravare non possunt. Nota est enim, et saepe legibus concla-
mata Circumcellionum qua furunl detestabilis ma­ nus : quæ etiam ipsorum religiosissimorum supra principum frequentibus sanctionibus condemnata est, adversus quorum furorem possimus non insolita, nec a Scripturis sanctis aliena impetrare præsidia, quando apostolus Paulus, sicut in apostolorum Actibus fide­ libus notum est, factiosorum conspirationem militari etiam submovit auxilio. Sed nos illud poscimus, ut catholicis Ecclesiis ordinum per civitates singulas, et vicinorum quorumque possessorum per diversa loca sine ulla di simulatione tuitio præbeatur. Simul etiam petendum ut illam legem quæ a religiosae memoriæ eorum patre Theodosio de auri libris de­ cem in ordinatores vel ordinatos hæreticos, seu etiam in possessores, ubi eorum congregatio depre -
henditur , promulgata est, ita deinceps confirmari praecipiant : ut in eos valeat, contra quos propter eorum insidias catholici provocati contestationem deposucrint, ut hoc saltem terrore a schismatica vel hæretica pravitate desistant, qui consideratione æterni supplicii emendari corrigique dissimulant. Petendum etiarn ut lex quae hæreticis vel ex dona­ tionibus vel ex testamentis aliquid capiendi vel re­ linquendi denegat facultatem, ab eorum quoque pie- Late hactenus rcpetatur, ut eis relinquendi vel su­ mendi jus adimat, qui pertinaciæ furore cæcati in Donatistarum errore perseverare voluerint. Cæterum illis qui consideratione unitatis et pacis se corri­ gere voluerint, absque interdicto hujus legis capiendx hæreditatis aditus patcat, etiamsi adhuc in errore
hæretico constitutis aliquid ante donationis vel hae­ reditatis obvenit : his sane exceptis, qui lite pulsati putaverint ad catholicam transeundum, quia de tali­ bus credibilc est, non metu cœlestis judicii potius quam terreni commodi aviditate unitatem catholi­ cam præoptasse. Ad hæc autem omnia præsidio opns est potestatum suarum quarumque provinciarum, sane pro utilitatibus Ecclesiæ, quidquid intellexerint prodesse, agendi et imperandi liberam decernimus legationem. Illud præterea cunctis nobis placuit, ut litteræ de coetu nostro ad gloriosissimos imperatores et eminentissimas potestates dirigantur : quibus in­ struantur omnium consensu ad beatissimum comita­ tum legatos a nobis esse directos. Sed quia iisdem litteris ab omnibus subscribi tardissimum est, nisi
singulorum subscriptionibus eædem epislolx onercn­ tur, petimus, frater Aureli, ut iisdem tua charitas nostro omnium nomine subscribere diguetur, et sub­ scripserunt. Aurelius episcopus Ecclesiae Carthagi­ nensis, huic decreto consensi, et subscripsi : simili­ ter et cæteri episcopi subscripserunt. Litteræ etiam ad judices mittendæ sunt, ut donec Dominus legatos ad nos redire permittat, tuitionem per ordines civi­ tatum, et possessores prædiorum Ecclesiæ catbolicx impertiant. Adjungendum etiam de Equitio, ut im­ probitas ejus, qua sibi jus sacerdotum improbissime vindicat, ab Ilipponensi Diaretoruin dicecesi secun­ dum statuta imperatoria repellatur. Litteræ etiam ad episcopum Romanae Ecclesiæ commendatione lega­ torum mittendae sunt, vel ad alios, ubi fuerit impe-
,.tor, et subscripserunt. Item Aurelius episcopus Ecclesiæ Carthaginensis huic decreto consensi, et prælecto subscripsi. Similiter et caeteri episcopi sub­ scripserunt.
In hac synodo quæ statuta sunt brevis declarat ad­ nexus.
Stilicone iterum et Arthemio vv. cc. conss. x cal. Septembris Carthagine in basilica regionis secundæ. Hujus concilii gesta ideo non ex integro descripsi, quoniam magis ea quae in tempore necessaria fue­ runt, quam aliqua generalia, constituta sunt, sed ad instructionem sludiosorum ejusdem concilii brevem digessi.
Brevis causarum.
XCIV. Ut libcra legatio ab omnibus provinciis ad concilium dirigatur, ad Mizonium legati, et litteræ, propter liberam dirigendam legationem destinare præceptæ sunt: ut quia apud Carthaginem tantum unitas facta est, dentur etiam litteræ ad judices : ut et aliis provinciis et civitatibus operam impendi jubeant unitati, et gratiarum actiones de Carthagi­ nensi Ecclesia pro universa Africa de exclusione Do­ natistarum cum episcoporum litteris ad comitatum mittantur. Recitatæ litterae papæ Innocentii, ut epi­ scopi ad transmarina pergere facile non debeant, quod hoc ipsum episcoporum sententiis confirmatur: ut propter gratiarum actionem et exclusionem Do­ nalisLarum duo clerici Ecclesiæ Carthaginensis ad comitatum mittantur.
In hoc concilio quædam de constitutis superioribus cor­ riguntur.
Gloriosissimis imperatoribus Honorio vu et Theo­ dosio II iterum Augustis conss. idus Junias Cartha­ gine, in basilica regionis secundæ. Cum Aurelius episcopus una cum episcopis suis consedisset, astan­ tibus diaconis, quoniam constitutum fucrat in con­ cilio Hipponensi, ut singulis annis contraheretur cancilium Africæ plenarium : non tantum hic apud Carthaginem, verum ctiam per diversas provincias s III ordine, et hoc reservatum est, ut indiceremus aliquando in Numidia, aliquando in Byzalio, atque hoc laboriosum omnibus fratribus visum est.
Concilium universale non nisi necessitate faciendum.
XCY. Placuit ut non sit ultra fatigandis fratribus
anniversaria necessitas, sed quoties exegerit causa communis, id est totius Africae, undecunque ad hanc sedem de bac re datæ litteræ fuerint, congregandam esse synodum in ea provincia ubi opportunitas per­ suaserit : caussæ autem quac communes non sunt, in suis provinciis judicentur.
Ut ab electis judicibus provocare non liceat.
XCVI. Si autem fuerit provocatum, eligat qui pro­ vocaverit judices, et cum eo et ille contra quem provocaverit : ut ab ipsis deinceps nulli liceat pro­ vocare.
De legationibus diversarum provinciarum.
Cum universæ legationes diversarum provincia­ rum allegarentur, gratissime acceptæsunt, id est
Numidarum, Byzacenorum, Maurorum Sitifensium, itemque Cæsariensium, sed et Tripolitanorum.
De exsecutoribus Ecclesiæ.
Placuit præterea ut exsecutores in omnibus deside­ riis quæ habet Ecclesia quinque postulentur, qui in diversis provinciis impertiantur.
Ut ab imperatoribus postuletur advocatorum defensio pro causis Ecclesiæ.
XCVII. Placuit etiam ut petant ex nomine pro­ vmciarum omnium legati perrecturi, Vincentius et Fortunatianus a gloriosissimis imperatoribus: at dent facultatem defensores constituendi scholasticos, qui in actu sunt, vel in munere defensionis causarum, ut more sacerdotum provinciæ, iidem ipsi qui defen­ sionem Ecclesiarum susceperint, habeant facultatem
pro negotiis Ecclesiarum, quoties necessitas flagita­ verit, vel ad obsistendum obrepentibus, vel ad ne-­ cessaria suggerenda, ingredi judicum secretaria.
Ut sit legalio libera.
Placuit ut legationem liberam habeant ad comita­ tum missi detecti legati.
Protestatio M aurorum pontificum de Primoso.
Protestatos esse præterea Mauros Cæsarienses con tat, Primosum per principales civitalis Thiga­ nensis conventum litteris eorum fuisse, ut secundum principalia scita, plenario concilio sui præsentiam faceret, et ut oportuit requisitus Primosus repertus non est, sicuti diaconi renuntiaverunt : sed quia po­ posceruut iidem Mauri de plenario concilio oportere litteras destinari ad venerabilem fratrem senem In-
nocentium, has placuit mitti, ut agnoscat requisi­ tum Primosum in concilio, et minime fuisso reper­ tum.
De plebibus quæ nunquam episcopos habuerunt.
XCVIII. Placuit et illud, ut plebes quæ nunqnam habuerunt proprios episcopos, nisi ex concilio ple­ nario uniuscujusque provinciae et primatis, atque consensu ejus ad cujus diœcesim eadem Ecclesia pertinebat, decretum fuerit, minime accipiant.
De plebibus vel diœcesibus ex Donatistis conversis.
XCIX. Sane ut illæ plebes quæ conversæsunt a Donatistis, et habuerunt episcopos sine dubio, in­ consulto concilio habere mereantur : qua; autem plebes habuerunt episcopum, et eo dcfuncto volue-
rint nOn episcopurn proprium habere, sed ad alicujus episcopi diœcesim pertinere, non eis esse denegan­ dum. Nec non et illud suggeslum est, quod plebes ante legem imperatoris de unitate latam quicunque converterentur episcopi ad catholicam, ipsi eas ob­ tinere debeant: verum a lege unitatis, et deinceps, oporteat universas Ecclesias vindicare sibi episcopos catholicos eorum locorum, ad quæloca sub haereti­ cis pertinebant vel conversorum ad catholicam, vel non conversorum hæreticorum, et diœceses, et si qua forte sunt instrumenta Ecclesiae, vel ad ejus jus pertinentia. Qui vero aliqua usurpaverunt, post le­ gem usurpata conventi restituant.
De suggestione Maurentii episcopi.
C. Ad suggestioneru vel postulationem episcopi Maurentii, cum lecta fuisset scheda quam obtulit episcopus Placentinus, qui personam legati Numi­ diarum gestat, sentenlia ejusdem Placentini recitata est in conspectu episcoporum, et cum quaererentur hi quos adesse voluit a diaconis pro foribus, id est, seniores a nova Germania, ac minime invenirentur, secundo vel tertio requisiti : propterea censuit san­ ctum concilium ut litteræ ad eumdem senem Xantip­ pum prærogentur, quo noverit voluntati plebis me­ moratæ nullo modo injuriam episcopi succumben­ dum. Maurentius episcopus dixit: Quoniam requisiti sunt seniores a nova Germania secundo ac tertio, et non sunt inventi, quibus præceptum erat a primate ut occurrerent ad venerabile concilium, quod nunc
agitur idibus Juniis, suam absentiam procurarunt: idcirco decernat ex hac re aliquid sanctitas vestra, ne sub molestia calumniæ ipsorum innocens videar laborare : concilium sanctum statuit, debuisse qui­ dem secundum censuram sacerdotalem ex hoc con­ cilio adversus contumaces ferri sententiam : sed quia mansuetudo ecclesiastica servanda est in omnibus causis, promissæ sunt litteræad senem Xantippum, ut noverint judices de concitio electos sine dilatione considerare debere in civitate Thubursicensi, ut ne­ gotio congruum adhibeatur examen. Maurentius epi­ scopus dixit: Judices peto sanctum senem Xantip­ pum, sanctum Augustinum, Florentium, Theasium, Sansucium, Secundum, et Posidium, hos decerni mihi jubeatis. Sanctum concilium concessit judices
postulatos, reliquos autem judices ad complendum numerum necessarios, eligentibus ipsis senioribus a nova Germania, senex Xantippus curavit decer­ nere.
De pacificandis Ecclesiis Romana et Alexandrina.
CI. Placuit etiam ut de dissensione Romanæ at­ que Alexandrinæ Ecclesiæ ad sanctum papam Inno­ centium scribatur, quo utraque Ecclesia intra sc pa­ cem, quam præcepit Dominus, teneat.
De his qui uxores, aut quæ viros dimittunt, ut sic ma­ neant.
CII. Placuit ut, secundum evangelicam et apo­ stolicam disciplinam, nequc dimissus ab uxore, ne­ que dimissa a marito, alteri conjungatur, sed ita maneant, aut sibimet reconcilientur : quod si con-
tempserint, ad pœnitentiam redigantur, in qua causa legem imperialem petendam promulgari.
De precibus ad altare dicendis.
CIII. Placuit etiam hoc, ut preces quæ probatæ fuerint in concilio, sive præfationes, sive commen­ dationes, seu manus impositiones, ab omnibus cele­ brentur, nec aliae omnino contra fidem præferantur, sed quæcunque a prudentioribus fuerint collectae dicantur.
De his qui publicorum judiciorum cognitionem ab im­ peratore poposcerint.
CIV. Placuit, ut quicunque ab imperatore cogni­ tionem judiciorum publicorum petierit, honore pro­ prio privetur : si autem episcopale judicium ab impe-
ratore postularit, nihil ei obsit.
De his qui, cum in Africa non communicant, voluerint trans mare subrepere.
CV. Quicunque autem non communicans in Africa, si in transmarinis ad communicandum obrepserit, jacturam clericalus excipiat.
Ut pergentes ad comitatum causam suam, vel Cartha­ ginensi, vel Romano pontifici insinuare procurent.
CVI. Placuit, ut quicunque ad comitatum ire vo­ lueril, in formata, qua ad urbis Romæ Ecclesiam mittitur, intimetur : ut inde eliam ad comitatum formatam accipiat. Quod si accipiens ad Romam tan­ tummodo formatam, et tacens necessitatem, quæ ad comitatum illi pergendum est, voluerit edam ad co­ mitatum pergere, a communione removeatur. Quod
si ibi Romae ei repentina necessitas orta fuerit ad comitatum pergendi, alleget apud episcopum urbis Romæ ipsam necessitatem, et de hoc scripta ejus­ dem Romani episcopi perferat. Formatae aulcm quæ a primatibus vel a quibuscunque episcopis clericis propriis dantur, habeant diem Paschae : quod si ad­ huc ejusdem anni Paschæ dies incertus est, ille pre­ cedens adjungatur, quomodo solet post consulatum in publicis gestis ascribi. Placuit et illud, ut adversus Donatistas et paganos, vel eorum superstitiones, legati missi de hoc glorioso concilio, quidquid utile perviderint, de gloriosissimis principibus impetrent. Placuit etiam petitu omnium episcoporum, ut epi­ stolis omnibus de concilio dandis sanctitas tua sola subscribat. Et subscripserunt. Aurelius episcopus
Carthaginensis huic decreto consensi, et prælecto subscripsi. Similiter et cæteri episcopi subscripse­ runl.
Concilium contra paganos et hæreticos.
Basso et Philippo vv. cc. conss. XVI cat. Julias Carthagine, in secretario basilicæ restitutæ. In hoc concilio legalionem iterum suscepit Fortunatianus episcopus contra paganos et hæreticos.
Item concilium contra paganos el hæreticos.
Basso et Philippo vv. cc. conss. III idus Octobris Caithagine, in secretario basilicx restitutæ. In hoc concilio susceperunt legationem Restitutus et Flo­ renlius episcopi contra paganos et hæreticos eo tempore quo Severus et Macarius occisi sunt, et
propter corum causam Evodius, Theasius, et Victor episcopi cæsi sunt.
Concilium de cognitione episcopi.
CVII. Gloriosissimis imperatoribus Honorio VII et Theodosio III Aug. conss., XVII cal. Julias Carthagine in basilica regionis secundæ. In hoc concilio placuit ut non sibi unus episcopus vindicet cognitionem. Gesta hujus concilii ideo non descripsi, quoniam pro­ vinciale, non universale celebratum est.
Concilium contra Donatislas.
Post consulatum gloriosissimorum imperatorum Honorii VIII et Theodosii III Augg., XVIII cat. Julias Carthagine in basilica regionis secundæ. In hoc con­ cilio legationem susceperunt contra Donatistas, Flo-
rentius, Possidius, Præsidius, et Benenatus episcopi, eo tempore quo lex data est, ut libera voluntate quis cultum Christianitatis exciperet.
Concilium contra hæresim Pelagii et Cælestii.
CVIII. Gloriosissimis imperatoribus Honorio XII et Theodosio ix Augg. conss., cal. Maias Carlhagine in secretario basilicæ Fausti. Cum Aurelius episco­ pus universali concilio consedisset, astantibus diaco­ nis, placuit omnibus episcopis, quorum nomina et subscriptiones inditæ sunt, in sancta synodo Cartha­ ginensis Ecclesiæ constitutis.
Quod Adam non sit factus a Deo mortalis.
CIX. Ut quicunque dicit Adam primum hominem mortalem factum, ita ut sive peccaret sive non pec­ caret, morcretur in corpore, hoc est, de corpore
exiret, non peccati merito, sed necessitate natune, anathema sit.
Quod parvuli in peccatorum remissionem baptizentur.
ex. Item placuit, ut quicunque parvulos recentes ab uteris matrum baptizandos negat, aut dicit in re­ missionem quidem peccatorum eos baptizari, sed nihil ex Adam trahere originalis peccati, quod la­ vacro regenerationis expietur, unde sit consequens ut in eis forma baptismalis in remissionem pecca­ torum non vera, sed falsa intelligatur, anathema sit. Quoniam non aliter intelligendum est quod ait Apo­ stolus : Per unum hominem peccatum intravit in mundum, et per peccatum mors, et ita in omnes homines pertransiit, in quo omnes peccaverunt; nisi
quemadmodum Ecclesia catholica ubiqne diffusa semper intellexit. Propter hanc enim regulam fidei etiam parili, qui nihil peccatorum in seipsos adhuc committere potuerunt, ideo in peccatorum remissio­ nem veraciter baptizantur, ut in eis regcneratione mundetur, quod generatione traxerunt.
Quod gratia Dei non solum remissionem tribuit pec­ catorum, sed etiam praestat adjutorium, ne pec­ cetur.
CXI. Item placuit ut quicunque dixerit gratiam Dei, qua justificatur bomo per Jesum Christum Do­ minum nostrum, ad solam remissionem peccatorum valere, qux jam commissa sunt, non etiam ad adju­ torium ut non committantur, anathema sit.
Quod grztia Chtisti non solum scientiam tribuit quid
agamus, sed etiam dilectionem nobis inspirat, ut quod scimus implere valeamus.
CXII. Item quisquis dixerit eamdem gratiam Dei per Jcsum Christum Dominum nostrum propter hoc tantum nos adjuvare ad non peccandum, quia per ipsam nobis revelatur, et aperitur intelligentia man­ datorum, ut sciamus quid appetere, quid vitare de­ beamus : non autem per illam nobis præstari, ut quod faciendum cognoverimus etiam facere diliga­ mus atque valeamus, anathema sit. Cum enim dicat Apostolus, Scientia inflat, charitas vero ædificat, valde impium est ut credamus ad eam quæ inflat nos habere gratiam Christi, ad eam quæ ædificat non habere : cum sit utrumque donum Dei, et scire quid facere debeamus, et diligere ut faciamus, ut
aediGcanle charitate scientia non possit inflare. Si­ cut autem de Deo scriptum est, Qui docet hominem scientiam, ita etiam scriptum est, Charitas ex Deo est.
Quod sine Dei gratia nihil boni possimus implere.
CXIII. Item placuit ut quicunque dixerit ideo no­ bis gratiam justificationis dari, ut quid facere libero jubemur arbitrio, facilius possimus implere per gra­ tiam, tanquam et si gratia non daretur, non quidem facile, sed tamen possimus etiam sine illa implero divina mandata, anathema sit. Dc fructibus enim mandatorum Dominus loquebatur, ubi non ait, Sine me difficilius potestis facere : sed ait, Sine me nihil potestis facere.
Quod non solum humilis, sed verax sanctorum vox ista est, Si dixerimus quia peccutum non habemus, nos ipsos seducimus.
CXIV. Item placuit, quod ait sanctus Joannes apostolus : Si dixerimus quia peccalum non habe­ mus, nos ipsos decipimus, et veritas in nobis non est, quisquis sic accipiendum putaverit, ut dicat, propter humilitatem oportere dici nos non habere pecca­ tum, non quia vere ita est, anathema sit. Sequitur enim apostolus, et adjungit : Si autem confessi fue­ rimus peccata nostra, fidelis est et justus, qui re­ mittat nobis peccata, et mundet nos ab omni iniqui­ tate. Ubi satis apparet hoc non tantum humiliter, sed etiam veraciter dici. Poterat enim Apostolus di­ cere : Si dixerimus, non habemus peccatum, nos ipsos extollimus, et humilitas in nobis non est : sed cum ait, nos ipsos decipimus, et veritas in nobis non
est, satis ostendit eum qui dixerit se non habere peccatum non verum loqui, sed falsum.
Quod in oratione Dominica sancti pro se dicant, Dimitte nobis debita noslra.
ex v. Item placuit ut quicunque dixerit in ora­ tione Dominica ideo dicere sanctos , Dimitte nobi3 debita nostra, ut non pro seipsis. hoc dicant, quia non est eis jam necessaria ista petitio, sed pro aliis, qui sunt in suo populo peccatores, et ideo non dicere unumquemque sanctorum, Dimitte mihi debita mea, sed,. Dimitte nobis debita nostra, ut hoc pro aliis po­ tius quam pro se justus petere intelligatur, anathema sit. Sanctus enim et justus erat apostolus Jacobus, cum dicebat : In multis enim offendimus omne.. a Nam quarc additum est, omnes, nisi ut ista senten
tia conveniret et psahno, ubi legitur : Ne intres in judicio cum servo tuo, quoniam non justificabitnr in conspectu tuo omnis vivens : et in oratione sa­ picntissimi Salomonis : Non est homo qui non pec­ cavit; et in libro sancti Job : In manu omnis homi­ nis signat, ut sciat omnis homo infirmitatem suam. Unde etiam Daniel sanctus et justus, cum in ora­ tione pluraliter diceret : Peccavimus, iniquitatem fecimus, et cætera, quae ibi veraciter et humiliter conlitetur : ne putaretur, quemadmodum quidam sentiunt, hoc non de suis, sed de populi sui polius dixisse peccatis, postea dixit: Cum orarem, et con­ fiterer peccata mea, et peccata populi mei Domino Deo meo, noluit dicere peccata nostra, sed peccata populi sui dixit, et sua : quoniam fulturos istos, qui
tam male intelligerent, tanquam Propheta, præ­ vidit.
Quod veraciter a sanctis dicatur, Dimitte nobis debita nostra.
ex VI. Item placuit ut quicunque ipsa verba Do­ minicæ orationis, ubi dicimus, Dimitte nobis debita nostra, ita volunt a sanctis dici, ut humiliter, non veraciter hoc dicatur, anathema sit. Quis enim ferat orantem, ct non hominibus, sed ipsi Domino men­ tientem, qui labiis sibi dicit dimitti velle , et corde dicit, quæ sibi dimittantur, debita non habere?
De plebibus convertis a Donatistis.
CXVII. Item placuit, quoniam quidem ante ali­ quot annos in Ecclesia plenario concilio constitutum est ut quxcunque Ecclesiæ in diœcesi coostitutæ,
ante leges de Donatistis latas, catholicæ facta sunt, ad eas cathedras pertineant, per quarum episcopos factum est ut catholicæ unitati communicarent : post leges autem , quæcunque communicaverunt, illuc pertineant quo pertinebant, cum essent in parte Donati. Sed quia multe controversiæ postea inter episcopos de diœcesibus ortæ sunt, ct oriun­ tur, quibus tunc minus videtur esse prospectum, nunc isto concilio sancto placuit ut ubicunque et catholica fuit, et pars Donati, ct ad diversas cathe­ dras pertinebant, quocunque tempore illic unitas facta est vel facta fuerit, sive ante leges, sive post seges, ad eam cathedram pertineant ad quam catho­ lica quæ jam ibi fuerat pertinebat.
De diæcesibut : qualiter eas dividant inter se episcopi
tam catholici quam qui ex Donati parte conversi sunt.
CXVIII. Ita sane, ut si episcopus ex Donatistis ad catholicam unitatem conversus est, æqualiter inter se dividant eas quæ sic fuerint inventae, ubi ambæ partes fuerunt, id est, ut alia loca ad illum, alia ad illum pertineant, ita ut ille dividat, qui amplius temporis in episcopatu habet, et minor eligat. Quod si forte unus fuerit locus, ad eum perlineat cui vicinior in­ venitur. Quod si ambabus cathedris aequaliter vici­ nus est, ad eum pertineat, quem plebs elegerit. Quod si forte antiqui catholici suum episcopum vo­ luerint, et illi suum qui ex Donati parte conversi sunt, plurium voluntas paucioribus præferatur. Si autem partes æquales sunt, majoris temporis epi-
scopodeputetur. Si autem ita plurima loca inveniun­ tur, in quibus ambæ partes fuerunt, ut non possint æqualiter dividi, velut si impari numero fuerint, distributis eis locis qui parem habent numerum, quicunque locus remanserit, hoc in eo servetur, quod superius dictum est, cum de uno tractaretur loco.
Ut si quam diæcesim episcopus ab hæresi liberans triennio possederit, nullus eam repetat.
CXIX. Item placuit ut, etiamsi quisquam post leges aliquem locum ad catholicam unitatem con­ verterit, si eum per triennium nemine repetente re­ tinuit, ulterius ab eo non repetatur. Si tamen per ipsum triennium fuit episcopus qui posset repetere et tacuit, præjudicium patietur : si aulem non fuit,
non præjudicetur matrici, sed liceat, cum locus ac­ ceperit episcopum qui non habebat, ex ipso die intra triennium repetere. Itemque si fuerit episcopus ad catholicam ex Donati parte conversus, non ei præ­ judicet præfinitum tempus ; sed ex quo die con­ versus est, habeat per triennium potestatem repe­ tendi loca quæ ad ipsam pertinebant cathedram.
De his qui in plebes, quas ad se putant pertinere, in­ conventis his a quibus tenentur, irruerint.
CXX. Item placuit, ut quicunque episcopi, plebes quas ad suam calhedram æstimant pertinere, non ita repetunt ut causas suas episcopis judicantibus agant, sed alio retinente irruerint, sive volentibus, sive no­ lentibus plebibus, causae sum detrimentum patiantur. Et quicunque jam hoc fecerunt, si nondum est inter
episcopos finita contentio, sed adhuc inde conten­ dunt, ille inde discedat, quem constiterit præter­ missis judiciis ecclesiasticis irruisse. Nec sibi quis­ que blandiatur, si a primate, ut retineat, litteras im­ petrarit, sed sive habeat litteras, sive non habeat, conveniat eum qui tenet, ct ejus litteras accipiat, ut eum appareat pacifice tenuisse Ecclesiam ad se per­ tinentem. Si autem aliquam quæstionem retulerit, per episcopos judices causa finiatur : sive quos eis primates dederint , sive quos ipsi vicinos ex con­ sensu elegerint.
De his qui plebes ad se pertinentes negligunt.
CXXI. Item placuit ul quicunque negligunt loca ad suam cathedram pertinentia, in catholicam uni­ taLem lucrari, conveniantur a diligenlibus vicinis
episcopis, ut id agere non morentur. Quod si intra sex menses a die convenlionis non effecerint, qui potuerit ea lucrari, ad ipsum pertineant. Ita sane, ut si ille ad quem pertinuisse videbantur, probare potuerit magis illius electam negligentiam ab hære­ ticis, ut inpune ibi sint, et suam diligentiam fuisse præventam : ut eo modo ejus cura sollicitior veta­ retur : cum hoc judices episcopi cognoverint t suæ cathedrae loca restituant. Sane si episcopi inter quos causa versatur, diversarum sunt provinciarum, ille primas det judices, in cujus provincia est locus de quo contenditur. Si autem ex communi placito vici­ nos judices clegcrint, aut unus eligatur aut tres, ut si tres clegcrint, aut omnium sententiam scquan­ tur, aut duorum.
Quod electorum judicum sententia sperni non debeat.
CXXII. A judicibus autem quos communis con­ sensus elegerit, non liceat provocare. Et quisquis provocatus repertus fuerit per contumaciam nolle obtemperare judicibus, cum hoc primæ sedis epi­ scopo fuerit probatum, det litteras, ut nullus ei communicet episcoporum, donec obtemperet.
Ut si episcopus negligat suam diæcesim, communione privetur.
CXXIII. Si in matricibus cathedris episcopus ne­ gligens fueril adversus hæreticos, conveniatur a vi­ cinis episcopis diligentibus, et ei sua negligenlia dc­ monstrctur, ut se excusare non possit. Quod si ex die quo convenitur, intra sex menses, si in ejus provincia exsecutio fuerit, et non eos ad unitatem
catholicam convertendos curaverit, non ei commu­ nicetur, donec adimpleat. Si autem exsecutor ad loca non venerit, non ascribatur episcopo.
De episcopis qui Donatistas communicasse mentiti fuerint.
CXXIV. Si autem probatum fuerit eum de com­ munione illorum fuisse mentitum, dicendo eos com­ municasse quos eo sciente non communicasse con­ stiterit, etiam episcopatum amittat.
De presbyteris et clericis, ut von appellent nisi ad > Africana concilia.
CXXV. Item placuit, ut presbyteri, diaconi, vel cxteri inferiores clerici, in causis, quas habuerint, si de judiciis episcoporum suorum questi fuerint, vicini episcopi eos audiant, et inter eos quidquid est
finiant, adhibiti ab eis ex consensu episcoporum suo­ rum. Quod si et ab eis provocandum putaverint, non provocent nisi ad Africana concilia, vel ad primates provinciarum suarum ; ad transmarina autem qui putaverit appellandum, a nullo intra Africarn in com­ munionem suscipiatur.
De virginibus etiam minoribus velandis.
CXXVI. Item placuit, ut quicunque episCoporum necessitate periclitantis pudicitiæ virginalis, cum vel petitor potens, vcl raptor aliquis formidatur, vel si etiam aliquo mortis periculoso scrupulo compuncta fuerit, ne non velata moriatur, aut exigentibus pa­ rentibus, aut his ad quorum curam pertinet, vela­ verit virginem, seu velavit intra viginti et quinque
annos ætatis : non ei obsit concilium quod de isto annorum numero constitutum est.
Ne diutius episcopi teneantur in concilio, ternos ex se singularum provinciarum judices cliganl.
CXXVII. Item placuit, ne diutius universi episco­ pi qui ad concilium congregati sunt tenerentur, ab universo concilio judices ternos de singulis provin­ ciis cligi, et electi sunt de provincia Carthaginensi, Vincentius, Fortunatianus, et Clarus; de provincia Numidia Alypius, Augustinus, et Restitutus ; de pro­ \ incia Byzacena, cuin sancto sene Donatiano primate Cresconius, Jocuudus, et Æmilianus ; de Mauritania Satifensi Severianus, Asialicus, et Donatus ; de pro­ vancia Tripolitana Plautius, qui ex more legatus unus est inistis, qui omnes cum sancto sene Aurelio uni-
versa cognoscant: a quo petiit universum concilium, ut cunctis sive gestis quæ confecta jam sunt, seu epistolis ipse subscribat. Et subscripserunt. Aurelius episcopus Ecclesiæ Carthaginensis huic decreto con­ sensi, et prælecto subscripsi. Similiter et cæteri sub­ scripserunt.
Item huic concilio interfuit Ecclesiæ Romanæ legatio.
Post consulatum gloriosissimorum imperatorum Honorii XII et Theodosii VIII Augg., III kal. Junias, Carlbagine in secretario basilicæ restitutæ. Cum Au­ relius episcopus, una cum Faustino Ecclesiæ Poten­ tinæ, provinciæ Italiæ Piceni, legato Romanæ Eccle­ siæ, Vincentio Culositano, Fortunatiano Neapolita­ no, Mariano Uzipparensi, Adeodato Simidico, Pen­ tadio Carpitano, Rufiniano Muzubensi, Prætextato
Sicilibensi, Quodvultdeo Verensi, Candido Abbirita­ no, Galloniano Uliensi legatis provinciæ Proconsu­ laris, Alypio Thagastensi, Augustino Hipponensium Regiorum, et Posidonio Calamensi legatis provincix Numidiæ, Maximiano Aquensi, Jocundo Suffetulensi, et Hilariano Horreocellorum legatis provincie Byza­ cenæ, Novato Sitifensi, ct Leone Moctensi, legatis provinciæ Mauritaniæ Sltifensis, Ninello Rusurrensi, Laurentio Icositano, et Numeriano Rusgunicnsi le­ gatis provinciæ Mauritanix Caesariensis, ab univer­ sali concilio judicibus dclectis, astantibus diaconis, consedisset, et quibusdam peractis, multi episcopi cæterorum pcragendorum memorasse conquereren­ tur sustinere non posse, et ad proprias Ecclesias festinarent, placuit universo concilio ut ab omnibus
eligerentur de singulis quibusque provinciis, qui pro­ pter alia peragenda residerent. Et factum est ut hi adessent quorum subscriptiones eos adfuisse te­ stantur.
Quod excommunicati ad accusationem admitti non debeant.
CXXVIII. Placuitque omnibus, quoniam superio­ ribus conciliorum decretis de personis quæ adn:il­ tendæ sunt ad accusationem clericorum jam consti­ tutum est, et quæ personæ non admitterentur non expressum est, idcirco definimus eum rite ad accu­ sationem non admitti, qui, posleaquam excommuni­ catus fuerit, in ipsa adhuc excommunicatione con­ stitutus, sive sit clericus, sive laicus, accusare vo­ luerit.
Quod servi et liberti, omnesque infames personæ non debeant accusare.
CXXIX. Item placuit ut omnes servi vel proprii. liberti ad accusationem non admittantur, vel omnes, quos ad accusanda publica crimina leges publicæ non admittunt. Omnes etiam infamiæ maculis aspersi, id est, histriones, ac turpitudinibus subjectæ personæ. hæretici etiam, sive pagani, seu Judxi: sed tamen omnibus quibus accusatio denegatur, in causis pro­ priis accusandi licentia non neganda.
Ut qui unum crimen non probarerit, ad alterum admilli non debeat.
CXXX. Item placuit, quotiescunquc clericis ab accusatoribus multa crimina objiciuntur, et unum ex
ipsis, de quo prius egerint, probare non valuerint, ad cætera jam non admittantur.
Qui ad testimonium admittendi sunt.
CXXXI. Testes autem ad testimonium non admit­ tendos, qui nec ad accusationem admitti praecepti sunt, vel etiam quos ipse accusator de sua domo produxerit. Ad testimonium autem intra annos 14 ætatis suæ non admittantur.
Dc cpiscopo qui excommunicat eum qui sibi soli crimen dicit esse confessum.
CXXXII. Item placuit ut, si quando episcopus di­ cit aliquem sibi soli proprium crimen fuisse confes­ sum, atque ille neget, non pulet ad injuriam suam episcopus pertinere quod illi soli non creditur, etsi
Fcrupulo propriae conscientiæ se dicit neganti nolle communicare.
Ut non temere quemquam communione privet episcopus.
CXXXIII. Quandiu excommunicato non commu­ nicaverit suus episcopus, eidem episcopo ab aliis non communicetur episcopis : ut magis caveat episcopus ne dicat in quemquam quod aliis documentis con­ vincere non poterit.
Aurelius episcopus dixit: Juxta statuta totius con­ cilii congregati, et meæ mediocritatis sententiam, placet facere rerum omnium conclusionem : universi tituli designati, et digesli hujus diei tractatu, eccle- Liaslica gesta suscipiant; quæ vero adhuc expressa non sunt, die sequenti per fratres nostros Faustinum
episcopum, Philippum, et Asellum presbyteros vene­ pabili fratri et coepiscopo nostro Bonifacio rescribe­ mus, et subscripserunt.
Aurelius episcopus, his gestis statutorum apud nos labilis subscripsi.
Valentinus primæ scdis episcopus provinciæ Nu­ midiæ, his gestis subscripsi.
Faustinus episcopus Ecclesiæ Potentinæ provinciæ Piceni, legatus Ecclesiæ Romanæ, his gestis sub­ scripsi.
Augustinus episcopus Hipponiensis, legatus pro­ vinciæ Numidiæ, his gestis subscripsi.
Possidius episcopus Calamensis, legatus provinciæ Numidiæ, his gestis subscripsi.
Vincentius Culusitanus, his gestis subscripsi.
Fortunatianus Ncapolilanus, his gestis subscripsi.
Penladius Carpentanus, his gestis subscripsi.
Rufianus Maxensis, his geslis subscripsi.
Praetextatus Sicilibensis, his gestis subscripsi,
Quodvultdeus Verensis, his gestis subscripsi.
Candidus Germaniæ, his gestis subscripsi.
Maximianus Aquensis, his gestis subscripsi.
Jucundus Suffetulensis, legatus provinciæ Byzace­ næ, his gestis subscripsi.
Maximinus, legalus provinciæ Byzacenæ, his gestis subscripsi.
Hilarianus Horreocellensis, legatus provinciæ Byza­ ceræ, his gestis subscripsi.
Novatus Sitifensis, Icgatus provinciæ ejusdem, his gestis subscripsi.
Ninellus Rusurrianensis, legatus provinciæ Cæsa­ riensis, his gestis subscripsi.
Laurentius Icositanus, legalis provinciæ Cæsa­ riensis, his gestis subscripsi.
Numerianus Rusguriensis, legatus provinciæ Cae­ saricnsis, his gestis subscripsi.
Lco Moctensis, legatus provinciæ Cæsariensis, his gestis subscripsi.
Alius Leo, legatus provinciæ Sitifensis, his gestis subscripsi.
Et cæteri episcopi 227 similiter subscripserunt.
Philippus presbyter, legatus Ecclesiæ Romanae, bis gestis a nobis recollectis subscripsi.
Asellus presbyter, legatus Ecclesiæ Romanæ, his gestis subscripsi, quæ per nos directa sunt.
Incipit epistola ab omni concilio Africano ad Bonifa­ cium urbis Romæ episcopum, per Faustinum episco­ pum, Philippum, et Asellum presbyteros, legatos Ecclesice Romaniæ, directa.
CXXXIV. Domino beatissimo et honorabili fratri Bonifacio Aurelius, Valentinus primæ sedis provin­ ciæ Numidiæ, et cæteri, qui praesentes adfuimus, no­ mero CCXVII ex omni concilio Africæ.
Quoniam Domino placuit ut de his quæ nobiscum egerunt sancti fratres nostri, coepiscopus Faustinus, et compresbyteri Philippus, et Asellus, non beatæ memoriæ episcopo Zosimo, a quo ad nos mandata et litteras attulerunt, sed luse venerationi, qui in ejus locum es divinitus constitutus, humilitas nostra re­ scriberet, ea breviter insinuare debemus, quæ utro-
rumque concordia terminata sunt, nec ea quae pro­ lixis gestorum voluminibus continentur, in quibus, salva quidem cbaritate, non tamen sine parvo alter­ cationis labore demorati sumus, ea gestis deliberan­ tcs quae nunc ad causam pertinent. Quanquam et ille, si adhuc esset in corpore, hoc acciperet gratius, quod videret pacatius terminatum, domine frater- Apiarius presbyter, de cujus et ordinalione, et ex­ communicatione, et provocatione fuerat exortum non solum Siccensi, verum etiam totius Africanæ Ecclesiæ non leve scandalum, de omnibus erratis suis veniam petens communioni est restitutus. Prior autem coepiscopus noster Siccensis Urbanus, quod in eo corrigendum visum est, sine ulla dubitatione correxit. Quia vero paci et quieti Ecclesiæ non lan-
tum ad praesens, sed etiam in posterum prospicien­ dum fuit, quoniam talia multa præcesserant, ut vel similia, vel etiam graviora deinceps praccaveri opor­ teret: placuit nobis ut de Siccensi Ecclesia, reten­ to scilicet honore gradus sui, presbyter removeretur Apiarius, et accepto epistolio ubicunque alibi vellet et posset, presbyterii munere fungeretur. Quod ci­ dem ipsi per litteras proprias postulanti sine diffi­ cultate concessimus. Sane priusquam hæc causa isto termino clauderetur, inter alia quæ diuturnis disceptationibus versabamus, quia ratio ipsa posce­ bat ut apud acta ecclesiastica, a fratribus nostris Faustino coepiscopo, et Philippo, et Asello compre­ sbyteris quæreremus ut promerent quidquid eis nobiscum agendum fuisset injunctum. Nonnulla qui
dem sine ullo scripto prosecuti sunt verbis, sed cum iJ potius flagitaremus, quod in litteris ferrent, cum­ monitorium protulerunt. Quod recitatum nobis, etiam gestis quæ secum ad vos deferunt, est allega­ tum. In quo eis quatuor quædam nobiscum agenda inanJala sunt, unum de appellationibus episcoporum ad Romanae Ecclesiæ sacerdotem ; alterum, ne ad comitatum episcopi importune navigent; tertium de tractandis presbyterorum et diaconorum causis apud nnitimos episcopos, si a suis excommunicati perpe­ ram fuerint; quartum de Urbano episcopo excom­ municando, vel etiam Romam vocando, nisi ea quæ videbantur corrigenda corrigeret. Quorum omnium de primo et tertio, id est, ut Romam liccat episco- Vis provocare, et ut clericorum causæ apud suarum
provinciarum episcopos finiantur , jam priore anno eliam litteris nostris ad eumdem venerabilis memo­ riae Zosimum episcopum datis, insinuare curavimus, ut ea servare sine ulla ejus injuria paulisper sinere­ mus, usque ad inquisitionem statutorum concilii Ni­ cæni. Et nunc de tua poscimus sanctitate ut, quem­ admodum ea apud Nicæam a Patribus acta vel constituta sunt, sic ea a nobis facta custodiri, et ibi apud vos ista quæ in commonitorio attulerunt, facias exerceri: id est, si episcopus accusatus fuerit, et judicaverint congregati episcopi regionis ipsius, et de gradu suo dejecerint eum, et appellasse videa­ tur, et confugerit ad beatissimum Ecclesiæ Romanæ episcopum, et voluerit audiri, et justum putaverit ut renovetur examen, scribere his episcopis dignetur
qui in finitima et propinqua provincia sunt, ut ipsi diligenter omnia requirant, et juxta fidem veritatis definiant. Quod si is qui rogat causam suam iterum audiri, deprecatione sua moverit episcopum Roma­ num, ut e latere suo presbyterum mittat, erit in potestate quod velit et quod æstimet. Et si decrc­ verit mittendos esse qui præsentes cum episcop s judicent, habentes auctoritatem ejus a quo destinati sunt, erit in suo arbitrio. Si vero crediderit sufficere episcopos ut negotio terminum imponant, faciet quod sapientissimo suo consilio judicaverit. Item de presbyteris et diaconis. Si episcopus quis iracundus (quod esse non debet) cito, aut aspere commoveatur adversus presbyterum sive diaconum suum, et ex­ terminare eum de Ecclesia voluerit, providendum
est ne ionocens damnetur, aut perdat communio- Dem : habeat potestatem cjectus ut finitimos inter­ pellet, et causa ejus audiatur, et diligentius tracte­ tur, quia non oportet ei negari audientia roganti, et ille episcopus qui aut juste aut injuste rejecit, pa­ tienter accipiat ut negotium discutiatur, ut aut probetur cjus, aut emendetur sententia. Hæc utique usque ad adventum verissimorum exemplariorum Nicæni concilii inserta gestis sunt, quæ sibi, quem­ admodum ipso quod apud nos fratres ex aposto­ lica sede directi allegaverunt, commonitorio conti­ nentur. Eoque ordine, vel apud vos in Ilalia custo­ direntur, nullo modo nos talia qualia commemorata jam nolumus, vel tolerare cogemur : sed credimus, adjuvante misericordia Domini Dei nostri, quod tua
sanctitate Romanæ Ecclesiæ præsidente, non sumus jam istum typhum passuri. Et servabuntur erga Mos, quæ nobis etiam non disserentibus custodiri debeant. Cum fraterna charitate, quæ secundum sapientiam affine justitiam quam tibi donavit Altissimus, etiam ipse perspicis esse servanda, si forte aliter se habent canones concilii Nicæni. Quamvis plurimus codices legeremus, sed nusquam in Nicæno concilio, in La­ tinis codicibus legimus, quemadmodum in supradicto commonitorio, inde directa sunt. Tum quia hic in nullo codice Græco ea potuimus invenire, ex Orien­ talibus Ecclesiis, ubi perhibentur eadem decreta posse etiam authentica reperiri, magis nobis deside­ ramus afferri. Pro qua re tuam quoque venerationem obsecramus, ut scribere eliam ipse digneris ad illa-
rum partium sacerdotes, hoc est Ecclesiæ Antioche­ næ, Alexandrinx et Constantinopolitanæ. Et si aliis etiam tuæ placuerit sanctitati, ut inde ad nos iidem canones apud Nicaeam civitalcm a Patribus constiluli veniant, te potissimum hoc beneficium cunctis Occi­ dentalibus Ecclesiis in Domini adjutorio conferente. Quis enim dubitet exemplaria esse verissima concilii Nicæni in Græcia congregati, quae de tam diversis locis et de nobilibus Græcis Ecclesiis allata et com­ parata concordant ? Quod donec fiat, hæc quæ in commonitorio supradicto nobis allegata sunt, de appellationibus episcoporum ad Romanae Ecclesiæ sacerdotem, et de clericorum causis apud suarum provinciarum episcopos terminandis, nos usque ad probationem servaturos esse profitemur, et beatitu-
dinem tuam ad hoc nos adjuluram in Dei voluntate confidimus. Cætera vero quæ in nostra synodo ge­ sta vel firmata sunt, quoniam supradicti fratres no. sLri, Fauslinus coepiscopus, Philippus, ct Asellus presbyteri secum ferunt, si dignatus fueris, tuae nota facient sanctitati. Et alia manu : Dominus noster te nobis annis plurimis custodiat, beatissime frater. Subscripserunt quoque Alypius, Augustinus, Possi­ dius, Marinus, et caeteri episcopi.
Incipiunt rescripta ad concilium Africanum Cyrilli Alexandrini episcopi, ubi authentica concilii Nicæni, translata de Grceco per Innocentium presbyterum transmiserunt; quæ etiam epistolæ cum eodem con­ cilio Nicæno per memoratum presbyterum Innocen­ tium, et Marcellum subdiaconum Ecclesiæ Cartha­ ginensis sancto Bonifacio episcopo Ecclesiæ Roma­ niæ, sub die vi cal. Decembris sunt directa
CXXXV. Dominis honorabilibus, sanctis fratribus coepiscopis, Aurelio, Valentino, sed et omni sanctae congregationi in Carlhaginensi synodo congregatæ, Cyrillus salutans in Deo charitatem vestram.
Scripta venerationis vestræ multam habentia que­ rimoniam cum omni lætitia per filium nostrum In­ nocentium presbyterum suscepi, quibus a nobis Site­ ratis ut de scrinio nostræ Eccleske verissima exem­ plaria ex authentica synodo apud Nicæam civitatem, metropolim Bithyniæ, a sanctis Patribus constituta atque firmata, sub nostræ fiJei professione vestræ dileclioni porrigamus. Unde, domini honorabiles fratres, salute præeunte Domino, necesse habui per harum latorem filium nostrum Innocentium presby-
terum, fidelissima exemplaria ex authentica synodo, in Nicæna civitate Bithyniæ habita, vestrae charitati dirigere. Quod et in ecclesiastica historia requirentes invenietis. De Pascha vero, ut scripsistis, nuntia­ mus vobis XVII cat. Maias nos futura indictione celebrare. Et alia maun : Deus et Dominus noster sanctam vestram congregationem custodiat, quod optamus, charissimi fratres.
Incipit epistola Aulici episcopi Constantinopolitani ad eosdem.
CXXXVI. Dominis sanctis, merito beatissimis fratribus coepiscopis, Aurello, Valentino, vel cæteris charissimis in synodo apud Carthaginem habita constitutis, Anticus episcopus.
Per filium nostrum Marcellum subdiaconum vc-
strum scripta vestræ dilectionis cum omni gratia­ rum actione suscepi, Domino gratias agens, quod merui tantorum fralrum beneJictione perfrui. Domi­ ni bealissimi fratres, scripsistis sane, ut verissimos canones apud Nicæam civitatem, metropolim Bithy­ niae, a Patribus constitutos sub fidei astipulatione di­ rigam. Et quis est qui communem fidem, vel statuta a Palribus linnata suis fratribus deneget? Qua de re per eumdem filium meum Marcellum, subdiaconum vestrum, nimium festinantem, sicut statuti sunt in Nicæa civitate a Patribus canones, in integro, ut jussislis, direxi : petens ut pro ine plurimum vestra sancta congregatio orare jubeat. Et alia manu : Deus noster sanctitatem vestram custodiat, quod optamus, sancti fratres.
Incipiunt exemplaria concilii Nicæni, directa sub die I vi cal. Decembris , posl consulatum gloriosissimo­ rum imperatorum Honorii XII et Theodosii VIII Augg., Bonifacio urbis Romæ episcopo.
CXXXVII. Credimus in unum Deum, Patrem omnipotentem, visibilium, nec non et invisibilium creatorem. Et in unum Dominum nostrum Jesum Christum, Filium Dei, natum ex Patre unigenitum, hoc est ex substantia Patris, Deum ex Deo, 4umen ex lumine, Deum verum ex Deo vero, natum, non creatum, ejusdem cum Patre substantiæ, per quem omnia facta sunt, coelestia et terrena. Qui propter nos homines, et propter nostram salutem descendit, et incarnatus est, et homo factus passus est. Et re­ surrexit tertia die, ascendit in coelum, venturus in-
de judicarc vivos et mortuos : et in Spiritum san­ ctum. Eos vero qui dicunt, erat tempus quando non erat, et qui ex nihilo factum, vel ex alia substan­ tia, vel cssenlia esse, aut mutabilem aut converli­ bilem Filium Dei dicunt, anathematizat catholica et apostolica Ecclesia.
Huic symbolo fidei etiam exemplaria statutorum ejusdem concilii Nicaeni a memoratis pontificibus annexa sunt, sicut superius per omnia continentur : quæ nos hic iterum conscribi necessarium non esse credidimus.
Incipit epistola concilii Africani ad papam Cælestinum urbis Romæ episcopum.
CXXXVIII. Domino dilectissimo et honorabili fratri Cœlestino Aurelius, Palatinus, Antonius, Tutus,
Servusdei, Terentius, Fortunatus, Martinus, Janua­ rius, Optatus, Ceticius, Donatus, Theasius, Vincen­ tius, Foitunatianus, et cæteri, qui universali Africa­ no concilio Carthaginis adfuimus.
Optaremus, si quemadmodum sanctitas tua de ad­ ventu Apiarii lætatos vos fuisse, missis per comprere-_ sbyterum nostrum Leonem litteris infimavit : ita nos quoque de ejus purgalione hæc scripta cum laetitia mitteremus. Esset profecto et nostra et vestra mo­ do alacritas certior, nec præpropera videretur, quae adhuc de audiendo, quam de audito præcesserat. Adveniente sane ad nos sancto fratre et coepiscopo nostro Faustino, concilium congregavimus, et cre­ didimus ideo cum illo missum : quoniam sicut per ejus operam presbyterio ante redditus fuerat, ita
nunc posset de tantis criminibus a Thabracenis ob­ jectis eo laborante purgari. Cujus tanta ac tam im­ mania flagitia decursum nostri concilii examen in­ venit, ut et memorati patrocinium potius quam judicium, ac defensoris magis operam quam disce­ ptatoris justitiam superarent. Nam primum, quan­ tum obstiterit, omni congregationi diversas injurias ingerendo, quasi Ecclesiae Romanæ asserens privile­ gia, et volens eum a nobis in communionem suscipi: quem tua sanctitas credens appellasse, quod probare non potuit, communioni reddiderat ; quod minime tamen licuit, quod etiam gestorum melius lectione cognosces. Triduano tamen laboriosissimo agitato judicio, cum diversa eidem objecta afflictissimi quæ­ reremus, vel moras coepiscopi nostri Faustini, vel
tergiversationes ipsius Apiarii, quibus nefandas tur­ piludines occulere conabatur, Deus judex justus, fortis et longanimis magno compendio resecavit. Te­ triore quippe ac putidiore obstinatione compressa, qua tantum lividum cœnum impudentia negationis volebat obruere, Dco nostro ejus conscientiam coarctante, et occulta quæ in illius corde tanquam in volutabro criminum jam damnabat etiam homi­ nibus publicante, repente in confessionem cuncto­ rum objectorum flagitiorum dolosus negator erupit. Et tandem de omnibus incredibilibus opprobriis ul­ troneus se ipse convicit, atque ipsam quoque no­ stram spem, qua eum et credebamus et optabamus de tam pudendis maculis posse purgari, convertit in gemitus, nisi quoniam istam noslram mœstitiam uno
tantum solatio mitigavit, quod et nos labore diutur­ nioris quaestionis absolvit, et suis vulneribus qualem­ cunque medelam, etsi invita ac suas conscientie re­ luctante confessione providit, domine frater. Præfato itaque debitae salutationis officio, impendio depreca­ mur ut deinceps ad vestras aures hinc venientes non facilius admittatis, nec a nobis excommunicatos in communionem ultra velitis excipere : quia boe etiam Nicæno concilio definitum facile advertet ve­ nerabilitas tua. Nam et si de inferioribus clericis vel laicis videtur ibi præcaveri, quanto magis hoc de episcopis voluit observari, ne in sua provincia a communione suspensi a tua sanctitate praepropere vel indebite videantur communioni restitui! Presby­ terorum quoque et sequentium clericorum improba
rcfugia sicut te dignum est, repellat sanctitas tua, . quia et nulla Patrum definitione hoc Ecclesiæ dero- Batum est Africanæ : et decreta Nicæna, sive infe­ rioris gradus clericos, sive ipsos episcopos suis me­ tropolitanis apertissime commiserunt ; prudentissime enim justissimeque viderunt [f. providerunt] quæ­ cunque negotia in suis locis ubi orta sunt Unienda. Nec unicuique providentiae [f. provinciæ] gratiam S. Spiritus defuturam, qua acquitas a Christi sacer­ dotibus et prudenter videatur, et constantissime te­ neatur : maxime quia unicuique concessum est, si judicio offensus fuerit cognitorum, ad concilia suæ provinciæ, vel etiam universale provocare. Nisi forte quisquam est qui credat unicuilibet posse examinis inspirare justitiam, et innumerabilibus con-
gregatis in concilium sacerdotibus denegare. Aut quomodo ipsum transmarinum judicium ratum erit, ad quod testium necessariae personae vel propter se­ xus, vel propter senectulis infirmitatem, vel multis aliis impedimentis adduci non poterunt? Nam ut aliqui tanquam a tuæ sanctitatis latere mittantur, nulla invenimus Patrum synodo constitutum. Quia illud quod pridem per eumdem coepiscopum no-
strum Faustinum, tanquam ex parte Nicxni concilii, exinde transmisistis, in conciliis verioribus, quæ ac­ cipiunlur Nicæni, a sancto Cyrillo coepiscopo nostro Alexandrinæ Ecclesiæ, et a venerabili Attico Constan­ tinopolitano antistite, ex authentico missis : quæ etiam ante hoc per Innocentium presbyterum ct Marcellum subdiaconum, per quos ad nos ab eis di­ recta sunt, venerabilis memoriæ Bonifacio episcopo decessori vestro a nobis transmissa sunt, in quibus tale aliquid non potuimus repcrirc. Exsecutores etiam clericos vestros quibusque petenlibus nolite mittere, nolite concedere, ne fumosum typhum sæ­ culi in Ecclesiam Christi, quæ lucem simplicitatis et humilitatis diem Deum videre cupientibus præ­ fert, videamur inducere : nam de fratre nostro Fau-
stino (amoto jam pro suis nefandis nequitiis de Christi Ecclesia dolendo Apiario) securi sumus, quod cUn probitate ac moderatione lu;e sanctitatis, salva fraterna charitate, ulterius Africa mittine patiatur. El alia manu : Dominus noster sanctitatem vestram ævo longiore orantem pro nobis custodiat, domine frater.
