HYMNI A BEATO GREGORIO PAPA CONSCRIPTI.
DIE DOMINICO.
AD NOCTURNUM.
1. Primo dierum omnium Quo mundus exstat conditus, Vel quo resurgens conditor Nos, morte victa; liberat.
2. Pulsis procul torporibus, Surgamus omnes ocius, Et nocte quæramus pium Sicut prophetam novimus.
3. Nostras preces ut audiat, Suamque dextram porrigat, Ex expiatos sordibus Reddat polorum sedibus.
4. Ut diei quique sacratissimo Hujus diei tempore Horis quietis psallimus, Donis beatis muneret.
5. Jam nunc, paterna claritas, Te postulamus affatim, Omnisque actus noxius.
6. Ne fœda sit vel lubrica Compago nostri corporis, Per quod averni ignibus Ipsi crememur acrius.
7. Ob hoc, Redemptor, quæsumus Ut probra nostra dilua, Vitæ perennis commoda Nobis benigne conferas.
8. Quo carnis actu exsules, Effecti ipsi cœlibes, Ut præstolamur cernui, Melos canamus gloriæ.
9. Præsta, Pater piissime, Patrique compar Unice, Cum Spiritu Paracleto Regnans per omne sæculum.
ALIUS.
1. Nocte surgentes, vigilemus [omnes : Semper in Psalmis meduemur, at- [que Nisibus totis Domino canamus Dulciter Hymnos.
2. Ut pio Regi pariter canentes, Cum suis sanctis mereamur aulam ingredi cœli, simul et beatam Ducer vitam.
3. Præstet hoc nobis Deitas beata Patris, ac Nati, pariterque sancti Spiritus, cujus reboat in omni. Gloria mundo. Amen.
AD LAUDES.
1. Ecce jam noctis tenuatur um- [bra, Lucis aurora rutilans coruscat : Nisibus totis rogitemus omnes Cunctipotentem
2. Ut Deus noster miseratus [omnem Pellat languorem, tribuat salutem, Donet et nobis pietate Patris Regna polorum.
3. Præstet hoc nobis Deitas beata, ut supra.
AD VESPERAS.
1. Lucis Creator optime, Lucem dierum proferens, Primordiis lucis novæ Mundi parans originem.
2. Qui mane junctum vesperi Diem vocari præcipis, Tetrum chaos illabitur, Audi preces cum fletibus.
3. Ne mens gravata crimine Vitæ sit exsul munere, Dum uil perenne cogitat, Seseque culpis illigat.
4. Cœlorum pulset intimum, Vitale tollat præmium, Vitemus omne noxium, Purgemus omne pessimum.
IN QUADRAGESIMA.
AD NOCTURNUM.
1. Clarum decus jejunii Monstratur orbi cœlitus, Quod Christus auctor omnium Cibis dicavit abstinens.
2. Noc, lator Moyses factus charus Deo, Legisque est, Hoc EUam per aera Curru levav it igneo.
3. Hinc Daniel mysteria Victor leonum viderat, Per hoc amicus intimus Sponsi Joannes claruit.
4. Hæc nos sequi dona, Deus, Exempla parcimoniæ; Tu robur auge mentium, Dans spiritale gaudium. Amen.
AD VESPERAS.
1. Audi, benigne conditor, Nostras preces cum fletibus In hoc sacro jejunio Fusas quadragenario.
2. Scrutator alme cordium, Infirma tu scis virium ; Ad te reversis exhibe Remissionis gratiam.
3. Multum quidem peccavimus : Sed parce confitentibus; Ad nominis laudem tui Confer medelam languidis.
4. Sic corpus extra conteri Dona per abstinentiam, Jejunet ut mens sobria A labe prorsus criminum.
5. Præsta, beata Trinitas, Concede, simplex Unitas, Ut fructuosa sint tuis Jejuniorum munera. Amen.
IN DOMINICA
PALMARUM.
1. Magno salutis gaudio Lætetur omne sæculum, Jesus Redemptor omnium Sanavit orbem languidum.
2. Sex ante Paschae ferias Advenit in Bethaniam, Ubi pie post triduum Resuscitavit Lazarum.
3. Nardi Maria pistici Sumpsit libram mox optimi, Unxit beatos Domini Pedes rigando lacrymis.
4. Post hæc jugalis asinæ Jesus supernus arbiter Pullo sedebat : inclytam Pergebat Jerosolymam.
5. O quam stupenda pietas, Mira Dei Clementia! Sessor aselli fieri Dignatur auctor sæculi.
6. Ramos virentes sumpserat Palma recisos tenera, Turba præcessit obviam Regi perenni plurima.
7. Honor, virtus, imperium Sit Trinitati unicæ, Patri, Nato, Paracleto Per infinita sæcula. Amen.
IN PASSIONE
DOMINI.
1. Rex Christe factor omnium, Redemptor et credentium, Placare votis supplicum, Te laudibus colentium.
2. Cujus benigna gratia Crucis per alma vulnera, Virtute solvit ardua Primi parentis vincula.
3. Qui es creator siderum, Tegmen subisti carneum, Dignatus hanc vilissimam Pati doloris formulam.
4. Ligatus es ut solveres Mundi ruentis complices, Per probra tergens crimina, Quæ mundus plurima.
5. Cruci, Redemptor, figeris, Terratn sed omnem concutis, Tradis potentem spiritum, Nigrescit atque sæculum.
6. Mox in paternæ gloriæ Victor resplendens culmine, Cum Spiritus munimine Defende nos, Rex optime. Amen.
