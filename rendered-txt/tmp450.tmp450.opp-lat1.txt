ADMONITIO IN SUBSEQUENS OPUSCULUM.
Nedum Hieronymo, Augustino etiam tribuitur libellus iste
De benedictionibus Jacob,
cum in mss., tum in vulgatis saepe libris. Nimirum ex utriusque Patris
Quaestionibus in Genesim
descriptus subinde est : et prior quidem expositio historica totidem fere verbis ex Hieronymo excipitur, quibus nonnulla ex Augu- stino intermiscentur : altera, sive allegorica, quemadmodum cll. Benedictini Augustinianorum operum editores monent, apud Gregorium in libris
Moralium in Job
invenitur. Opus vero ipsum ita ab Alcuino consarcinatum non est qui dubitet, sub cujus quoque nomine vulgatum est in ejus operum collectione; tametsi, id quod laudati Benedictini annotant, utraque ex integro expositio, sed ordine nonnihil diverso, atque aliquot permutatis vocibus habeatur in tertio libro Commentariorum in Genesim, qui Eucherio Lugdunensi tributi olim falso fuere, editique in
Bibliotheca Patrum
. Quin aliud quoque ejusdem expo- sitionis exemplar occurrit, quod a Martianaeo tomo V Hieronymianorum operum, qui supposititia continet, exhibetur, inscriptum
Benedictiones de filiis Jacob
, et brevi Praefatiuncula praemunitum, et pos- trema sui parte de verbo ad verbum ex S. Doctore expressum. Nos qui prius istud exemplar ex Augustini editione a Benedictinis adornata describimus, et supposititiis Hieronymi scriptis primum accensemus, alterum quoque huc duximus transferendum, ut ne quid esset, quod jure a nobis lector aut eruditus aut ineruditus desideraret.
