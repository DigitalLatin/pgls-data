LIBER DE PRÆDESTINATIONE ET GRATIA. *
' CAPUT PRIMUM. Cum in sacris voluminipus liltera­ rum, seu tuturorum quid prophetico spiritu pronun­ tiantibus, seu præteritorum historica veritate nar­ rantibus, seu vitæ monita apostolica auctoritate tra­ dentibus, aliqua veluti diversum sonante sententia vel movetur lector, vel sollicitatur auditor, certa et inconcussa fide cognitum teneri debet, unius atque ejusdem spiritus, et ejus præter quem nulluu nihil est veritatis, apertius alibi, paulo occultius alibi so-
nare mysteria. Ac prone si quid occulta significa­ tione suspensum, aut a conscribente breviter indi­ catum, minusque quam humani cordis obtusio posce­ bat expositum est, hic lucidius apparere, ibi altius latere, nusquam deesse noverit veritatem. Quod si etiam pro magnitudine rei de qua quæritur, non fa­ cile intellectus sensibus quærentis occurrit, maxime si de incommutabili voluntate omnipotentis Dei, di­ versum sonet canonicæ auctoritatis utraque senten­ tia : ita illa oinnia ad pietatis regulam dirigenda sunt, ut nec injustum Deum esse, nec merita singu­ lorum confusa quadam personarum acceptione La­ xantem, nec infirmum, ut quidquid voluerit non va­ luerit explicare, inconcussa definitione teneatur.
CAP. II. Sub hujus igitur definitionis jugo, ne in sacrilegam temeritatem male libera colla luxurient, quæstionis hujus, quantum Deo donanle possumus, occulta memoremus, quam beatus apostolus Paulus diversis in locis, non parum discrepantibus verbis, studiosis proponit scrutatoribus, eisque per ipsam
loquiLur veritatem. Sententiam siquidcm in Dei gra­ tia praece lente, latissimaet robustissima disputatione confectam ita concludens, ait, Ergo cujus vult misere tur, et quem vult indurat (Rom. IX, 18); cum in alia Epistola de divina benevolentia, ipse sic dicat : Qui vult omnes homines salvos fieri, et in agnitionem veri­ tatis venire (1 Tim. II, 4).Occurrit enim, cur pereant ex his aliqui, cum omnipotens Deus omnes homine: salvos fieri velit, et in agnitionem veritatis venires deinde cur rursus induret alios, misertus aliorum : aut quo modo omnes salvos fieri velit homines, cum ipse nonnullos ne salventur induret. Hoc quantum ad humanam justitiam videtur injustum. Sed quis ita desipiat, vel potius quis ita blasphemet, ut dicat de justitia Dei, lege humanæ justitiae disputandum?
quæ profecto si justitiæ Dei adversatur, injusta est. Ab illo enim qui summe justus est, omne quod qua­ litercunque justum e. t, manare manifestum est. Quis ergo erit qui incommutabiliter manentem, et omnia quæ sunt condentem, regentem atque servantem Dei sapientiam, pendeat humanæ sapientiæ arbitrid? De qua idem apostolus dicit, quia sapientia carnis inimica est Deo (Rom. VIII, 7). Et alibi, Sapientia hu­ jus mundi stultitia est apud Deum (/ Cor. tu, 19). Non est ergo de illa majestate divinae sapientiæ, humanae vanitatis arbitrio disputandum.
CAP. IU. Si quis autem peccata sua ita nutriendo, figura vel umbra, vel typho superbiae blandiente de­ cipitur, ut dicat quod nonnullos esse dicturos statim vidit beatus Paulus apostolus. Subjunxit enim, Di­ cet aliquis : Si cujus vult miseretur, et quem vult indurat, quid adhuc queritur? Voluntati enim ejus quis resistit (Rom. IX, 19.)? Noverit hac plus nos ad humilitatem ac pietatem cogi atque arctari sen­ tentia. Cum cnim totum ad Deum referens humanis
viribus neget doclor amplissimus, quid aliud quam ut in Deum toto corde suspensi, ab eo salutis auxi­ lia postulemus hortatur ? Quem ergo movet hæc in divinæ gratiæ dispensatione diversitas, et injustum putat negari alteri quod alter acceperit, intelligat quemadmodum divinitus dixerit Psalmista, Universæ
viæ Domini misericordia et veritas (Psal XXIV, 10) ; atque agnoscat tali Deum agitare res humanas judi­ do, ut debitas poenas aut juste reddat, aut miseri­ corditer donet. Vitiatæ enim radicis macula ita pro­ paginis traduce per generationum sarmenla diffusa est, ut nec infans quidem unius diei a culpa sit pri­ mi ae prævaricationis alienus (Job XIV, 4, sec. LXX), misi per indebitam Salvatoris gratiam fuerit libera­ lus. Quod si nec hic quidem sine peccato est qui proprium habere non potuit, conficitur ut illud tra­ xerit alienum de quo Apostolus dicit : Per unum hominem peccatum intravit in mundum, et per pecca­ tum mors, et ita in omnes pertransiit, in quo omnes peccavenunt (Rom. v, 12). Quod qui negat, negat profecto primum nos esse mortales. Si enim, ut di­ cit Apostolus, Per unum hominem peccatum intravit in mundum, et per peccatum mors : mors inlrare non potuit, nisi intrante peccato. Et quoniam mors non naturæ conditio, sed poena peccati est, sequatur ne­ cesse est pœna peccatum. Quia vero in omnes ho-
mines mors pertransiit, in omnes necesse est per­ transisse peccatum. Peccatum quo modo cum par­ vulis originale nascatur, carnis- oculis videre non possumus. Quia vero omnes ex Adam carnaliter na­ tos, et si illi jam etiam qui in Christo renati sunt, videmus mortis lege constringi, per hoc quod videmus semper parvulos mori, cogimur confiteri semper par­ , vulos nasci cum peccato originali. Facilius enim fieri posset ut, quamvis transeunte peccato, pœna minime sequeretur, quam ut nulla communicatione peccati, partem sumat poenae, qui non habet culpæ. Si ergo, ut apparuit, de prævaricatoris semine omnes nasci­ mur debito res, quoniam in ipso omnes, ut ait Apo­ stolus, peccaverunt, et ipsa jam in princ pio unde descendimus massa damnata est; nullus de duritia sua, nullus de poena sua conqueri audeat, quæ etiam non existentibus peccatis propriis, sola nascendi conditione debetur. Quod vero Deus aliis gratuita vocatione conversis, misericordiam largitur indebi­
tam, non ad dispensationis justitiam. sed ad douan­ tis misericordissimam largitatem (alias libertatem), veritatis ratione referendum est. An audebit debitor creditorem iniquitatis arguere, si alteri donans, ab eo quod debebat exegerit ? Si ergo inter contractus hominum nullus ex hoc praescriptionis locus est, ut a se dicat debitor injusle exigi, quia scit alteri debi­ tori ab eodem quod debebat creditore donatum ; quis in tantaminsaniam profanæ vocis erumpat, ut injustitiæ Deum arguat, si uni indebitam donaverit gratiam, alteri reddiderit debitam poenam ?
CAP. IV. Itaque ex superiori hujus parte senten­ tiæ, quæ dicit : Cujus vult miseretur, puto quod nul­ ius nisi indignus misericordia audeat disputare. Quod vero sequitur : Quem vult indurat, ibi paululum hu­ manae mettis intentio verbi novitate conjunditur. Sed non ita intelligendum est, quasi Deus in homine ipsam quæ non esset duritiam cordis operetur. Quid enim alind est durilia, quam Dei obviare mandatis ? Unde illud beatus Stephanus dicebat ad populum :
Dura cervice, et non circumciso corde, et auribus, vos semper Spiritui sancto resistitis (Act. VII, 51). Quam qui a Deo fieri putat, propter quod dictum est : Quem vult indurat, ipsum prævaricationis .intueatur exordium, et Deo donante mandatum, per quod transgressionis culpam in corde fuerit operatus atten­ dat, quamvis ne ab ipso quidem, si negaret assen­ sum, potuit tentatore compelli. Ergo quidquid quoad illam praevaricationem natus supplicii homo patitur, juste reddi meritoque fateatur. Indurare enim Deus dicitur eum, quem mollire noluerit. Sic etiam excæ- care dicitur eum, quem illuminare noluerit. Sic etiam repellere eum quem vocare noluerit. Quos enim præ­ destinavit, illos et vocavit: et quos vocavit, illos justifi­ cavit (Rom. VIII, 50). Ipse enim dedit ut simus, ipse ut boni esse possimus.
CAP. v. Præscivit enim nos ejus divinitas, sapien­ tia condidit, justitia damnavit, gratia liberavit. Mun­ dus enim quamvis pro tempore ex quo factus est cœ-
perit, in illa divinx præscientiæ luce faciendus nul lum. potuit habere principium : et quanticunque vel ex Adamusque in hodiernum diem homines nati sunt vel post nostram ætatem generationis sunt propagine nascituri, apud Deum nati sunt jam, et decurso totius vitæ tempore transierunt, in illo nihilominus divini obtutus lumine permanentes. Deus enim qui nec loco clauditur, nec tempore praevenitur, omnium rerum, tam præteritarum memoria, quam imminentium scientia plenus est : nec remiuiscens volvitur in præ teritum, nec sperans tenditur in futurum. Et quae­ cunque omnino sunt, quæ temporum motibus agitan­ tur, ab eo principio in quo erat Verbum, et Verbum erat apud Deum, et Deus erat Verbum (Joan. I, 1), usque in finem omnium sæculorum. De quo line cum diceret beatus Moyses : Domine, inquit, qui regnas in sæculum et sæculum (Exod. xv, 18), et adhuc uec sperantur Iutura, nec præterita
trusirunt
, Sed in presentia divinitatis
præsenti
semperduce
cermintur
. Ab illo ergo quia aeternus et præscius, quia et justus
et pius est, qui exercet debitam severitatem, et ex­ hibet indebitam pietatem, et habet in creandis atque eligendis hominibus, sicut in luto figulus potestatem, facta sunt alia quidem vasa in honorem , alia vero in contumeliam. Antequam faceret nos, præscivit nos, et in ipsa nos præscientia, cum nondum fecisset, ele­ git. Sed a quo hoc fieri potuit, nisi ab eo qui vocat omnia quæ non sunt tanquam ea quæ sunt (Rom. IV, 17). Apostolus enian dicit, Qui elegit Mos ante mundi con­ stitutionem (Ephes. I, 4). Intra Mundum facti sumus, et ante mundum electi sumus : atque ita uno eodem­ que, nec transeunte, nec futuro.. sed continuo tem­ pore, vel si quo alio modo dici potest, si tamen apud Deum est, ct presciri, et facere, et eligere, et præscientia sua incommutabililer permanente eligere faciendos : quos facturus fuerat eligendos : hæc qui­ dem, quantum ad fidei regulam, Deo illuminante præ dicta sint.
CAP. VI. Sed jain video quid etiam hinc calumniosa
pravitas possit opponere. Sequitur enim, ut si eos quos præpdestinavit, illos et vocavit, et si eos quot vocavit, illos et justificavit (Rom. VIII, 30), qui ner prædestinati, nec vocati, ac per hoc nec justificati sunt, ab omni culpa debeant esse innocentes, injus­ teque ab eis pro vitæ pravitate transactæ, in ille agnitionis die sint poscenda supplicia. Dicat istis Paulus apostolus, Nunquid iniquita, apud Deum (Rom, ix, 14)? Statim ipse respondeat, Absit. Cumque hor fuerit in hominis mente sana pietate fundatum, quod nulla sit iniquitas apud Deum, ita intelligat, Cujus vult miseretur, et quem vult indurat (lbid., 18); quasi diceret : Cujus vult miseretur, et cujus non vult non miseretur. Itemque hoc ipsum rursus intelligat, quasi diceretur : Cui vult donat, et a quo vult debi­ tum poscit. Quod qui dicere perseverat injustutum, at Apostolo audiat, 0 homo, tu quis es qui respondeat Deo (Ibid., 20) ? Congrue siquidem bujusmodi, im­ pietatem apostolica reprehendit aucturitas, tantum'
de exaggeratione nominum pondus incutiens, cum dicil, 0 homo, tu quis es qui respondeas Deo? 0 home Deo, lutum figulo ! Subjunxit enim idem apostulus ; Nunquid dicit figmentum ei qui se finxit : Quare sic me fecisti? An non habet potestatem figulus luti ex eaden massa facere aliud quidem vas in honorem, aliud verr in contumeliam (Ib.,21) ? Si ergo habet, imo quia habet potestatem figulus luti tacere ex eadem massa, aliud quidem in honorem, aliud vero in contumeliam, o homo, tu quis es qui respondeas Deo, quia cujus vull miseretur et quem vult indurat? Sed priusquam ad hujusmodi conclusionem beatus Apostolus disputa­ tionis ordine perveniret, hoc potissimum de veteri­ bus litteris sumpsit exemplum , in quo indurationem quæ a Deo fieri dicitur, edoceret : Dicit, inquit, Scriptura Pharaoni : Quia in hoc ipsum excitavi te, ut ostendam in te virtutem meam, et ut annuntietur nomen meum in universa terra (Ibid., 17 ; Exod. IX, 16)). Indur asse autem cor ejus Deus in eadem Scriptura apertissime dicitur, cum Moysi de signis quæ in
Ægyptios per cum facienda fuerant loqueretur. Sic enim dicit, Ego autem indurabo cor Pharaonis, ne dimittat populum (Exod. IV. 21). Hinc jam per apertA se jactans calumniator astutus justitiam Dei ad suum libret arbitrium, et quanta potest vociferatione respondeat, Si cujus vult miseretur, et quem vult in­ durat, quid adhuc queritur? Voluntati enim ejus quit resistit? Hujus elationi Apostolus dicat, 0 homo, tu quis es qui respondeas Deo (Rom. IX, 19, 20)? Qui au­ tem pie quærens aliquid desiderat invenire, illum locum ejusdem Scriptane relegat, ubi primo Moysi in ruho ignis apparuit, atque ita cor ejus ardore divinæ caritatis ignivit, ut in conspectu regum, sicut David dicit (Psal. cxvin, 46), testimonia Pjus sine confusione loqueretur; et ibi inveniet totum hoc, quod indurasse Dens cor Pharaonis præmittit, non ad operationem Dei, sed ad præscientiam pertinere. Lo­ quens enim Dominus de rubo sic dicit : Ego autem scio quod non dimittet vos Pharao rex Ægypti, nisi per manum magnam. Sed extendens manum meam
percutiam Ægyptios in omnibus mirabilibus quæ fa­ ciam. et postea dimittet vos Pharao rex Ægypti (Exod. III, 19, 20). Hæc pritna vox Dei est, qua futuram vo­ luntatem Pharaonis, sicut præviderat, indicat. Postea jam inter ipsos miraculorum imbres dixisse legitur : Ego autem indurabo cor Pharaonis, ne dimittat popu­ lum (Exod. iv, 21). Ubi jam aperte intelligitur pri­ mam iterasse sententiam. Quid est enim, indurabo cor,nisi, non molliam? Apparet enim in alios manente justitia, in alios gratia profluente, Scripturæ illius sententiam fuisse completam, quia dixit Deus Pha­ raoni : In hoc ipsum excitavi te, ut ostendam in te virtutem meam, et ut annuntietur nomen meum in uni­ versa terra (Exod. IX, 16). Utente enim Deo bene etiam malis, induratione Pharaonis, flagellis Ægypti, et tot ac tantis in illa gente iniraculis pariter acer­ vatimque peractis, quid aliud gestum est, quali ut Dei virtus apud se magna, in se plena, ad humani eeneris notitiam pervenit et, non Deo. sed ipsis rele-
gentibus et credentibus prolutura ? Pharaonem non esse mutandum, et illam omnem gentem, quæ post tot verbera, vix sibi erutum populum Dei armis etiam insectari conabalur. et bello, alta illa Deus providentiæ su:e luce præscivit. Sed periturorum in­ teritum prædestinatis a se vasis misoricordiæ, salutis voluit esse argumentum, et aliorum perditiOne ad salutem usus est aliorum, quia potestatem habet figulus luti ex eadem massa, aliud quidem vas in honorem, aliud vero in contumeliam iacere (Rom. IX, 21).
CAP. VII. Hoc etiam divinæ potestatis in hominum electione judicium paulo ante commemorans beatus Apostolus robustissimis monstravit exemplis, cum de Rebeccæ partu adhuc intra uterum constituto. totum ad gratiam Dei relerens loqueretur. Sic enim ait: Sed et Rebecca ex uno concubitu habens Isaac patris nostri, cum nondum nati fuissent, nec aliquid boni egissent nec mali ut secundum electionem propo-
situm Dei maneret, non ex operibus, sed ex vocante dictum est, quia major serviet minori, sicut scriptum est : Jacob dilexi, Esau autem odio habui; statimque subjecit : Quid dicemus ? Nunquid iniquitas apud Deum (Rom. IX, 10, 11, 12, 13; Gen. xxv, 23; Malac. i, 2)? Negansque respondit: Absit: ut jam cætera qu;e se­ quuntur, ad hanc sententiam suspensa referantur, et relata solvantur, qua negavit apud Deum esse iniqui­ tatem. Sed hic quid egerit hæc apostolicæ disputa­ tionis intentio, satis admodum rlaret. Non solum enim fratres, sed et geminos; nec solum geminos, sed uno etiam concubitu fusos in utero comparavit : ut quoniam in nondum natis, nondumque aliquid opera­ tis, nullo esse poterant momenta meritorum, nec ex parentum quidem meritis, quæ diverso tempore varia esse poterant, aliquod contra gratiam relinqueretur obstaculum. Qua utique parentum merita, etiamsi permittamus divinum parvulis vel avertisse, vel con­ ciliasse præsidium, seu bona, seu mala circa geminam prolem, quæ codem concepta concubitu, eodemque
in lucem projecta momento est, paria esse debuerunt. Quod si futuros eorum morcs dicitur divinum discre­ visse judicium, profecto illud evacuabitur quod prae­ misit Apostolos dicens : Non ex operibus, sed ex vocante dictum est, quia major serviet minori. Non enim ait: Ex præteritis operibus, sed cum generaliter dice­ rit : Non ex operibus, ibi et præterita intelligi voluit, et futura : practerita scilicet quæ nulla erant, futura quae nondum erant. Prædestinatus est Jacob vas in honorem, quia non ex operibus, sed ex vocante dictum est, Major serviet minori.
CAP. VIII. Et ne forte vasa in honorem prædestimata, suis aliquid viribus tribuendo, negarent gratiam Crea­ toris, alio eos loco Apostolus vasa misericordiæ no­ minavit, ut totum quidquid essent secundum miseri­ cordiam se esse cognoscerent. Sic enim et alibidicit idem Apostolus : Et hoc non ex vobis, sed Dei donum est (Ephes. II, 8). Beatus etiam Moyses in Deutero­ nomio dicit ad populum : Et ne dicas in corde tua : Fortitudo mea, et potentia manus meæ fecit mihi vir- ,
tutem magnam hanc ; sed memoraberis Domini Dei tui, quia ipse tibi dat fortitudinem facere virtutem, ut sta­ tuat testamentum suum, quod juravit patribus vestris (Deut. VIII, 17 et seq.). Item paulo post ibidem ad ens : Ne dicas, inquit, in corde tuo, cum consumpserit Dominus Deus tuus gentes istas ante faciem tuam, di­ cens : Propter justitias meas induxit me Dominus hæ­ reditare terram bonam istam. Non propter justitiam tuam, neque propter sanctitatem cordis tui intras hæ­ reditare terram eorum, sed propter iniquitatem gentium istarum, Dominus disperdet eas a facie tua (Deut. IX, 4, 5). Ecce quam antiquum Spiritus sancti dogma, non solum in apostolicis litteris praedicatum, sed etiam in propheticis atque in ipsis israelitici populi exordiis, sancti Spiritus voce firmatum. novellæ præ­ sumptionis impetus conatur evertere. Clare siquidem in uno atque eodem Scripturæ loco, bonitatem, et severitatem Dei propheta beatus ostendit, dicens, non propler justitias populi haereditatem terne illius
reddi, sed gratia tantum miserantis donari, illos au­ tem propter injustitias suas pelli. Ecce in illis juste punitur inquitas, in istis gratis nulla justitia mune­ ratur. Nec suflicit. bealo Moysi quod dixerat, non propter merita ipsorum hæreditatem terræ Israelitico populo fuisse concessam ; nisi etiam adderet quod adjunxit, unde eos ornni bono monstraret indignos. Sequitur enim post illud quod supra memoravimus . Et scies hodie quia non propter justitias tuas Dominus Deus tuus dat tibi terram istam bonam hæreditare, quoniam populus duræ cervicis es tu (Ibid., 6). Quis hic secundum debitum præcedentium meritorum mer­ cedem redditam dicat ? Quis non gratiam fateatur indebitam? Quotiens ait propheta : Tentaverunt eum in deserto (Psal. xciv, 9) ? Quotiens iracundiam Dei cordis aversione meruerunt, et salvavit eos propter misericordiam suam, ut notam faceret potentiam suam (Psal. cv, i, 8)? Hoc iterum Apostolus dicit : Sustinuit in multa patientia vasa iræ apta in interitum,
ut ostenderet divitias suas in vasa misericordiæ, que præparavit in gloriam (Rom. IX, 22, 23).
CAP. ix. Ne vero rursus homo in ultimam fccem desidiæ resolutus, arduum virtutis iter, et quamvis adjuvaute gratia Dei, non nisi labore gradienduui inerti sibi crederet posse deferri, et nullius laboris industriam studio sui profeatus adhiberet. ita intor se atque hominem Deus tempora officiaque distribuens ordiuavit, ut vocatione ipsius bonorum principia sumeremus, vocati autem atque illuminati vias man­ datorum ejus boni ingenii intelligentia nosceremus, et eas libero vel eligeremus vel relinqueremus arbi­ trio. Quas tamen, si ipsius fulti adjutorio continua devotione sequeremur, in fine rursus non repugnan­ tem maudatis suis subjectam in nobis obedientiam coronaret. Liberuin vero quod ab eo habemus arbi­ trium, prono ad nequitiam lapsu fluit, et cum ad vir­ tutis indolem Dei auxilio deserente nihil possit, ad genus omne peccati idonea fultum virtute .subsistit. Trahit enim lex in membris nata peccati, et Deus a
levi jugo mandatorum suorum levique sarcina rece­ dentes, atque in peccati durissimam servitutem, libero a justitia voluntatis arbitrio defluentes, secundum suam justitiam derelinquet. Eos vero qui vocatinis munus congrua pietale susceperint, qui carnalihus non subjugantur illecebris, qui jactantiæ vitio, avari­ tiæ facibus, vento superbiæ caruerunt, et quantum in homine est, Dei in se bona servantes, ad spiritalia exercitia omne studium cnutulerunt; et iii agone hujus vitæ certantes adjuvat, et coronas vincentibus largitur æternas : ipse rursus delinquentes deserit, resistentes indurat, contemnentes condemnat.
CAP. x. De horum graduum distributione, quam vel in nobis Deus operatur, vel nos jubet aliquid operari, ipsum interrogemus, de cujus verbis orta est quaestio quam, si Dominus adsit, enodare conamur, ut ejus sensibus per diversa volumina. varia quidem locu­ tione , sed una atque eadem intentione digestis, si quid in hoc loco latet, alterius sententiae collatione reseretur. Vocatum a Deo apostolum Paulum, vel in
eo libro legimus ubi ejus gesta cum omni veritate narrantur, vel ipse in Epistola sua confitetur, dicens: Paulus servus Jesu Christi, vocatus apotolus (Rom. I, 1). Secundo autem loco vocationem secutus, et totum quod in homine fuerat operatus, ipse sic dicit: Plus omnibus illis laboravi ( I Cor. xv, 10 ). Sed ne hoc ipsum quidem sibi tribuens, sollicita pietate sub­ junxit : Non ego autem, sed gratia Dei mecum (Ibi­ dem). Jam ergo et vocato et vocationem per opera justitiæ subsecuto quid supererat aliud. nisi ut libera­ tus de corpore mortis hujus, ad illius alterius vitæ, qu;e sanctis omnibus Veritatis ore promissa est, bea­ titudinem perveniret? Quod nullis humanis meritis reddit sed Dei donantis gratia largiente donari, sibi ipse respondet, post gemitus quibus dixerat : Miser ego homo, quis liberabit me de corpore hujus mortis ? Gratia Dei, inquit, per Jesum Christum Dominum no­ strum (Rom. VII, 24, 23). Hanc itaque distributionem, qua diximus a Deo homines nullis existentibus meri-
lis vocari, et vocatos, ut boni aliquid operentur, Dei adminiculis indigere, sumpto de veteribus litteris Apostolus monstrat exemplo, postquam illam de duo­ uus geminis electionem, omni repulsa laude merito­ rum, ad Dei gratiam judiciumque contulerat, videns quid impia posset blasphemare garrulitas, dixit : Numquid iniquitas est apud Deum (Rom. IX, 14) ? Et sequitur : Absit. Et quasi diceretur ei: Unde probas? parum putavit auctoritatem suae valere doctrinæ, nisi sententiam suam etiam legis doceret exemplo. Sic enim intelligi voluit quod Moyses dixerat : Mi­ screor cujus miserebor, et misericordiam præstabo cui misericors quero (Exod. XXXIII, 19) : ut primam mise­ ricordiam vocatione credamus hominibus prærogari, quæ sola ad recte vivendum non sufficit, si deseraL qui vocavit. Ideoque additum est : Et misericordiam præstabo cui misericors fuero, ut a Deo accipi mani­ lestum sit, et ipsa misericordiæ opera, quæ cum vi­ demur impendere, Dci misericordiam promeremur. Sic enim in Evangelio dicit : Beati misericordes, quo-
niam ipsis miserebitur Deus (Matth. v, 7). Quod nisi sic intellexisset Apostolus, nunquam pro bonis gra­ tiæ disputationi suæ hoc testimonium curasset in­ serere.
CAP. XI. — Si quem vero movet quod non om­ nIs. etiam de bis qui j m vocati sunt ad secundam gratiam, id est ad recte vivendi donum pervenire mereantur, sicut Dominus in Evangelio dicit, Multi sunt vocati, pauci vero electi (Matth. xx, 16) : hinc intelligat quale sit quod contra Dei gratiam defen­ sare molitur, qui dc libero sibi blandilur arbitrio. Quicuuqueenim, divinæ vocationis munere derelicto, ad impiam rursus fluxere perfitliam, ipsis Dei gratiam deserentibus, ad implendum quod voluerant sufficit arbitrium. Vidit enim quemadmodum Psalmista mi­ sericordiarum Dei ordinem, quem ex Moysi sensu, interpretatur Apostolus, prophetici spiritus veritate decantet, Audi, inquit, popule meus, et testificabor tibi (Psal. LXXX, 9). Quid eos volebat audire, quod
cum testificatione loquebatur? Quid utiquc, niai man­ data vitæ? sicut alius propheta dicit : Audi, Israel. -mandata vitæ (Baruch. III, 9). Sed quæ sint ista man­ data vitae Psalmita subjungit et sequitur) sum Dominus Deus tuUs, qui eduxi te de terra Ægypti (Psal. LXXX, 11) Et hæc esse mandata vitæ mora- tione qua discipulos suos Patri Dominus commenda­ bat ostendit, dicens, Hæc est enim vita æterna, ut co­ gnoscant te solum verum Deum, et quem misisti Jesum Christum (Joan. XVII, 3)Post hanc vocationem illud sequitur, quod et vult ad conatus hominum pertinere, et ostendit sine se non posse compleri: hoc est enim quod dicit Apostolus, Quoniam ab ipso habemus velle et perficere pro bona voluntate (Philip. II, 13). Ab ipso enim habemus velle, quia vocat et illuminat; ab ipso perficere, quoniam ad nos pertinet conari bona, quæ et velle donavit. Nec incaute ab Apostolo cum dixisset, Quia ab ipso habemus et velle ct periicerc, additum est pro bona voluntate ; ut eliam atque etiam videant, ubi habeant a Dei justitia liberum de quo
gloriantur arbitrium. Sed illum ordinem quo miseri­ cordias diversas Dominus temporum dispensatione distribuit, sicut Moysen dixisse sensit Apostolus, etiam in continuata psalmi hujus oratione videamus. Quid enim ail, postquam vocatos docuerat, dicen. : Ego enim sum Dominus Deus tuus, qui eduxi te de terra Ægypti? Dilata, inquit, os tuum, et ego adim­ plebo illud (Psal. LXXX, 11). Hic aliquid rursus ap­ paret homini inisse servatum, quod per liberum fa­ cere debeat arbitrium. Dilatare enim jubetur os suum, sed Deus se implere promittit. Sicut etiam discipulis suis in Evangelio dixerat: Nolite coqitare quo modo; aut quid loquamini. Non enim vos estis qui loquimini, sed Spiritus Patris vestri qui loquitur in vobis (Matth. x, 19, 20). Hoc solum ad illos retulit, ut omnem tri­ bulationis necessitatem libenter pro veritate suscipe rent, penes se autem promisit effectum. Libero ergo qui locus servatur arbitrio, ut sine Dei adjutorio ad explendum quid voluerit ralionali dignilate suflulta,
sibi ipsi si non sufficiat humana natura, continuo Psalmista ostendit, Et non audivit populus meus vocem meam, et Israel non intendit mihi (Psal. LXXX, 12). Qui dixerat cum vocaret, Audi, popule meus, et loquar; Israel, et testificabor tibi; quid testificans commenda­ vcrat mentibus audientium? Dominus Deus tuus ego sum. Quid etiam ab ipsis fieri jusserat, quos de terra Ægypti et ignorantiæ tenebris liberatos, in luce man­ datorum suorum, splendore vocationis eduxerat? Di­ lata, inquit, os tuum. Statimque, quasi diceret, Si di­ latare te deserente me volueris, nihil proderit, ita addidit, et implebo illud. Quid ergo qui vocaverat, ct vocatos docuerat, querula de cisdem voce subjungit, Et non audivit, inquit, populus meus vocem meam, et Israel non intendit mihi? Exeat nunc liberi contra Deum defensor arbitrii, audiat dicentem Apostolum, cum de bonis suis laboribus loqueretur, Non ego au­ tem, sed gratia Dei mecum (I Cor. xv, 10). Audiat Dei vocem in psalmo, de his quos deseruerat dicen­ tem : Et dimisi eos secundum desideria cordis eorum,
ibunt in voluntatibus suis (Psal. LXXX, 13). Audiat unum cumdemque Apostolum de vitæ suæ variis tem­ poribus sibi tantum mala, gratiæ autcm Dci bona om­ nia tribuentem : Qui prius fui blasphemus, inquit, et persecutor (1 Tim. i, 13). Et alio loco, Gratia Dei sum id quod sum (1 Cor. xv, 10). Cum diceret, Qui prius fui blasphemus et persecutor, nulla gratiæ mentio iniquo operi copulabatur : quia sufficit sibi, sicut dictum est, ad nequitiam natura libertatis huma­ na;. Cum vero de præsentis vitæ heatitudine loque­ retur, Gratia, inquit, Dei sum id quod sum. Et illum ordinem quo miseretur Deus vocando, miseretur deinceps in coeptis conatibus adjuvando, sicut serie psalmi narratum atque digestum est, beatus etiam apostolus Paulus continua narralione. servavit. Si enim in ordine quem posuit excerpta testimonia re­ legantur, ita loquitur; Gratia Dei, inquit, sum id quod sum. Hæc est prima miscricordia, quam liberæ vo­ luntatis opera consequuntur. Scd ut apostoli Pauli.
vocationem bona opcra sequerentut, quid ait, Et gratia ejus in me vacua non fuit. Quid enim fecisti ? Plus. inquit, omnibus laboravi. Ne multum superbias, o liberi defensor arbilrii, audiens Paulum de suis la­ horibus gloriantem ; attende quod sequitur, Non ego autem, sed gratia Dei mecum. Puto sane quod nullus de his qui contra Dei gratiam exaltato ante ruinam, sicut scriptum est (Prov. xvi, 18), corde blasphe­ mant, tantum arrogantiæ impudentis assumet, ut beati prophetæ David meritis aut æquadum se, aut etiam existimet præterendum. Cujus ut de illa prima remuneratione quam nullus non fateatur ut indebi­ tam, delati scilicet regni, interim taceam, orationum et confessionum ejus intentiones affectusque pense­ mus. Ipse siquidem definit in psalmo, Beatus homo quem tu erudieris. Domine, et de lege tua docueris eum Psal. XCIII, 12). Sed videamus utrum ipsi jam eru­ dito, et omni legis scientia secundum instructionem ludaicam sufficienter instructo, ad beatitudinem res hæc sola suffecerit. Cur ergo rursus idem clamavit
a d Dominum, Damini intellectum, et scrutabor legem tuam, et custodiam illam in toto corde meo (Psal. CXXVIII, 34)? Parum erat quod ad scrutandam legem poposcerat intellectum, nisi etiam ad custodiendam necessarium significaret auxilium, dicens, Et custo­ liam illam in toto corde meo; quasi diceret, Tunc ustodiam illam in toto corda meo, si tu dederis in­ tellectum.
CAP. XII. Adhuc superbus ille propriæ volunlatis defensor ad ista respondeat, quod propheta ad intel­ igendum tantum mandata divina, quæ tamen propria virtute impleturus fuerat,opem divini postulaverit auxiilii. Quæ si itasunt, a te paululum libet, beate Davidi sensuum tuorum occulta perquirere. Unde ergo, rogo te, pugna carnis et spiritus? Unde aposto­ licum, sicut ipse lateris, certamen? Etiam utique illuminatus atque eruditus intelligentiae munere , quam divinitus postulaveras, clamas et dicis, Averte oculos meos, ne videant vanitatem (Psal. CXVIII, 57).
Nam intellectu certe discernendae vanitatis a veritate, sicut poscebas accepto, cur oculos tuos a vanitate quæ displicet non avertis? Si avaritiam reprehendis, cur non ab ea proprio separatus arbitrio cor tuum ad mandata salutis inclinas, sed tanquam infirmus in omnibus clamas ad Deum, Inclina cor meum in testi­ nonia tua, et non in avaritiam : nisi quia suggerit avaritiam in membris nata lex peccati, et adhuc vult oculos suos, nec per se potest vir sanctus avertere; ac sic caro concupiscit adversus spiritum, et spiritus adversus carnem (Galat. v, 17): ex qua lite non libe­ rat, nisi gratia, quæ per Dominum nostrum Jesum Christum parvis magnisque donatur (Rom. VII, 25). Velle enim adjacet, perficere autem non invenio (Rom. VII, 18). Quamvis et ipsum velle non ex nobis, sed Dci donum est, quoniam ab ipso habemus et velle et perficere, pro bona voluntate (Philip. II, 1). Beatus ergo es, quoniam cum apostolis Christi et doctrinæ, et pugnæ æqualitate concordas : quia et in scriptis tuis apostolorum bella cognoscimus, et tua certa-
mina in apostolicis litteris invenimus.
CAP. XIII. Uude ista in uno eodemque homine, qui ex anima et corpore constat, rerum voluntatum­ que diversitas , nisi quia jusla Dei judicia conleiti­ nens, homo Deum , creatura Creatorem , infimus summum, intra semetipsum inobedientiæ pœnas et contumaciam inferioris invenit? Qua enim ju­ stitia, quamvis meliori deterior, creaturæ tamen creatura serviret, si ipsi qualiscupque creatura ser­ vire noluit Creatori ? Sed ne hoc quidem. sufficit ad poenam, ut pars illa deterior melioribus repugnaret cordis affectibus, nisi etiam plerumque superaret, in captivitatem duceret, possideret, non solum vel na­ tos in Adam homines, se l lex ipsa peccati ad motus sui ministerium vindicaret, nisi etiam renatos in Chri­ sto, manente suggestione, pulsaret. Quia revera per id regenerationismunus reatus dimissus est; non soluta conditio gratiae est, veterum delens chirogra­ ha debitorum ; non a passionc carnali jam separans adhuc hominem in carne viventem, ut omnis homo
futuro tempore divinum pcr singulos imploret auxi­ lium. Et quonam lex non tam auterre potuit, quam monstrare peccatum, quod peccatum in se nascentes passim sibi homines vindicabat. et consupiscentiæ consensione possessos, in æternum mergebat inter itum : Dominus noster Jesus Christus Filius Dei, Ver­ bum Patris, æquale et coæternum Patri, semetipsum exinanivit, formam servi accipiens (Philip. n, 7), et cum peccatum ipse non esset, lactus assumpta carne peccatam, ut a peccato canis homine sanato, pecca­ tum damnaret in carne, venit quærere quod pericrat (Luc. XIX, 10). sanare quod ægrotabat, erigere quod jacebat, potestatem habens dimittendi peccata, quod non debebat donare, quod ei debebatur dimittere. deletisque omnibus veteris culpæ maculis, quam fe­ cerat reparare naturam. De his quibus pœnam seve­ ritas justa decreverat, secundum ineffabilem disposi­ tionis occultæ misericordiam, elegit vasa quæ faceret in honorem , et alios a ventura ira dono gratuitæ vocationis absolvit, alios derelinquens ad æqualita
tis judicium reservavit, nai tamen agnoscendæ vc­ ritatis abstulit facultatem : et ita plenitudo divina. præscientiæ in alios manante justitia, in alios gratia profluente completa est; ut pereuntibus quos præ­ scierat Deus esse perituros, et salvatis quos in illa secreta electione præscierat esse salvandos, toto orbe diffusa multiplicaretur Ecclesia.
CAP. XIV. Gratulare igitur, o quicunque illuminatus es, et gratiam quam non mercbaris agnosce. Geme quicunque induratus es, et justitiam confitere. Die quicunque ab originali contagio, lavacro gratiæ te gratularis ablutum, Misericors et miserator Dominus patiens et multæ misericordiæ. Non secundum peccuta nostra fecit nobis, neque secundum iniquitates nostras retribuit nobis (Psal. c I, 8 et 10. Dic quicunque damnaris, Justus es, Domine, in omnibus quæ fecisti nobis, et omnia judicia tua vera : quin in veritate et judicio superinduxisti omnia hæc, propter peccatu no­ stra (Dan. III, 27, 28): ct noli injustitiæ Dei culpam
tune indurationis ascribere, quia omnes viæ Domini misericordia et veritas (Psal. XXIV, 10), ut nec hi qui misericordiam fuerint consecuti a Deo, judicio veritatis de meritis suis aliquid gloricutur ; nec hi qui indurati atque damnati sunt, excusationem cul­ pæ ex hoc habere posse se credant, quodnullam qua converterentur , sint misericordiam consecuti. Hanc ergo Pharao misericordiam non accepit, et ideo ei ad pereundum liberum suffecit arbitrium, quem quidem nullus ita ignarus divinarum Scripturarum crit, qui audeat dicere illa omnia injuste esse perpessum. An iorte si pie de Deo sicut expediit sentiamus , ctiam Pharaoni datam misericordiam reperimus ? Patientia enim Dei valere ci debuit ad salutem, qua differens justum meritumque supplicium, miraculorum verbera crebra densabat. Nunquid non potuit, sicut flagellis cædens expulit populum, ita miraculis credens Deum tantæ virtutis agnoscero ? Si dicitur iam Pha­ raonem non potuisse mutati, quia cum præsciverat Deus non esse mutandum, respondetur Dei pr.c
scientiam non cogere hominem ut talis sit qualem præscivit Deus ; sed præscire talem futurum qualis fu­ turus est, quamvis eum non sic lecerit Deus. Quem si cogeret esse t hoc utique cogeret quod non est. Porro si hoc præscierat futurum esse quod non est, præ­ scientia non est, quod de Deo quam impie dicatur, advertit quisque qui peccatis suis inde blanditur, quod Deus eum peccatorem futurum esse præscierit.
CAP. xv. Existere nihiloiminus fortasse aliquem reor qui dicat minus idoneam ad salutem viam, si nulla intrinsecus vocatione pulsatus, tamen quispiam flagelletur. Unde Nabuchodonosor pœnitentiam me­ ruit fructuosam (Dan. IV, 33) ? Nonne post innume­ ras impietates flagellatus poenituit, ct regnum quod perdiderat, rursus accepit? Pharao autem (Exod. VIII et sed.) ipsis flagellis est durior effectus, et pe­ riit. Hic mihi rationem reddat qui divinum consilium nimium altum sapienti corde dijudicat, cur medica­ mentum unius medici confectum, alii ad interitum, alii valuerit ad salutem , nisi quia Christi bonus
odor
- aliis est odor vitæ in vitam, aliis odor mortis in mor­
tem (II Cor. II, io, 16)? Quantum ad naturam, ambo homines erant; quantum ad dignitatem, ambo reges; quantum ad causam, ambo captivum populum. Dei possidentes; quantum ad pœnam, ambo flagellis cle­ menter admoniti. Quid ergo fines eorum iecit esse diversos, nisi quod unus manum Dei sentiens in re­ cordatione propriae iniquitatis ingemuit , alter libero contra Dei misericordissimam veritatem pugnavit arbitrio? Hic quicunque respondet, illi ut mutaretur adfuisse divinum, huic ut induraretur defuisse præ­ sidium, et hoc contendit injustum, propter quod rerum ipsarum fines in Dei voluntate constituens, dixit Apostolus, Cujus vult miseretur, et quem vult indurat (Rom IX, 18), dicente Domino, Sine me ni­ hil potestis facere (Joan. xv, 5), intelligat illa omnia, vel adjuvante Domino perfici, vel deserente permitti, ut noverit tamen nolente Domino nihil prorsus ad. mitti.
CAP. XVI. Sed reditur ad parvulos, reditur ad ge­ minos : parum est quod dixi, reditur ad necdum
natos, qui et eodem concubitu seminati, et eodem momento in lucem fuerant proferendi. Eis discrepans diversumque judicium divinæ voluntatis apparens, sensus hominum de voluntate Dei superbe nimium disputantes magnitudo quæstionis obturbat. Exalta jam viribus vocem tuam, o injuste accusator justi, et die niihi quid ille mali commisit, quid boni.ille meruit ? Et respondet tibi, non ego, sed Paulus apo­ stolus, Nihil quidem ambo meruerunt ; sed habet potestatem figulus luti ex eadem massa (acere aliud quidem vas in honorem aliud vero in contumeliam (Rom. IX, 21). Dicturus es, Quare? Quae est judicii huju tam confusa diversitas? Rursus hanc præsum­ ptionem ille confutet, et dicat, 0 homo, tu quis est qui respondeas Deo (Ibid. , 20) ? Maxime quia ad iI. lam humanorum acluum comparationem. ruIstis in­ tentio conversa respondet, injustitiæ non posse argui creditorem, qui duobus debiloribus tale voluerit ha­ bere judicium, ut uni donet, ab alio exigat, quod ab
utrisque debetur. Et certe in omnibus humanæ con­ versationis actibus atque contractibus ad discernen­ dum aliquid, ad dijudicandum hanc, qua videmur aliquam probare justitiam, ex ineffabili divinæ justi­ tiae plenitudine in humilitatis nostræ corda manare manifestum est, beato Joanne hoc in Evangelio suo confirmante, quoniam omnes de plenitudine ejus ac­ cepimus (Joan. I, 16). Quod si ita est, qua tandem impudentia homo de Deo, lutum de figulo judicabil, non solum dicens, Quid me fecisti sic? sed etiam de aliis damnabili curiositate perscrutans et dicens, Quare de eadem massa fecisti alium quidem sic, alium vero sic ? Si humanum genus, quod creatum primitus constat ex nihilo, non cum debita mortis et peccati origine nasceretur, et tamen ex eis Crea­ tor omnipotens in aeternum nonnullos damnare vellet inreritum , quis omnipotenti Crealori diceret, Qua­
re lecisli sic? Qui enim cum non essent, esse dona­ verat, quo iine essent habuit potestatem ; nec dice­ rent cætri, cur paribus omnium meritis divinum discreparet arbitrium , quia potestatem habet figulus luti ex eadem massa facere, aliud quidem vas in ho­ norem, aliud vero in contumeliam (Rom. IX, 21). Nunc autem cum damnatis pœna justa reddatur, salvatis autem gratia dunetur indebita , quis usque adeo humanae conditionis oblitus, divini sensus ar cana discutiat, ut cum ipse poenam merito fueri. consecutus, quærat cur alius gratiam , quæ non ue­ bebatur ei, acceperit ? Hanc itaque divinam electio nem, non meritis reddi, sed sola voluntatis muniti centia donari hominibus, Moyses cum jam tunc, quamvis carnalem populum doceret, ostendit. Sir enim. evidenter in Deuteronomio dicit ad populum, Ecce Domini Dei tui cælum est, et cælum cæli, terra et omnia quæ sunt in ea : verumtamen patres vestros elegit Dominus diligere eo., et semen eorum elegit post ipsos vos præ omnibus gentibus. Et adjecit, Cir
cumcidimini ergo a duritia cordis ' Matri, et cervicem vestram ne induretis amplius (Deut. x, 14, 15). Sed hanc in eis mansisse duritiam cordis, sicut supra- jam diximus, beatus Stephanus, cum Judæos incre­ paret, ostendit. In Actibus enim apostolorum, sicut ipse dicit, Dura cervice et incircumcisi corde et auri bus, vos semper Spiritui sancto resistitis (Act. VII, 51). Unde dura cervix in illo populo, qui ex omni mundo electus est, qui de servitute decem miraculis metuit liberari, cui lex data est, cujus saluti ora propheta rum omnium militarunt, ex quo factus secundum carnem, et ad quos missus est Christus, nisi quia cæcitas ex parte in Israel facta est, donec Israel adoptatus ex plenitudine gentium intraret in regnum (Rom. XI, 25); et conclusit in incredulitate omnes Dominus, ut omnes indigerent misericordia Salvato ris ? Cujus divini consilii sacramenta perstringens, et majestatis mysterium, quae quamvis magnitudine revelationum noverat, tamen pro humana infirmitate
succumbens, etiam ille qui pro persecutionibus et blasphemiis Vas electionis meruit nominari, miratus. exclamat : 0 allitudo divitiarum sapientiæ et scientiæ Dei (Ibid., 33)! et inscrulabiles vias ejus, et inscru tabilia confitens Dei esse judicia. Cum illo ergo,quan do de talibus quæritur, admiremur, et manente sententia quod non sit iniquilas apud Deum, si quid est illud quod quæritur, quod modum nostri sensus excesserit, et intellectus nostri non dignatur anguslias, in illa justitiæ, misericordiae, præscien­ tiæque divinae plenitudine permanere inconcussa æquitate fateamur. Ne de superioribus divinæ vo­ luntatis arcanis aliter quam modus conditionis no­ stræ patitur disputantes, Dei justitiam relinquamus, et nostram statuere cupientes, in imam contumaciæ voraginem decidamus.
