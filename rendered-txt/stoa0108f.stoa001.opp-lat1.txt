DIONYSII EXIGUI OPERUM PARS SECUNDA.
OPUSCULA ASCETICA ET PARÆNETICA.
EPISTOLA AD EUGIPIUM PRESBYTERUM,
In versionem ab se factam libri Gregorii Nysseni, De Conditione seu opificio hominis.
Domino sanctissimo et a me plurimum venerando < sacro Eugipio presbytcro Diooysius Exiguus.
Sancto venerationis tuae studio pro meis viribus obsecutus, beati Gregorii Nysseni episcopi librum De Conditione hominis e Græca locutione converti, tri­ ginta et uno ab eodem capitibus explicatum : in quo opere quantum sim difficultatis expertus, ex ipsa lc­ ctione probabitur. In plurimis enim juxta philoso­ phorum sententias immoratus, opulentiam lautam suæ eruditionis expressit, ut pene nihil omiserit eorum quæ ab illis doctis et otiosis ingeniis in hac parte per inextricabiles digesta sunt quæstiones. Quorum etiam nonnullas iucptias ita destruxit, ut illud propemodum nobis insinuaret Apostoli quo fi­ deles instruit dicens: Videte ne quis vos decipiat per
philosophiam et inanem fallaciam, secundum tradi­ tionem hominum, secundum elementa mundi, et non se­ cundum Christum (Coloss. u, 8). Nam sicuti quædam recta quæ Deus iilis revelavit, sapienter approbat, ita prava eorum vel ipse dirigit, vel quatenus ab aliis vitentur, osteodit; exceplis videlicet paucis in quibus dum valde persequitur vitia, protulit (ut Ueri solet) etiam ipse vitiosa.
Igitur eloquentiam tanti doctoris aemulatus, enisus sum quidem disertitudinem ejus sequi, licet assequi nimis impari facultate nequiverim. Fidem tamen scn­ tentiarum ejus pro mea mediocritate servavi, sciens veritate nihil esse præstantius. Et quia sunt, ut dixi,
aliqua quae possunt merito reprehendi, nullus lector in his meum putet obligatum esse consensum ; quia onicio translatoris explicui, non censoris judicio comprobavi.
Quapropter humili devotionis obsequio precor, ut sanctitas tua promissionis mea: solutionem gratissi­ ma mente percipiat, et in quibuscunque minus ele­ ganLer videor elocutus, veniam clementer accom­ modet; quia necessitate temporis a doctissimorum vi­ rorum collatione distractus, non quo dcbui libruin splendore digessi, qui ut plurimis probatur abundare virtutibus, ita quibusdam, ut sæpe retuli, maculis vi­ detur aspersus. Oret ergo pro me tua dignatio, ut tantis pressus. angustiis, saltem spiritalium studiorum latitudine gaudeam : nec adeo præsentibus unquam
moeroribus liceat, ut nos a proposito futuræ delecta­ tionis abducant. Maximum namque solalium in hau miseria capimus, si de ventura gloria continuata me­ ditatione tractemus. Quamvis enim quis amore coele­ stium ægre ferat hujus peregrinationis incommoda, et cum propheta dolenter exclamet: Heu me, quod incolatus meus prolongatus est, habitavi cum ha- bitantibus Cedar, multum incola fuit anima mea (Psal. CXIX, 5); et cum beato Apostolo confidenter asserat: Cupio dissolvi et esse eum Christo (Philip. i, 23), ta­ men a patria non procul exsulare creditur, si semper patriam dcsidcrio consequatur.
