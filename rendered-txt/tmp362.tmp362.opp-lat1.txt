DECRETA EX EPISTOLIS S. INNOCENTII I EXCERPTA.
(Coll. Concil. Mansi tom. III.)
In vetusta collectione illa Lucensi, de qua non semel egi, in epitome plurimorum conciliorum et decretalium quarumdam epistolarum occurrit excer- ptum
de Epistola Innocentii Papae ex concilio Nicaeno
, quam epistolam Innocentii I papae esse nemo pru- dens dubitaverit, cum omnem alium Innocentium pontificem superet codicis hujus aetas annorum sal- tem nongentorum. Quaenam vero sit epistola haec Innocentii, quo ex codice descripta, au singularem epistolam de Nicaenis canonibus Innocentius dede- rit, vel illos data occasione in variis epistolis suis adduxerit et inculcaverit, quos dein epitomis hujus auctor in unam canonum seriem continuaverit, plane ignoro. Quamquam vero nihil novi his exhi- betur, juvat tamen qualecumque est hoc dare, cum vetustissima haec sit canonum Nicaenorum Latina editio. Quae enim Dionysium Exiguum auctorem praefert, utique posterior est Innocentio I. Quae vero in collectione Isidori Mercatoris profertur, an vetu-
stior sit sive recentior, nondum est exploratum. Quae tandem est Rulini, ejusdem fere antiquitatis est cum Innocentio.
DE EPISTOLA INNOCENTII PAPAE I EX CON- CILIO NICAENO.
I. Qui se absciderit non ingrediatur in clero.
II. Gentilis qui conversus fuerit et baptizatus, non jacito promoveatur in clero.
III. Episcopus vel reliqui clerici cum extraneis mulie- ribus non habitent.
IV. Episcopus ab omnibus episcopis ordinetur, vel a tribas cum metropolitani consensu.
V. Episcopus alterius episcopi clericum non accipiat, vel excommunicatum. Duas vices in annum concilia fiant propter diversorum querimonia.
VI. Alexandrinus et Romanus papae primatum ha- beant.
VII. Plurimorum episcoporum consensu, maxime me- tropolitani consensu eligantur presbyteri (forte ta- men scriptum est
episcopi
).
VIII. Hierosolymitanus episcopus primatum habeat, salvo privilegio metropolitani.
IX. Cathari, id est Novatiani conversi clerici recipian- tur in clero. Episcopus vero in presbyterii locum recipiatur.
X. In una civitate duo episcopi non sint.
XI. Si post ordinationem sacerdotii delectus fuerit, deponatur; simili modo est de lapsis.
XII. Lapsi sine tormentis septem annos poenitentiam agant.
XIII. Post militiam si conversus fuerit, et iterum mili- taverit,
xiii
annos poeniteat.
XIV.
Si in necessitate acceperit communionem, super- vixerit, teneat poenitentiam.
XV. Catechumeni si lapsi fuerint, tres annos poeniten- tiam agant.
XVI. Episcopus, vel reliqui ordines de civitate in civi- tatem non abeant.
XVII. Vagus clericus non recipiatur ab alio in commu- nionem.
XVIII. Alienum clericum nullus promoveat in honore.
XIX.
Clerici nec usura, nec renovo dent (
sic
).
XX. Diaconi presbyteris non proferantur, vel sedeant, nec illi presbyteris Eucharistiam tradant; absentibus vero illis dividant.
XXI. Paulianeste baptizentur (
sic
).
XXII. Diaconessas inter laicae habeantur (
sic
)
XXIII. Uno die teneatur pascha ab episcopis.
DISSERTATIO
In sequentem Epitomen epistolae Innocentii
.
Novas Innocentii I epistolas, quamvis nullas habeo promendas, non abs re tamen puto cnm lectoribus
meis communicari oportere ea quae breviarium no- strum canonum in ms. codice Lucensi annorum non- gentorum exhibet. Exstant in eo canones e nonnul- lis Innocentii epistolis expressi, et in epitomen re- dacti. In ea vero quae ex epistola ad Exsuperium exprimitur epitome deest canon 3, de iis, qui post baptismum magistratum agentes, in causa sanguinis sententiam tulerunt. Cujus omissionis nullam aliam rationem excogitare possum, nisi quod Pontifex ea in re nihil judicat decernendum. Qui succedit ca- non 4, qui in nostra epitome est 3, male expressus est; neque enim communione privantur uxorati, si adulteraverint, sed innocens ab adultero segrega- tur. Caetera cum epistola congruunt. Non est negli- gendum additamentum illud de
Lamentationibus Je- remiae
, quod ab uno nostro manuscripto suppedita- tur, nec in editis legitur.
Post hanc epitomen altera succedit epistola In- nocentii ad episcopos Toletanos. Nonnulla plane in ea digna sunt animadversione. Primo enim in nostro
breviario perinde ac in omnibus antiquis codicibus, teste Harduino, legitur
Tolosanos, non Toletanos
.
Sequitur epistolae Innocentii ad Victricium (
Vic- torium
habet codex noster) synopsis, in qua omnia plana sunt, et cum editis congruunt, unam si exci- pias canonis 3 partem secundam, in qua edita qui- dem epistola audiendas statuit causas ecclesiastico- rum in suis singulas provinciis,
sine
praejudicio ta- men appellationis
ad Romanam
ecclesiam, vel nisi causae gravitas
ad sedem apostolicam
judicium refe- rat. Haec edita. Codex vero ms. non ita, sed :
Ro- mani clerici ad alios episcopos non audeant dicere cau- sas suas
. Longe profecto haec duo inter se distant, ut ex altero et altero codice petita videantur. Verum ea quae in editis leguntur Innocentii I papae esse nemo jure ambiget, cum a Nicolao I in gemina epi- stola in concilio Romano
vii
, apud Labeum, tom. X, legenda, tamquam ex Innocentio laudentur. Cum
vero nec ex epistola ad Victricium accepisse se illa scribat Nicolaus, nec breviator noster usque adeo semper in sensu canonum reddendo sit felix, alteru- trum consequi necesse est; vel canon iste, prout in editis, ex alia quadam epistola Innocentii cum hac ejus ad Victricium male assutus est, uti aliis vete- rum Pontificum epistolis accidisse constat : vel ano- nymus noster Pontificis mentem minime est asse culus.
In epitome canonis 8, edicitur de monachis in clero non admittendis; id vero non mandat Innocen- tius, sed monet, ne ad altiorem gradum promoti modestiam, et virtutes reliquas quas in monasterio coluerant, abjiciant. Quare breviatoris nostri osci- tantia castiganda est.
Epistolae Innocentii ad Decentium synopsis plano barbara est, sed ejus primum caput veterem quem- dam liturgicum ritum exprimit, quem edita non tangunt, quamvis in sensu cum editis congruit. Vetat
Pontifex canone 1, ne pax ante tinem detur. Id vero anonymus noster ita expressit,
Ordo missae ad pacem dare post quartam orationem
. Quartae orationis no- mine designari hic censeo illam quam ordo Roma- nus vetus apud Mabilloninm Musaei Ital. tom. II
ora- tionem ad complendum
appellat. In missa enim oratio prior ea erat quae ante
Apostolum
, id est ante epi- stolam legebatur. Succedebat altera
super oblata
. Dein oratio Dominica tertia loco erat; quarta tan- dem
oratio ad complendum
habebatur. En ergo bre- viator noster cum Innocentio conciliatus.
Canon hujus epistolae quintus cur in duos sectus sit, cum praesertim ambo illi iu unum et idem re- deant, non aliam assignarem rationem, nisi brevia- loris nostri oscitantium. Reliqua plana sunt.
Postrema omnium legitur epitome litterarum In- nocentii
ad Aurelium
(utique Carthaginiensem) epi- scopum. Exstat in collectione Labbeana nuin. 12, Innocentii ad Aurelium epistola, ad quam ea referri possunt, quae in hac synopsi habentur.
I. EX EPISTOLA INNOCENTII AD EXSUPERIUM.
I. Presbyter et diaconus incontinentes deponan- tur.
II. Qui continentes sunt omni tempore viaticum acci- piant, et communionem per misericordiam.
III. Uxorati si adulteraverint excommunicentur.
IV. Licet accusare homicidam.
V. Qui dimiserit uxorem, et aliam duxerit, excommu- nicetur; similiter et mulier.
VI. Libri qui recipiendi sunt : Moysi lib. v : Genesis, Exodus, Leviticus, Deu- teronomium; Jesu Nave
i
; Judicum
i
; Regum
iv
; Ruth
i
; Prophetarum
xvi
; Salomonis
v
; Psalterium
i
; Job.
i
; Tobiae
i
; Esther
i
; Judith
i
; Machabaeorum
ii
; Esdrae
ii
; Chenib, id est Lamentationes Jeremiae. Paralipomenon
ii
; Novi Testamenti; Evangelia
iv
; Pauli apostoli
xiv
; Joannis
iv
; Petri
ii
; Jacobi
i
; Ac- tus Apostolorum, Apocalypsis Joannis.
II. EX EPISTOLA INNOCENTII AD UNIVERSOS EPISCOPOS IN TOLOSA,
Episcopus in aliena ecclesia episcopos non ordi-
net. Hispanos detrahet de militia saeculari celeri ad sacerdotium non ordinantes, nec curiales qui non debent esse clerici. Hispanos vituperant ii, qui in forensi exercitatione versati sunt, vel ex militia aliqua, sive ex curialibus, ni ad Sacerdotium vel ad minora officia veniant.
III. INNOCENTII AD VICTORIUM EPISCOPUM.
I. Sine metropolitani consensu episcopus non ordi- netur.
II. Qui cingulum militiae saecularis habuit ad clericatus officium non veniat.
III.
Inter clericos episcopus audiat. Romani clerici ad alios episcopos non audeant dicere causas suas.
IV. Mulierem viduam clericus non ducat uxorem.
V. Alienum clericum nullus suscipiat.
VI. Novatiani vel Montenses per manus impositionem suscipiantur. Qui de nostris ad illos fuerunt, et re- vocantur, longe poeniteant.
VII. Diaconi non misceantur cum uxore.
VIII. Monachus in clero non veniat, nec uxorem acci- piat.
IX. Curiales clerici non ordinentur.
X. Velata si erraverit non accipiat poenitentiam.
XI. Consecratae Domino non velatae si nupserint poe- niteant.
IV. INNOCENTII AD EPISCOPUM (
sic
).
I. Nullus bigamus clericus ordinetur.
II. Qui ante baptismum uxorem habuit, el post bap-
tismum aliam duxerit, bigamus est.
V. INNOCENTII AD DECENTIUM.
I. Ordo missae ad pacem dare post quartam oratio- nem.
II. Nomina recitentur post commendationem offerentium.
III. Non consignent infames presbyteri nisi epi- scopi.
IV. Omne sabbato jejunetur.
V.
Teneant presbyteri missam in urbe praesente epi- scopo.
VI. Sine jussu episcopi presbyter missae teneat, in urbe praesente episcopo.
VII. Sine jussu episcopi vel alii manum ponant iner- gumeno.
VIII. Omnes poenitentes v feria de pascha reconcilien- tur.
IX. Presbytero liceat visitare infirmum, et ungere chrisma, poenitentem aegrotum non liceat ungere de chrisma.
VI. INNOCENTII AD AURELIUM EPISCOPUM.
Facile non imponatur manus Episcopo, ex laico non ordinetur.
OBSERVATIO PHILLIPPI LABBEI S. J.
Sequentes canones a synodo quapiam Romana ad Gallos episcopos jampridem missos ex aliquot ma- nuscriptis codicibus primum in lucem extulit R. P Sirmondus in appendice ad I tomum conciliorum Galliae, eosdemque Regius collector conjecit non suo loco in calcem XXXVII voluminis post indices cum tractatu de antiquis episcoporum promotioni- bus. Nos vero ejusdem clarissimi editoris conjectu- ram non improbabilem secuti, Innocentii primi epi- stolis subjecimus; cum ab eis nec decretorum, nec scriptionis forma abhorreat. Quo autem anno editi sint, plane non constat, etsi maximam, ut nemo non
Videt, antiquitatem prae se ferant.
