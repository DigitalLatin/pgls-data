APOLOGETICUS PRO L. DEXTRO CONTRA RECENTEM IMPUGNATOREM.
EPISTOLA DEDICATORIA.
Reverendissimo Patri ac Domino Fr. Valeriano de Spinosa sacroe Theologioe Magistro, Regularis Observantioe S. Bernardi Cisterciensis ordinis per Hispanias Reformatori Generali ac Regii coenobii S. Marioe de Palazvelos Abbati
, etc.
Domino suo colendissimo, Fr. Franciscus de Bivar. S. et F. precatur oeternam
.
Causa nostra agitur, Reverendissime Proesul, cum Cisterciensis religionis honori, cujus es Reformator, a quovis utcumque detrahitur, aut cum patrioe gazas quispiam auferre, seu splendorem nostrum obnubilare proetendit. Eadem certe nobis patria est et religio : hoec vitam tribuit, illa cohonestat; ista corporis, illa animoe curam habet : et ideo una pro utraque decertandum. Et quidem religionis antiquitas, et certa a Benedicto protoparente subse- cuta posteritas tam manifesta apud omnes homines semper fuit, ut mirum sit ab aliquo quantumvis scrupulosissimo in dubium vocari potuisse; non defuit tamen qui id tentaverit; et Dexter quoque suum invenit adversarium. Utrum eorum intolerabilius, haud facile judicaverim. Neutrum absque satisfactione proetermitti potuit : et mihi utriusque munus incumbebat. Sed cum patronum ad sustinendum singulare certamen electurus sim, teque in utroque pariter agnoverim semper mihi fuisse patronum, qui doctrinoe oeque ac virtutis splendoribus irradiaris, nullum alium eligere potui, nec libuit. Hoec igitur quas nomini tuo consecro, certamina mecum sustine, et viriliter decertantem promove : tibi enim cedet victoria, post Deum, cum quo perenniter, confido, regnabis. Vale, Reve- rendissime Pater. Romoe
, 18
Septembris
1621.
AD OBJECTA PENNOTTI CONTRA DEXTRI CHRONICON INCIPIT APOLOGETICA RESPONSIO,
§ I.
Apologioe causa aperitur
.
Pene a defendendo Dextro manum retraxeram, cum iterum provocor ad praelium, et manus pro eo inserere cogor, non quidem cum aperto inimico; hoc enim minus injucundum foret, sed cum eo cujus amicitiam libentissime amplector. Ego neminem laesi, neminem circumveni : sed dolore cordis intrinsecus tactus, ultra metas solitas pertrahor. Unum est a
quo numquam (si Deus dederit) abstrahar, et alte- rum in quod minime labi cupiam; ea sunt modestia, et contumelia, quod illa ad persuadendum multum conducat, haec vehementer noceat, et animos legen- tium offendat; quantumvis namque et nos et nostra lacessita videam, numquam adduci potero, ut red- dam malum pro malo, et maledictum pro maledicto, utpote humilem religionis statum professus; sed
juxta Apostolum (
Rom
.
XII
) vincere in bono malum, quantum mihi desuper datum fuerit, procurabo.
Ineunte fere praesenti anno a nato Domino 1624 ex typographia Rev. Camerae Apostolicae prodiit in lucem
Generalis totius sacri ordinis clericorum cano- nicorum historia tripartita
, auctore R. P. Gahriele Pennotto Novariensi congregationis Lateranen. re- gulari canonico; qua ex instituto, theologia pariter ac eloquentia excultissimum virum, apud Salmanti- censes Vesperariae cathedrae moderatorem ac magi- strum, et Catholicae Majestatis a sacris Concionibus Fr. Joannem Marquez debellare contendit in quae- stione a multis annis inter canonicos et eremitas utrinque acriter agitata super jure succedendi in haereditate Magni Aurelii Augustini. Caeterum quod
M. Mniquez non semel auctoritate L. Dextri, et ejus continuatoris M. Maximi ad sua comprobanda placita usus fuisset : inde Pennottus noster, occasione ar- repta, in cosdem gravissimos viros Dextrum et Maxi- mum invectus est, quatenus illorum, si fieri posset, auctoritate debilitata, nullum ipsi facessere nego- tium viderentur. Nactus tunc forsan codicem Dextri fuerat dono D. Joannis de Salasmalo doctoris theo- logi, ac celeberrimae toto orbe Ecclesiae S. Mariae de Pilari apud Caesaraugustam prioris, et noctis unius studio Chronicon totum percurrit, partes partibus, sententias sententiis conferendo, et admoto calamo multa hinc inde collegit, appinxit, quibus ejus au- ctoritas, non quidem putare (parum hoc) sed com- menti aut fabulae notari sibi visa fuit. Sed cum no-
visset habere Dextrum in Urbe propugnatorem, non s(??)mel pro sua benignitate, domum solitae meae habi- tationis apud S. Mautum adiit, quae in ipsum media- tatus fuerat, mecum communicaturus. Reveritus, ut decebat, tantum virum semel et iterum notulas suas evolvi; quas quidem unius dumtaxat noctis studium esse, calamoque currente scriptas ingenue fassus fuit. Post dies aliquot familiari colloquio, omnibus illis per ordinem verbo tenus satisfacere curavi; iliud adjiciens me, si vellet, scripto quoque ad eas- dem responsurum. De duobus adhuc haesitare non destitit, nimirum de uno Leporio, Augustini magi- stri sui opera a Pelagianismo ad catholicam fidem perducto, quod ipse crederet duos diversos fuisse : et de nonnullis praeclaris viris, quos ex ordine ere-
mitarum sancti Augustini, seu ex ordine sancti Benedicti apud M. Maximum fuisse legimus : dicebat siquidem eremitas S. Augustini, minime ab eodem edoctos : nominaque illa ex ordine hujus, vel illius sancti multo esse recentiora M. Maximo. Et ego quoque mihi suspectas voces esse intuli, tametsi de Leporii unitate aut duplicitate dissentiremus. Hoc sibi satis esse ad suum institutum professus, nihilque aliud de Dextro acturus, imminutis prorsus amici- tiae viribus discessit, idque aliquoties Doctori Sala- smalo inter familiares confabulationes propalavit. Sed numquid oblivisci poterit mater filii uteri sui? Filius quem nocte illa conceperat, in oblivionem dari nequivit; lucem proinde videre permissus est,
totamque illam, ut jacebat, lucubratiunculam, quasi nihil de ea actum esset, excudi curavit lib.
I
suae Tripartitae c. 52 et.53. Grates agimus quod nihil ad- diderit; sic, non nihil de novo elaborandum a nobis erit, ut objectis faciamus satis.
Caeterum non satis intelligo, quid causam ab hoc viro contra Venerab. P. Mag. Fr. Joannem Marquez super origine ac institutione eremitarum in eo libro institutam, origo Cisterciensis ordinis, seu causae illius institutionis, vel etiam in specie adjuverit, ut ab instituto scopo deflectens, Cistercienses insecta- tus totis viribus contendat eorum institutum minime n S. P. Benedicto descendere, beatos illorum patres ac monasteriorum splendorem palam carpere, et nonnumquam parum reverenter : quamquam mihi
dubium non sit, id minime ipsum facturum, si advertenter loqueretur, sciretque Cistercienses mo- nachos multo clarius demonstrare posse Benedicti- nam filiationem, quam canonicos regulares Augu- stinianam, aut monasteria Cisterciensium, non solum aliunde splendorem non mutuasse, sed multis etiam aliis ordinibus dedisse; aut venerabilem abbatem Florensem Joachimum, miraculis et virtutibus in vita et morte mirifice a Deo illustratum, et in tota Calabria pro beato habitum, ipsiusque honorem a sede Apostolica saepius defensum; hoc enim si Pennottus sciret, nequaquam ei tam acerrime de- traheret, quod duo libri sui capita hac in re ex- penderit, videlicet quinquagesimum primum primi, et secundum secundi : et proculdubio ab eis convi-
ciis abstineret, quae nisi in perditissimum hominem profundi nequirent. Quid enim aliud est, Joachimum ab orco velle revocare, nomine Goliath in derisum ei imposito, ut vires metiretur suas (sic ipsum ille honorat cap. illo 51), nisi beatissimum virum flo- rentissimae in Ecclesia congregationis Florensis, quae Cisterciensis S. Bernardi ramus est, instituto- rem in inferis sepultum profiteri?
At quonam pacto in prologo libri Mag. Marquez miratur, quod ab impugnatione R. P. Antonii Daza in quaestione de professione (nescio quam) Augusti- niana S. Francisci ad carpendam RR. PP. canoni- corum regularium originem deflexerit, si ipse in codem haeret crimine, et a depugnatione eremita- rum S. Augustini ad provocandos Cistercienses
deflectit? Nam verba ejus eadem fere sunt quibus nos paulo ante usi sumus; nimirum :
Proeter quod non satis adhuc intelligo, quid causam ab hoc viro contra venerabilem P. Antonium Dazam super origine et institutione Fratrum Minorum, vel eremitarum in eo libro institutam, origo canonici ordinis, vel causoe illius institutionis, vel etiam in specie adjuvent; ut cum in principio statim sui libri scripserit, illius in- stitutum in eo libro solum esse, suum ordinem ab in- juriis eidem ab Antonio Daza illatis vindicare; ni- hilominus post aciem contra illum constructam, data opera deflectens totum pondus proelii ad ordinem ca- nonicum converterit?
etc. Certe in quo alium notat, ipse comprehenditur. Quapropter hoc solummodo
fecisse mihi sat erit, si juxta propheticum dictum arguens eum statuam contra faciem suam (
Psal.
XLIX
), monstremque in iis omnibus de quibus alios notat, ipsum patenter delinquere, ut discat non altum sapere, sed timere, ne forte cum aliis praedi- caverit, ipse improbus efficiatur. Docendus igitur est minus recte de Chronico Dextri et Maximi sen- tentiam tulisse, et immerito in Cistercienses mona- chos jacula contorsisse, qui nihil illum laeserant, nec ordinem suum; docendum vero cuperem a doctio- ribus; sed dum reliqui, quibus hoc opus ex officio incumbit, totius rei certiores fiunt, fieri aliter ne- quit, quin a me omnium minimo quorumdam ad- moneatur. Confido autem de bonitate sua, quod cognita veritate ingenue fatebitur me justis de cau-
sis, veritatis scilicet, nationis, et religionis zelo commotum, non quidem in ipsum, quem impense revereor et laudo, sed in laesam auctoris et ordinis mei famam, cui scriptis suis calore potius dicendi, quam voluntate detraxit.
§ II.
Quot et quanta ad retundendam Chronici hujus auctoritatem Pennottus meditatus fuerit?
Ut igitur ab ovo (quod dici solet) exordiatur Pennot- tus, priusquam de rebus in Chronico ipso contentis scrutinium faciat, tria objicit, quae fidem illius non parum enervare judicat; totidem nimirum articulos in quibus Hispani scriptores, cum de eo loquuntur inter se dissident, sive circa conservationem Chro-
nici, sive circa inventionem, sive denique circa codicum variorum discrepantiam. Quod enim ad conservationem spectat, quidam conservatum fuisse negant, sed injuria temporum periisse affirmant, quod Baronius asserit tom. IV Annal. Eccles. sub anno Dom. 392. Alii conservatum contendunt in bibliotheca Fuldensis monasterii, quo cum aliis co- dicibus, jussu Caroli Magni imp. tempore Sarrace- nicae cladis ex Hispania deductus fuit, quod ait Euthrandus in epist. ad Regismundum episcopum Iliberritanum. De inventore nonnulli affirmant fuisse praefatum Euthrandum, qui floruit circa an. Dom. 390. Aliis placet fuisse illustriss. Dominum Fr. Augustinum de Jesu archiepiscopum Bracarensem, qui Germaniam peragrans monasteriorum sui ordinis
(eremitarum S. Aug. prior generalis tunc erat) visitandorum gratia, in codicem Dextri forte incidit apud Fuldeuses, unde duo exempla extrahi fecit, quorum unum Philippo II regi Catholico dono dedit, altero suis usibus reservato. Ita Joannes Calderon, cui tamen ex diametro se opponit Gaspar Albarez de Losada negans Dominum Augustinum a Jesu Dextrum umquam in Germania reperisse. Alii de- inde inventionem tribuunt R. P. Thomae Torralba Occanniensi e soc. Jesu presbytero, quem Fuldae repertum an. Dom. 1594 misit in Hispaniam P. Hie- ronymo de la Higuera ejusdem soc. Theologo, et de antiquitate Ecclesiastica bene merito : et nihilomi- nus asserunt alii non illud reperisse Fuldae, sed Wormaciae. Denique Gaspar Esculanus auctor est
multis abhinc annis exstitisse Dextri Chronicon Toleti in monasterio Sislensi, cui illud dono dede- rat Dominus Petrus Pecha quondam episcopus Gien- nensis. Hinc satis detectam Chronici hujus impo- sturam existimat P. Pennottus; et multo magis ex discrepantia eodicum, qui sub Dextri nomine cir- cumferuntur : in eo enim quo utitur Marquez non- nulla sunt, quae in excuso opera Calderonis defi- ciunt, praesertim ad an. Dom. 424 et nomen ipsum auctoris varie scribitur; Codex excusus
Fl. L. Dex- trum
, Codex vero quem Marquez sequitur
M. L. Dextrum
nuncupat. Multi integrum opus esse existi- mant, Esculanus vero compendium dumtaxat cre- dit, ad idque Pennottus adducitur, quod Chronicon Dextri, teste Hieronymo, fuerit omnimodae Histo-
riae, unde copiosissimum fuisse necessum est, et consequenter multo magis co, quod nunc sub ejus nomine circumfertur, alias minime opus titulo responderet. Fertur etiam Dominum Joannem Perez episcopum Segorbiensem aliud longe a praedictis habuisse Dextri Chronicon, de quo perdoctus P. Murillo in prologo libri fundationis sacri Sacelli
dei Pilar
, inquit; Non tam abbreviatio, quam cor- ruptio Chronici Dextriani videtur; nam in eo non- nulla veritati, et gravitati historiae inveniuntur con- traria, et tanto auctore indigna.
Sed, quod omnium caput est (ait ille) si quaeras, quodnam ex dictis exemplaribus illud sit, cui ut legitimo fidem adhibeamus? Fr. Didacus Murillus
abbreviationem prae manibus Chronici hujus habe- bat in multis ab eo, quod Caesaraugustae excusum est, et a vero distantem, unde a Joanne Calderon, qui illud excudere curavit in prologo ad lectorem exploditur. Sed et ipse nihilominus codex ab eo excusus depravatissimus omnium esse convincitur : multa enim oscitantia impressus fuit, ut legenti patebit. Nec desunt, qui dicant Chronicon M. Ma- ximi depravatum nuper fuisse a Centuriatoribus Magdeburgensibus.
Hinc vero quatuor elicit Pennottus : 1° ut mini- mum, non constare hactenus de vetusto exemplari hujus Chronici, nedum de legitimo autographo. 2° Codicem Fuldensem fuisse n Magdeburgensibus haereticis vitiatum. 3° Illud quo Marquez usus fuit,
non fuisse integram historiam Dextri, sed abbrevia- tionem dumtaxat, depravatam. 4° Chronicon excu- sum Caesaraugustae plurimis scatere mendis; quo fiet ex neutro eorum argumentum certum sumi posse quasi ex auctoritate Dextri. En Pennotti judicium de Chronico Dextri, et Maximi nuper evulgato, ab externis tantum (ut sic dixerim) argumentis dedu- ctum. Nam interna minutatim prospiciens multa reperiri contendit inter se, et cum veritate pu- gnantia.
Quaeris quae? Breviter sua dicta perstringam. In epistola quae praemittitur dedicationis ad D. Hiero- nymum, tria difficilia sunt : 1° quod asserat Dexter produxisse Chronicon ad annum Christi 430, cum tamen ante 40 annos de eo Hieronymus meminerit
in lib. de Script. Eccl. quem anno Christi 390 ela- boratum ex fine illius manifestum est, et probat Baron, in Annal. Eccles. 2° Quod dicat opus suum ad manus Hieronymi ut pote jam defuncti perve- nire nequivisse; quis autem credat ab anno Domini 390 quo, teste Hieronymo, liber scriptus erat, usque ad 426 quo, vel ipso Dextro concedente, Hieronymus in humanis esse desiit 36 annorum intercapedine, opus sibi a potentissimo viro dica- tum, numquam accepisse? 3°quod in eadem epi- stola fateatur auctor illius, cum illud opus Orosio nuncupavit, viguisse annum Christi 430 et in fine suae historiae Dexter scribit, quando illam absolvit floruisse annum 440.
Multo plura in progressu historiae falsitatis con-
vinci existimat, ex quibus ejusmodi ad diversos Chronologiae annos spectantia selegit. Sub an. Christi 27, falso dicitur :
S. Petronilla annorum decem floret S. Petri apostoli filia ex matrimonio
. Nam id reji- ciunt D. Augustinus lib. contra Adimantium c. 17, et Baronius ad ann. Dom. 69, num. 33, et merito; qua enim ratione puella tunc decennis floreret?
Insuper sub anno Domini 37, dicit Jacobum Ze- bedaei auctorem epistolae canonicae fuisse, quod falsum ab omnibus putatur; et contra traditionem Ecclesiae Romanae, quae in festo S. Jacobi Minoris ipsam legi jubet. Ibidem pro 12 tribubus, quae erant in dispersione, quibus Jacobus epistolam dirigit, vult intelligendos esse Judaeos tunc in Hispaniis commorantes; quod commentum (ait ille) ad illos
solos restrictum, est aperte contra sacram Scriptu- ram
IV
lib. Regum. Hoc quam parum mature dictum sit, inferius videbis : interim, lector, patienter sus- tine notas quibus vir religiosus nos inurit.
Contra traditionem
, inquit,
Ecclesioe
, et
aparte contra sacram Scripturam
. Tolerabiliores essent si essent solae, sed jam alias notas infidelitatis subjungit. Etenim contra historiam Evangelicam Joan.
II
, sub eodem anno asseritur, Judaeos qui erant Hierosolymis, litteris datis, consensum Judaeorum Hispanorum super Christi morte quaesivisse; nam post resur- rectionem Lazari et coactionem concilii quo Chri- sti perditio decreta est, non amplius consensum aliorum exquisierunt; sed mandatum ad illum ca- piendum dederunt, ut verba illa monstrant :
Dede-
runt autem pontifices et Pharisoei mandatum, ut si quis cognoverit ubi sit, indicet, ut apprehendant eum. Et oppositum vanissimum vocat commentum.
Rursus sub anno 38, falso dicitur eo anno Saulus post conversionem pervenisse Jerosolymam : utpote cujus oppositum scribat ipse Paulus ad Galat.
I
:
Continuo
(post conversionem)
non veni Jerosolymam ad antecessores meos apostolos, sed abii in Arabiam, et iterum reversus sum Damascum : deinde post annos tres veni Jerosolymam
: quod non contigit usque ad an. Dom. 41.
Sub annum Domini 86, pontificatum Lini hucusque producit;
quod ita falsura est, ait, ut opus non sit illius falsitatem probare
.
Item sub ann. 156, dicit S. Polycarpum illo anno ivisse Romam sub Aniceto : cum tamen Anicetus ante annum 167 pontifex renuntiatus non fuerit.
Sed ut alios multos errores
(ait Pennottus)
circa annorum computum illi donemus
; sub anno 384, Iginius Cordubensis dicitur relegatus in insulam Galliarum Leronem : quae tamen ante adventum S. Hilarii circa annum gratiae 440, inhabitabilis a serpentibus reddebatur, ut notat Baronius ad an- num 445, num. 5, tom. V.
Ad annum Domini 396, dicit auctor Paulinum Nolanum Barcinone fuisse presbyterum ordinatum : cum tamen ante baptismum Augustini id accidisse Paulinus ipse scribat ad Alipium epist. 35, inter Augustinianas : baptismus vero incidit in annum
Dom. 387, vel 388, ut probavit ipse Pennottus lib.
I
, c. 4, num. 3 et 6, subjungens, vel hinc detegi manifeste imposturam hujus Chronici :
Quomodo enim tam proeclarus historicus circa res suorum tem- porum, et quoe domi suoe
(id est, Barcinone)
factoe fuerant, et circa personam adeo conspicuam, qualis erat Paulinus, acciderant, tam oscitanter, tam se— gniter, ac tam turpiter errare potuisset?
Sub ann. 400, mittitur Orosius legatus Hispa- norum antistitum ad Africani cujusdam concilii Pa- tres, presbyter quidem jam ordinatus, ut liquet ex epist. 90 Augustini : et tamen natus dicitur in hoc Chronico anno Domini 384, ex quo sextum decimum annum non excessisse probatur. Quae rerum, quaeso, convenientia?
Ad annum 406, asseritur Leporius episcopus Uti- censis in Baetica a Pelagianismo ad Ecclesiae gre- mium reductus ab Augustino magistro suo :
Quod proeterquam quod est manifestum mendacium in hi- storia, Leporius enim iste fuit episcopus Uticensis in Africa, non in Boetica; est etiam intolerabilis injuria D. Augustino et illius familioe irrogata, ex qua per Dei gratiam neque hoeresiarchoe, neque hoeretici, saltem illo vivente, prodierunt : qualis hic Leporius exstitit
.
Denique cum ad calcem Chronici dicatur Dexter anno Domini 410 esso aetatis 72, et tamen anno 390 illud jam absolvisset, ubi ex Hieronymo lib. de Script. Eccles. fit manifestum, consequens est ut librum suum scripserit annos habens dumtaxat 20, ejusque aetatis praefectus praetorio fuerit, quod in-
credibile prorsus videtur.
Hactenus in codicem Dextri insurrexit Pennottus; pergit deinceps in ejus continuatorem M. Maximum multa alia conquirere, cujus opus corruptius adhuc multis modis existere contendit. Primo namque sub anno 432, Isidorum auctorem libri Allegoriarum vocat
Seniorem
; discordans a Dextro, qui eum vo- cavit
Juniorem
, ad annum 430, et cum illo dedi- casse asserat Allegoriarum librum Paulo Orosio Tarraconensi, hic Paulo Orosio Legionensi episcopo nuncupatum contendit.
Rursus sub anno 439, ponit obitum Dextri, qui tamen superius de se dixit ultimam operi suo im- posuisse manum anno 440
Similiter anno 471, obiisse scribit Paulum Oro- sium, centenario majorem, qui tamen 88 dumtaxat expleverat, utpote natus, teste Dextro, an 384.
Ad annum Domini 474, sanctos martyres Afri- canos Liberatum et socios sub Himmerico Wanda- lorum rege passos nuncupat
monachos Augustinianos
, quae vox multo recentior est M. Maximo, et a re- centionbus, vel Magdeburgensibus forsitan addita.
Sub anno 486, S. Fulgentius Ruspensis dicitur Toletanus origine, cum tamen Africanus fuerit, et natus Teleptae, non Toleti, ex parentibus ordinis Senaterii Carthaginensibus, non Toletanis, ut ex ejus gestis constat.
Anno Domini 514, S. Vincentius Legionensis martyr asseritur ordinem S. Benedicti professus
paulo antequam martyrium sustineret. Cum tamen S. Benedictus usque ad annum 525, monaches non con- grevaverit, et in Hispanius monachi ipsius non tra- jecerint usque ad 646 : Et vox illa :
Ex ordine post S. Benedicti
, non erat tunc in usu.
Simile est quod ann. 531 de S. Turibio dicitur Ro- mae a S. Benedicto habitum suscepisse : nam D. Bene- dictus numquam Romae post monachatum habitavit, neque ejus monachi ante 567 Romam incoluerunt.
Sub anno 534, inquit auctor mortuum esse Gen- nadium Massiliensem, qui tamen ante 40 annos obierat, utpote qui libros suos Gelasio Papae corri- gendos obtulit, et sanctorum Prosperi, Hilarii et Cassiani coaetaneus fuit.
Anno 562, perperam asseritur Athanagildus rex
vocatis ab Italia monachis Toleti Agaliense coeno- bium aedificasse, cum fuerit haereticus Arianus vel paganus, ut Baronius notavit ex Tuditano, tom.
VII
, an. 567, num. 17. Ibidem ab eodem rege monaste- rium Syslae dicitur aedificatum, quod eamdem patitur difficultatem, et quod D. Augustino aedificatum sit, cum Julianus S. Mariae nuncupatum scribat, et in aliis Codicibus erectum dicatur an. 424.
Sub an. 568, prorsus falsum est (ait Pennottus) quod asseritur Ecclesiam S. Mariae de Columna Cae- saraugustae a monachis S. Benedicti inhabitatam, quod tamen institutum clericorum canonicorum re- gulariter viventium a sanctissimis apostolis planta- tum, in hunc usque diem (Deo protegente) perse- verat : nec omittendum quod subditur :
Propeque
erat monasterium monachorum Benedictinorum, tum quod formula illa loquendi Benedictinorum nova sit, tum etiam quia illo verbo
Erat
, innuitur tunc temporis dirutum jam fuisse illud monasterium, quod tamen est incredibile, cum vix tunc pullulare inciperent monasteria S. Benedicti.
Anno 373. S. Donatus regulam Eremitarum S. Augustini locupletiorem mitioremque primus ex Africa in Hispani is invexisse dicitur, et Servitanum monasterium construxisse. Stolidum sane commentum (ait censor): Augustini siquidem regula mitior est omnibus, indigetque restrictione, non mitigatione C. Quod Dei timorem de statu monachorum. Et D. Ilde- fonsus ac caeteri rerum Hispanicarum scriptores,
cum de S. Donato agunt regulae Augustini non me- minerunt; sed et monasterium Servitanum fuisse ex ordine S. Benedicti ipse auctor fatetur inferius ad annum Domini 590.
Sub anno 590, asseritur M. Maximus ex abbate Benedictinorum factus Caesaraugustanus archidia- conus, quod praeter morem illius temporis est.
Anno denique 606, Machumetus per Hispaniam grassatus dicitur; quod tamen
luculentum est men- dacium
(ait Pennottus), nam Machumetus numquam Hispaniam vidit, ut plus notum est, quam quod pro- batione indigeat; nec ejus asseclae in eam irruerunt usque ad annum Domini 713, ut ex Tuditano pro- bat Baronius tom.
VI
, etc. Atque haec quidem in M. Maximum dixit.
Post M. Maximum habuit etiam Dexter continua- torem Euthrandum, seu Luidprandum Ticinensem, cujus dedicatoriam epistolam ad Regimundum Ili- berritanum antistitem Joannes Celderon excudi cu- ravit; in cam nihilominus Pennottus jacula quaedam contorsit; nec enim Antipodosim suam scripsit dia- conus adhuc Ticinensis, sed episcopus jam Cremo- nensis existens : nec circa annum Christi 860, sed 962. ut ex praefatione lib.
III
constat, et probat Ba- ronius ad annum 963, nec cum exsularet apud Ful- dam, sed cum legatione Constantinopolitana rediret. Quod si S. Boniti Toletani archipraesulis subdia- conus fuit, vixisse oportuit an. Dom. 860, quo flo- rebat Bonitus, teste Murillo, et quare continuatio Euthrandi simul cum Dextro et Maximo excusa non
fuit, sed velut spuria rejecta? Si vero spuria est, ipsum quoque Dextri Chronicon, et continuatio Maximi, quae ab epistola Euthrandi fidem accipiunt, spuria itidem erunt.
§ III.
Tripartitam Pennotti eisdem irretiri nodis, quibus omnimodam Dextri Historiam vincire conatur
.
Cum hucusque progressus subsisto, in mentem ve- nit jure me in ipsum, si luberet, ea contorquere verba posse, quo; lib.
II
Tripartitae suae c. 18, num. 3, ad- versum doctum et reliogiosum virum R. P. Constan- tinum Cajetanum animose satis intorquet :
Hic tamen Constantinianus apparatus ac tantus verborum strepi- tus, tot scommatum ornatibus tumens ac turgens, non adeo solidus est, ut vel uno ictu totus disrumpi et in acrem solvi non posset; nec tanti ponderis ut ad illum
refutandum manum calamo admovere deberemus
: quandoquidem etiamsi ita se haberent omnia, ut ipse in Dextrum, Maximum, et Euthrandum jactat (quod tamen modis omnibus negamus) eo solum ictu omnia ruerent, si dicamus tanto verborum strepitu, tot scommatum ornatibus tumente et turgente, nihil aliud probari, quam librum non esse canonicum, nec auctorem ad Evangelistae gradum evectum, ut quandoque non valeret a veritate deficere : diversi- tates vero codicum et exemplorum antiquitatem ope- ris manifeste probare : si enim recentioris esset com- mentum, nequaquam tam varias exscriptiones pati potuisset : nec ad illam refutandum manum calamo ad- movere deberemus, cum suis quaeque locis omnia ab
eo objecta a nobis in his commentariis exposita sint. Satius tamen modestiam, quae religiosos decet viros complecti placet, quamquam nonnumquam excessus suos ob oculos ipsi ponere necessarium duxerimus, ut videat quantum illi indulgeamus : et ut ab iis diffugientes minime nobis contingat quod eidem Constantino Joa. Bapt. Brachesium virum pietatis et doctrinae a Baronio egregie laudatum, secuto objece- rit :
Coecus coeco ducatum proestat, et ambo in foveam cadunt
. Quid enim proderit causae, ipsum parum re- verenter jocari in nostra, seu frigidam esse super hac vel illa re Pennotti imaginationem, et alia ejus ge- noris, quae ipse in Constantinum jacula vibrat? aut quonam pacto haec in Dei gloriam referri possunt, ut ipse facit c. 19, n. 8, cum ad calcem Constanti-
nianae Apologiae post praedicta et alia convitia sub- dit :
Hoec pro Dei gloria et canonica D. Herculani professione vindicanda
(uam de hac inter cos quae- stio erat)
non autem injurioe referenda causa scripsi?
Nisi qui forsan ei condonent, assensum praeben- tes his quae c. 18, n. 7, efflagitat, inquiens :
Patian- tur, obscero, tarditatem meam
. Ab his igitur absti- nendum ducimus; nam si quis videtur contentiosus esse, nos talem consuetudinem non habemus, neque Ecclesia Dei (I
Cor
.
XI
et
XVI
). Sed ad rem.
Prius tamen quam ad singulos nobis objectos no- dos solvendos descendamus, una communi decisione cunctorum Pennotto satisfacere placet, ipsum nimirum in eadem nobiscum salebra haerere, omnibusque ar- gumentorum, quae in nos contorsit capitibus, opus
suum irretiri; quod cum ab ipsis liberum ejus indu- stria viderimus, facilius nobis objecta ad ejus exem- plum diluemus. Atque hoc est quod in superioribus (§ I, n. 4) promisimus, eum statuere contra faciem suam, ut dum se eisdem teneri vinculis conspexerit, a nobis insectandis desistat. Igitur (ut compendio dicamus) quinque capita ad quae universa objecta re- ducere possumus sunt, 1° titulus operis, et auctoris intentum; 2° contradictiones sententiarum et incon- sequentiae, quae vel oscitantium, vel diversitatem auctorum arguunt; 3° assertiones rerum incredibi- lium; 4° voces novae, priscis auctorum temporibus inusitatae; 5° falsitates manifestae docto auctore in- dignae. His omnibus auctoritatem horum Chronico- rum enervare R. Pater contendit, etenim titulo
Om-
nimodoe historioe non correspondere videntur, cum de paucis mentionem faciant; et in numeris ac senten- tiis passim inconsequentiis, falsitatibus, rebusque incredibilibus scatent, et multoties novis vocibus or- dinis eremitarum S. Augustini, ordinis S. Benedicti, et similibus utuntur. Sed vero totidem in suum; opus jacula contorquere quemlibet posse cur ipse non vi- det? Opus siquidem imprimis titulo non respondet. Nonne titulus operi praefixus est,
Generalis totius sa- cri ordinis clericorum canonicorum historia tripartita?
Crederem ex tituli lectione non solum in opere agi de canonicis regularibus, sed etiam de saecularibus, tam enim hi, quam ilii clerici canonici sunt, alte- ramque ex triplici historiae partitione, ut minimum
ad illos spectare : nihil tamen de illis in toto opere reperitur : quare non temere quis judicabit, hoc quod prae manibus est, non esse integrum Pennotti opus, sed deperisse bonam ejus partem. Nam si ani- mus non erat de canonicis saecularibus quidquam scribere, mutari titulus debebat, ut diceret :
Cano- nicorum regularium historia tripartita
, pro,
Clerico- rum canonicorum
, qui saeculares quoque complecti- tur. Sed, quod caput est, titulo ipso historia canonica promittitur, quam tamen liber ipse non dat. Historia quippe ex methodo scriptoris, non ex rebus narratis dignoscitur; de eisdem siqui- dem rebus Historia naturalis C. Plinii, et natu ralis Philosophia Aristotelis agunt, sed haec stylo scholastico disserendo, illa simplici propositione
narrando procedit. Non dissimiliter de canonicis re- gularibus historia, et quaestionarium (ut sic dicam) confici potest; quid autem horum fuerit ex stylo et methodo dignosci debet. Nunc vero stylus libri hujus quem R. Pennottus profert totus scholasticus est; proponit namque quaestiones et quaestionum va- rias sententia?, ad quas enodandas notabilia praemit- tit; inde conclusiones elicit, et sigillatim probat : ex conclusionibus nonnumquam corollaria deducit, et tandem ordinate ad argumenta respondere curat. Quid his et stylo historico commune? Certe quisquis titulum libri sinc libro legeret, si postmodum liber ipse sine titulo ad manus ejus forsan veniret, num- quam adduci posset ut crederet, hunc librum titulo illo promitti, aut huic libro titulum illum ab auctore
appositum, cum potius esset pro meritis nuncupan- dus,
Genesis metaphysica canonicorum regularium : Genesis
, inquam, quia de spirituali progenie eorum- dem edisserit.
Metaphysica
vero, quoniam procedit per altissimas causas, quandoquidem a Deo ipso et totius Christianae religionis primoribus causis, id est, Christi Domini apostolis, ordinem illum coepisse per- hibet; et nonnumquam Christianitatis metas exce- dens, a Nazaraeis et Levitis veteris Legis ortum du- cere contendit, eique antiquitati favere D. Paulum cum ad Hebraeos scribit (vide lib.
II
Trip. 2) : idque controversiarum in morem, ut metaphysici assolent. Quamquam et in ipso scholasticorum stylo auctor sa- tis excedat, quod illi censurarum notas vehementer abhorreant, hic vero vivorum et mortuorum univer-
salem censorem, etiam in rebus levissimis, agat; aliorum dicta modo suis non conforment, errores, turpes lapsus, stolida commenta, luculenta menda- cia, contra sacram Scripturam, contra historiam Evangelicam saepissime vocans : eosdemque aucto- res nunc ad ima demittens, nunc ad caelos usque sustollens, prout sibi favere vel officere videbat. Sic card. Baronium, data opera (lib.
I
, cap. 42) decies lapsum in historia Augustini contendit, multisque ostendere conatur, ad Augustini monachatum pro- bandum debile nimis fundamentum in ejus auctori- tate locari; postmodum vero lib.
II
, c. 10 et 34, tanti cum facit, ut ejus dumtaxat auctoritate res ejusdem momenti, id est, canonicatum regularem S, Martini
Turonensis et S. Patritii Hiberniensium apostoli (quos tamen eorum chronographi monachos perpe- tuo vocarunt) undecumque constantes esse velit. Sic Fr. Hieronymum Romanum (ut alios omittam) cum eremitarum causam propugnat, nullius pretii habet, et nihilominus lib.
II
, c. 10, totum gravissimae as- sertionis pondus de canonicatu S. Hilarii Pictavien- sis solius pene Romani humeris imponit. Sic Fran- ciscum Pisa vehementer laudat, dum ex nomine ab- batis non bene inferri asserit, Agaliense monasterium fuisse Benedictinis regulis mancipatum : eumdem vero reprobandum ab omnibus contendit, quod di- xerit minime ex eo nomine haberi, fuisse canonico- rum S. Augustini, et totum hoc simul in eodem lib. c. 31 scribit, n. 9, 10. Sane ejusmodi inaequalitas
styli tam a probatis scholasticis longe est, quam a libro titulus libri.
Utrum autem censorem quoque ipse jam olim priusque librum scriberet, habuerit, forsan ipse non attendit, cum tamen in primis ejusdem foliis omni- bus legendam praebeat censuram magni Ecclesiae Patris Sixti IV, qua motu suo proprio, an. Dom. 1484, apud S. Petrum expedito (ejus initium,
Qui Apostolis proecepit
) ejusmodi de libris hujus subjecti fert judicium :
Sane non sine mentis nostroe displi- centia singulari, pluries jam dudum ad nostrum per- venit auditum, quod inter dilectos filios canonicos re- gulares ordinis S. Augustini congregationis Lateran. et Fr. ordinis eremitarum ejusdem B. Augustini, quoe- dam minus necessaria, minusque laudabilis controver-
sia pullulare coepit, de ipsius proeclarissimi Ecclesioe doctoris Augustini habitu ac de pictura, et ordinum hujusmodi institutione, parte qualibet diversimode sen- tiente, ac proedicante, nec veriti sunt libros super hu- jusmodi levitatibus componere, eosque legere, et aliis legendos tradere, non sine scandalo et perturbatione mentium legentium et aliorum Christi fidelium; per ineptias hujusmodi, quos Deo lucrifacere deberent, per· dere festinant. Nos attendentes quod clarissimum Ec- clesioe lumen Augustinum proeter episcopalis dignitatis habitum alium gestasse, aut professioni alienoe se sub- jecisse, aut affirmare, aut negare, ad rem non perti- net, nisi quantum contentio supervacanea aucupari ni- titur, ac tam enorme facinus, et periculosas contentio- nes de medio tollere et penitus exstirpare volentes
:
motu proprio
, etc. Subinfert excommunicationis latae sententiae poenam in cos, qui scriptis editis, vel quo- vis alio modo alterutram partem defendant, a qua praeterquam in mortis articulo a solo Romano Pon- tifice possint absolvi. Non me latet gravissimorum theologorum Salmanticensium judicium fuisse, de- cretum hujusmodi, aut numquam observatum, aut jam diu per contrariam consuetudinem revocatum, nec ab iis dissensisse illustriss. cardinales S. Con- gregationis Indicis librorum prohibitorum; nemo tamen est, qui non videat eos solum egisse de sen- tentia excommunicationis, quam contravenientes, minime jam incurrerent, quia non esse in viridi ob- servantia existimarunt; quatenus locus adhuc esset
id alterutram partem scribendi; de judicio autem Pontificis theologice (ut sic loquar) in libros ejus- modi lato, quo scilicet eos censuit controversiam minus necessariam continere; auctoresque non ve- ritos esse eos libros super hujusmodi levitatibus componere, non sine scandalo et perturbatione men- tium legentium, proindeque contentionem esse su- pervacaneam, ac tam enorme facinus et periculosas contentiones de medio tollendas : de hac, inquam, censura, et judicio summi Pontificis, nihil illi dicere potuerunt, cum hoc non ad jus, sed ad factum per- tineat, de quo tamen perspicue constat, perseverante nimirum exemplo praedictarum litterarum authentico in archivo monasterii S. Mariae de Pace, ut ipse qui eas profert Pennottus fatetur.
Nequivit igitur universorum censor tanti Ponti- ficis censuram effugere, quem tamen canonici Late- ranenses speciali affectu revereri debent, utpote cujus dono acceperint Ecclesiam S. Mariae de Pace quam modo inhabitant, cum vi Populi Rom. e La- teranensi Basilica essent ejecti. Qua de re profert ipse Pennottus Pontificium Sixti diploma lib.
III
, cap. 33 num. 3. Sed vero naturali viri acrimoniae donan- dum est, si quis in censuris passim ferendis exces- sus in tripartita ejusmodi repertus fuerit; satis enim de pia ipsius voluntate nobis constat, quandoquidem lectoribus universis primum omnium promisit in prologo pro viribus conaturum abstinere a laesoriis et conviciis in adversarios congerendis, solaque ra- tione periculum lacturum, cujus tamen promissionis
oblitus acrem stylum temperare non valuit : multo- que acrius probaremus opus, nisi Romani magistri sacri palatii solertia priusquam typis cuderetur in multis temperatum esset. Sed ad reliqua capita pro- cedamus.
§ IV.
Nonnullae Pennotti inconsequentioe deteguntur
.
Quod ad inconsequentias, vel sententiarum con- trarietates spectat, quibus Chronicon nostrum spu- rium ostendere conatur, rogo lectores candidos judicent, quantum negotii hoc ipsum argumentum facessat Pennotto, in cujus opere breviusculi tempo- ris studio, ejusmodi reperi contradictiones. Lib.
II
, cap. 73, num. 2, asserit, ordinem sanctissimae Tri- nitatis Redemptionis captivorum ab Innocentio III
confirmatum fuisse anno 120(??), capite vero sequenti (id est 74) confirmatum dicit ab codem anno 1198; et illic quidem refert auctores ipsius missos fuisse ab Innocentio ad canonicos S. Victoris Parisiensis pro regularibus institutis addiscendis, ut liquet ex litteris apostolicis ejusdem Innocentii, quae exstant typis excusso lib.
I
sui Regesti, in quibus tamen minime asseritur, Ordinem eumdem regula S. Au- gustini fuisse donatum; at in posteriori illo capite 74 ponit hunc Ordinem quarto loco inter eos qui sub S. Augustini regula instituti sunt, et nihilominus constat ex aliis litteris ejusdem Pontificis in codem Regesto, peculiari donatum fuisse regula ab eodem Pontifice dicata. At certo certius est, numquam
Augustini regulam observasse. Insuper praedicto ca- pitulo 74 ordinem eremitarum de Fabali ponit diver- sum in sua origine ab ordine eremitarum de Britti- nis, et B. Joannis Boni, et nihilominus lib.
I
cap. 25 num. 4 et cap. 47, in principio, unam eamdemque congregationem fuisse contendit cum illis de Britti- nis et Joannis Boni. Rursus lib.
II
, cap. 30, num. 1, augustissimam toto orbe ecclesiam S. Mariae de Pi- lari scribit angelicis manibus fuisse aedificatam; cap. vero 11 ejusdem libri num. 3 a D. Jacobo Zebedaei filio aedificatam contendit, quod ultimum verissi- mum esse docent instrumenta omnia, quae in eadem ecclesia asservantur, quae nos ad annum Christi 38 fuse retulimus. Ita enim refert (ut innumeros Doc- tores omittam ) Calixtus III in litteris datis Romae
IX
Kal. Octobris 1436 illis verbis :
Christi fideles ma- gna devotione ac veneratione imaginem ejusdem B. Marioe, et ejus filii in quadam capella ejusdem Eccle- sioe, quoe de mandato dictoe B. Marioe per dictum B. Jacobum fabricata, et Camera Angelicoe Dei genitricis de Pilari nuncupata, exstitit, colunt et vencrantur
, etc. Idque historia antiqua venerabiliter inibi asser- vata profert, dum asserit B. Mariam apostolo Jacobo dixisse :
Ecce, Jacobe fili, locus signatus, meoque no- mini deputatus, in quo in mei memoriam, tua industria, mea ecclesia construatur
. Ex quibus verbis Offerto- rium Missae proprii officii ejus festi olim composi- tum fuit. Confudit Pennottus columnam : ab angelis coelitus deportatam cum oratorio manibus Jacobi et discipulorum ejus constructo, qum tamen diversa
esse oratio propria olim in praedicto festo cani solita manifestat; quam ad rei evidentiam hic inserere non gravabor.
Omnipotens oeterne Deus, qui sacratissi- mam Matrem tuam inter choros angelorum super co- lumna marmorea a te ab alto emissa, venire dum adhuc viveret, dignatus es, ut basilica de Pilari in ejus honorem a protomartyre apostolorum Jacobo, suisque sanctissimis discipulis oedificaretur; proesta, quoesumus, ut ejus meritis et intercessione, fiat impe- trabile quod fida mente poscimus. Qui vivis
, etc. Ubi vides columnam quidem (seu Pilare) ab alto emissam manibus scilicet angelorum deportatam; basilicam vero de Pilari, seu Columnam a D. Jacobo et dis- cipulis constructam.
Mitto multas Pennotti inconsequentias, ut cum
eosdem auctores modo sublevat, modo deprimit, de quo jam diximus; et cum nomen monachorum quandoque latissime, plerumque strictissime acci- pit, ut ita canonici regulares bonis monachorum communicent, non vero poenis et malis : et cum notas quas sibi ab aliis inferri non patitur, aliis in- fert. Sup. Lib.
II
, cap. 19, num. 8, impatiente fert quod R. P. Constantinus Cajetanus, canonicos re- gulares
Bonos Patres
nuncupet; et tamen lib.
I
, cap. 47, num. 2, Mag. Joannem Marquez patientissime
Bonum Marquez
socat. Abominatur itidem Constan- tinum asserentem ex putidis fontibus Herculani ca- nonicatum hauriri : et tamen monachatum Augu- stini ex fontibus putidis ab eremitis haustum scribere
non renuit. Similiter lib.
I
, cap. 51, num.1, deri- det Marquez, quod testimonium B. Joachini abbatis contra viginti adversarios stare posse dixerit; et nihilominus lib.
II
, cap. 18, num. 10, duos canoni- cos regulares in causa canonicorum propria majoris esse contendit auctoritatis, quam decem Arnoldi et Brachesii, vel etiam Trithemii auctores a P. Con- stantino in causa S. Herculani citati : quod idem est, atque valere pluris quam triginta : nam decem Arnoldi et totidem Brachesii et Trithemii triginta conficere quis non videt? Sed, quod caput est, Chronicon ipsum Dextri et Maximi, quod citatis su- perius locis data opera rejicit, postmodum non semel admittit, asserens absque dubio ab aliquo eremitis, seu Benedictinis addicto vitiatum, ut vi-
dere est libro
I
, cap. 56, num. 4 et cap. 57, num. 8, et alibi. Ex quibus omnibus persuasum habeo, opus ejusmodi non esse solius Pennotti, sed ab ali- quo officiose depravatum : nam erit qui sententias sententiis, et partes partibus conferendo
rideat vel excandescat
, ut ipse de conferendo inter se codi- ces Dextri falso admodum dixit, lib.
I
, cap. 52, num. 5.
Jam quod spectat ad res creditu difficiles, unam prae multis habendam placet ad lydium lapidem; id est, eam quam toto libro R. P. Pennottus persua- dere intendit, canonicorum regularium ordinem a sanctis apostolis institutum, cumque ipsum in his qui nunc supersunt, perseverare : parum est a sancta Augustino originem ducere. Sed hoc tam
verum est, ac si quis diceret. Benedictos monachos ejusdem esse ordinis ac SS. Antonium, Pachomium, Hilarionem, et caeteros, qui olim Thebaidem, et Palestinam incoluerunt : aut omnes universum mo- nachorum congregationes etiam mendicantium unius ejusdemque esse ordinis; quod si detur, non est ambigendum a sanctis pariter apostolis esse institu- tos. Nihil enim aliud est religiosa professio, quam ad praescriptum Evangelicae perfectionis vitam diri- gere. Sed vero nullus est, qui non videat, cum de primaeva alicujus ordinis origine disseritur, non sumi nomen ordinis, quasi generice, quo pacto universas monachorum religiones comprehendit, sed in specie, quatenus una distinguitur ab altera : neque quisquam audiret patienter Franciscanos aut Praedicatores tanta pollere antiquitate, ut ad ipsum Christum Dominum originem suam reducant : quis id diceret? Nunc autem regularem clericatum in multas variasque familias, seu congregationes distribui, non aliter atque monachatum, lippis et tonsoribus patet. Ut quid ergo cum agitur de cano- nicis Frisonariis, aut Lateranensibus, totus religio- sus clericatus in unum corpus coalescens accipitur? ergone tam indiga sanctorum et illustrium virorum est quaevis seorsum accepta congregatio, ut se sola in lucem honestissime non possit exire? Absit; omnes enim illustrissimae sunt, nec aliarum admini- culo indigent. Restat ergo ut de unaquaque in singu- lari loquamur, cum originis antiquitatem investigare
intendimus. Igitur a sanctis Dei apostolis religiosis disciplinis clericos eruditos libenter fatemur; eosque multoties a conciliis et patribus reformatos : caete- rum nihil minus de monachis confiteri oportet, quo- rum in conciliis frequens quoque mentio est; variis- que temporibus et provinciis reformati sunt. Nec inter utrosque aliqua verosimilis diversitatis causa assignari potest, si enim dicat quis clericos omnes in cumdem finem ex ipsa Clericatus ratione dirigi, in camque omnimodis convenire, id est, in destina- tione ad servitium altaris, sacramentorum admini- strationem, et verbi Dei praedicationem; differre vero quasi accidentaliter (ut sic dicam) penes diver- sas congregationum constitutiones, quod tamen non sufficit ad ordines clericorum diversificandos. Sciat
qui haec dixerit, argumentum similiter urgere in monachis; qui quidem uniformiter in vobis essentia- libus conveniunt, differunt per diversas constitutiones, quae parum inter se distant : nec plus dissident constitutiones unius monastici ordinis ab aliis, quam constitutiones diversarum congregatio- num canonicorum regularium inter sese. Immo vero mendicantium ordines valde ad canonicorum insti- tutum accedunt, quandoquidem instituti sunt in sub- sidium episcoporum, ad praedicandum verbum Dei, et administranda fidelibus confessionis et eucharistiae sacramenta.
Quod si quis instet D. Augustinum non intendisse novum canonicorum ordinem inducere in Ecclesiam, sed antiquum reformare; quo fiat ut unus et idem
ordo sit ab eo praeceptis eruditus, et antiquior a sanctis primitivae Ecclesiae Patribus institutus : is inquam parum proficiet : si enim B. Benedictus numquam novum monachorum ordinem, seu novum genus vitae stabilire curavit, sed coenobiticum anti- quum erudire : quod ex primo regulae cap. liquet, ubi quadruplex genus monachorum praemittens, id est, Anachoretarum, Coenobitarum, Sarabaitarum, et Gyrovagorum : caeteris omissis,
ad Coenobitarum fortissimum genus disponendum, adjuvante
(inquit)
Domino veniamus
.
Addamus aliud huic proximum, nec minus diffi- cile creditu, nimirum D. Augustinum regulam cano- nicis suis scripsisse; quod tamen argumento illo negativo, quod alias Pennottus evidens reputat; con-
vincitur falsitatis, lib. enim
I
, cap. 45, sic inquit :
In historicis argumentum ex negativis probat, et quan- doque demonstrat, ut quando Historici omnes silent.
Et infra :
Non solum ex silentio sacrorum canonum, sed emnium conciliarum, pontificum, historiarum; ex hoc tam concordi silentio non solum probabiliter, ve- rum etiam demonstrative sequela deducitur.
Sic igitur cum ipse D. Augustinus librum Retractationum sua- rum fecerit, et in co omnium librorum a se hactenus compositorum meminerit; cumque Possiduis ejus discipulus indicem corumdem copiosissimum edide- rit, neuter autem de regula clericorum, seu mona- chorum mentionem fecerit, quinimmo neque usque ad annum 1100 a quovis scriptorum, aut concilio-
rum sub nomine Augustini citetur, reliquum est, nt fateamur D. Augustinum talem regulam nullatenus composuisse, sed postmodum circa annum Domini 1100, ex epistola 109, fuisse extractam, quam ipse ad moniales quasdam dictavit, occasione discordiae, quam cum praeposita habebant, ut ex ejus contextu manifestum est : aut Possidius arguendus esset osci- tantiae et oblivionis (immo et ipse Augustinus) dum tam illustris operis non meminerit, quod tamen ipse Pennottus lib.
I
, cap. 42, num. 8, abominatur. Sed non est cur in re patentissima immoremur, quam non solum cardinalis Bellarminus lib. de Script. Eccles. vidit et judicavit, verum et ipsi regulares canonici, c quibus Simon Werlinus praepositus S. Mariae in Diesten, data opera id defendit in emen-
datione regulae monasticae S. Augustini (excusa Mo- nachii 1618, apud Nicolaum Henricum) et consentit Bernardus Vindirigus in Critico castigato excuso Vellameriae 1621 per Georgium Medellanum.
Nec desunt in Tripartita Pennotti novae voces ac verba, quae ipsam suspectam satis reddunt ab alio forsan fuisse vitiatam. Qui enim sunt monachi Bene- dictinenses? aut quis scriptor Tuditanus? Et mona- chi quidem a S. Benedicto, Benedictini vocantur; Benedictinenses vero a S. Benedictino deduci ne- cesse est, non a S. Benedicto : et tamen toto fere opere refugit eos vocare Benedictinos. Insuper Lu- cam Tudensem, et Urbem Tudensem omnes hacte-· nus dixere : hic vero Tuditanus praeter omnium consuetudinem vocatur. Ut omittam procursum or-
dinis sui, pro ordinis progressu, et lectorem bene- volentem pro benevolo dicere, novis certe vocibus usum. Sed haec leviora sunt.
Jam ad asserta, quae a vero dissonant, descensum faciamus, nam pari passu probabitur opus Triparti- tum non esse R. P. Pennotti docti admodum viri, de quo non est existimandum falsas assertiones scripsisse; ac Dextri Chronicon, quod prae manibus est, foetum esse suppositum. Imprimis alienum est a veritate S. patriarcham Benedictum nihil de ele- ricis in sua Regula disposuisse, quod Pennottus con- ceptis verbis scripsit lib.
II
, cap. 18, num. 4 et num, 7 in fine ait :
D. Benedictus non ut clericis, sed ut laicis regulam vitoe proescripserat, in qua de clericis monachis ne verbum quidem habetur
. Et tamen duo
integra capita regulae suae (id, est, 60 et 62) beatis- simus praeceptor in disponondis monasterii sacerdo- tibus consumit. Prioris titulus est,
De Sacerdotibus, qui voluerint in monasterio habitare
: ubi praecipit ut jugo regulae sese omnimode subdant, post abbatem sedem habeant, clericos autem, qui presbyteri adhuc non sunt, loco mediocri collocari. Posterioris ti- tulus est,
De Sacerdotibus monasterii
: ubi de his, qui post monachatum ad ordines evehuntur multa disponit. Certe si Pennottus titulos capitum Regulae dumtaxat legeret, ab eo errore liberaretur. Sed hoc simile est ci, quod de Paulo Orosio scribit lib.
I
, cap. 38, num. 4, nimirum nomen monachorum tam late apud ipsum acceptum fuisse lib.
VII
suae Ormestae
cap. 17, quod omnes Christianos illos comprehen- deret,
qui ad unum fidei opus, dimissa soecularium rerum multimoda actione, se redigebant
; quo pacto ait Pennottus etiam clericos regulares sub nomine monachorum comprehendi. Sed si verba ab Orosio immediate subjecta legisset (ut omittam perperam citasse cap. 17 Orosii, cum sit 33) plane re periret eo nomine anachoretas solos intelligere; de Valente siquidem imperatore agens,
effrenata
, inquit,
liber- tatis audacia legem dedit, ut monachi, hoc est Chri- stiani, qui ad unum fidei opus, dimissa soecularium re- rum multimoda actione, se redigunt, ad militiam cogerentur, Vastas illas tunc AEgypti solitudines, are- nasque diffusas, quas propter sitim et sterilitatem, periculosissimamque serpentum abundantiam, conver-
satio humana non nosset, magna cohabitantium mona- chorum multitudo compleverat. Huc tribuni et milites missi, qui sanctos ac veros milites Dei alio nomine persecutionis abstraherent, interfecerunt ibi agmina multa Sanctorum. Videat igitur velitne Anachoretas etiam ad canonicorum institutum pertrahere, quan- tumvis canonicis proprium sit in ecclesiis urbium degere. Sed haec leviora sunt.
§ V.
Jura Cisterciensis ordinis a Pennotto loesa defenduntur
.
Intolerabilius est, et ab omni verisimilitudinis specio longius distat quod lib.
I
, cap. 50, num. 5, asserit Cistercienses monachos (idemque de Valum- brosanis, Camaldulensibus et Sylvestrinis affirmat)
non magis de B. P. Benedicti institutione immediata descendere, quam Hieronymianos Eremitas a D. Hieronymo : quemadmodum ipse contendit Eremitas Augustinianos ita dictos, quia regula et titulo B. Augustini ex largitate apostolica fuerunt donati. Meminisse oportebat se in calce prologi promisisse :
Pro viribus proestare conabor, ut nostra jura sine alio- rum injuria tueamur; cum propositum et intentio mea nullatenus sit aliorum ordinum jura tangere, vel de illorum antiquitate, origine, dignitate, nisi parte ad- versa cogente, in hoc opere disputare
. Bene promisit, sed male complevit. Quis, quaeso, cogebat eum, ut antiquitati, origini, dignitati tot sanctorum ordinum derogaret? Atqui adversa pars nihil de talibus dis- seruit, ut ab illa coactus diceretur. Et certe, si res
ita se haberet, ut scribit, tolerabile utcumque esset, parum enim nostra referret utrum promissis suis staret necne; aut si ab aliquo umquam id in contro- versia positum fuisset, non reclamarem; aut si ad manum ipse non haberet, cum haec scribebat, unde certior fieri valeret de vero Cisterciensis ordinis exordio, nihilominus ignorantiam condonarem : nunc autem non solum dictis suis non stat, sed rem numquam in controversia positam, lippisque et ton- soribus notissimam, absque ullo fundamento, sed mera sua voluntate, et scribendi celeritate abnegat : eo praesertim tempore, quo a me acceperat librum exordii Cisterciensis ordinis, non ab aliquo scriptore moderno, sed ab ipsis ejusdem fundatoribus scri-
ptum; ubi ex instituto sanctissimi fundatores demon- strant Cisterciensem ordinem, non esse novum ali- quem in Ecclesia inventum, sed ordinis monastici S. P. Benedicti reformationem. Videat autem R. P. Pennottus utrum canonici regulares Lateranenses reformati per Frigidionarios, aut Frissonarios, di- versi sint ordinis ac Lateranenses antiqui? aut ipsi Frissonarii, quorum reformatio coepit anno 1400, ut ipse refert lib.
III
, cap. 6, ad ordinem canoni- corum regularium antiquum non pertineant? Nihil aeque toto opere suo abhorret; nec mirum, nam re- formatio antiqui ordinis, ea praecipue, quae fit a religiosis viris eumdem olim jam professis, sed in laxiori observantia, ad eumque finem dirigitur, ut ad primitivum reducatur ordo vigorem, tantum
distat a novi ordinis constructione, ut procul dubio tantum propius antiqui ordinis sint reformatores, quanto reformatio ipsa propius ad veram funda- torum institutionem accedit. Aut dicat, qui jam inter Minoritarum diversissimas congregationes verius Franciscani sint, Conventuales, an Observantes? Reformati, seu Discalceati ac Capucini? Et tamen reformatiores noviores perpetuo sunt, quoad refor- mationem modernam, sed haereditatem parentum primitivam securius assequuntur.
Nunc igitur proferam testimonia fundatorum ordi- nis Cisterciensis, quae ipsi Pennotto jam ante mutua- veram, ut vel sic legat vere ac proprie a S. Benedicti in- stituto descendere. Titulus libri est :
Exordium sacris ordinis Cisterciensis a S. Roberto, S. Alberico, et S. Ste-
phano primis ejusdem ordinis fundatoribus, ante quingen- tos annos accurate conscriptum
. Prologus vero :
Nos Ci- stercienses primi hujus Ecclesioe fundatores, successo- ribus nostris stylo proesenti notificamus, quam cano- nice, quanta auctoritate, a quibus etiam personis, qui- busque temporibus coenobium et tenor vitoe illorum exor- dium sumpserit; ut hujus rei propalata sincera veritate, tenacius et locum, et observantiam sanctoe reguloe in eo a nobis per Dei gratiam utcumque inchoatam ament
, etc. Liber vero sic incipit.
Anno ab Incarnatione Do- mini
1098,
beatoe memoria Robertus Molismensis Ec- clesioe in episcopatu Lingonensi fundatoe primus abbas, et quidem ejusdem coenobii fratres ad ven. Hugonem tunc apostolicoe sedis legatum, et Lugdunensis Eccle- sioe archiepiscopum, venerunt, vitam suam sub custo-
dia S. reguloe Benedicti se ordinaturos pollicentes; et id- circo ad hoc liberius exsequendum, ut eis et sui juvami- nis, apostolicoeque auctoritatis robur porrigeret, constan- ter fugitantes. Quorum voto legatus ille loetanter favens, tali epistola exordii eorum fundamentum jecit.
Hungo Lugdunen. archiepiscopus et aposioticoe sedis legatus Roberto Molismensis albati, et fratribus cum eo secundum regulam S. Benedicti Deo servire cupten- tibus. Notum sit omnibus de S. Matris Ecclesioe pro- fectu gaudentibus, vos et quosdam filios vestros Molis- mensis coenobii fratres Lugduni in nostra proesentia adstitisse, ac reguloe B. Benedicti, quam illuc usque tepide ac negligenter in eodem monasterio tenueritis, arctius deinceps atque perfectius inhanere velle profes-
sos fuisse : quod quia in loco proedicto pluribus impe- dientibus causis constat adimpleri non posse, nos utrius- que partis saluti, videlicet inde recedentium, atque illic remanentium providentes, in locum alium quem vobis divina largitas designaverit, declinare, ibique salubrius atque quietius Domino famulari utile duximus fore. Vobis ergo tunc proesentibus Roberto abbati, fratribus quoque Alberico, Odoni, Joanni, Stephano, Letaldo, et Petro, sed et omnibus quos regulariter et communi consilio vobis sociare decreveritis, hoc sanctum propo- situm servare, et tunc consuluimus, et ut in hoc perse- veretis proecipimus, et auctoritate apostolica per sigilli nostri impressionem in perpetuum confirmamus.
Pergunt auctores enarrare qualiter inde disceden- tes in Eremum Cistercii convolarunt, inibique Cister-
ciense coenobium construxerunt, ex quo postmodum B. praecipue Bernardo procurante reformatio ipsa in universo orbe propagata est. Minime ergo novi homi- nes e saeculo recens educti, ordinem Cisterciensem instaurarunt, sed monachi Benedictini coenobii Mo- lismensis, eo permoti, quod regulam quam professi fuerant tepide nimis illic hactenus observaverant.
Nam viri isti
(ut cap. 4 dicitur)
apud Molismum po- siti, soepius inter se, Dei gratia aspirati, de transgres- sione reguloe B. Benedicti Patris monachorum lonque- bantur, et contristabantur videntes se coeterosque mona- chos hanc regulam solemni professione servaturos pro- misisse, eam que minime custodisse. Et propter hoc apostolicoe sedis legati auctoritate (uti proelibavimus)
ad hanc solitudinem ut professionem suam observantia S, regule adimplerent
, etc. Subinferunt deinde au- ctores litteras apostolicas Urbani II, et Paschalis item II, Rom. Pontificum, duorum cardinalium et episcopi Cabilonensis, binasque alias praefati Hugonis legati, quibus reformatio ipsa confirmata est. Eodemque prorsus pacto conferunt historici omnes exordium nostrum, ut videre est apud Caesarium, lib.
I
Dialog. Miraculorum, cap. 1; Vincentium Belvacensem in Spec. Histor. lib.
XXV
, cap. 94 et 95; et Antoninum, ex eo ad verbum; Sigibertum, seu ejus continuato- rem Robertum, ad annum 1098; et quotquot ejus ordinis exordii meminerunt : et novissime apud Au- bertum Miraeum, Barnabam de Montalvo, Bernardum de Brito in Chronicis Cistercens., exactissimeque
in Laurea Evangelica R. admodum P. ac celeberrimi apud Salmanticenses theologiae professoris publici Fr. Angeli Manrique, ut innumeros alios omittam. Notatione digna sunt verba Caesarii :
Hoc autem proe- fixum teneas, nostri auctorem esse Spiritum sanctum; institutorem S. Benedictum; invocatorem vero venera- bilem abbatem Robertum
, Hinc inter reformatos Ci- stercienses et Cluniacenses orta fuit quaestio, quae frequenter inter reformatos et non reformatos ejus- dem ordinis de observantia, seu transgressione re- gulae oriri solet, quam videre licet apud Petrum Venerab. lib.
III
, epist. in 28 ad S. Bernardum, et lib.
V
, epist. 16, ad eumdem, ubi respondet ad 12, articulos regulae S. P. Benedicti, in quibus Clunia- ens es deficere taxabantur a Cisterciensibus, objicit-
que nobis coloris habitus mutationem, quam nihilo- minus ex regulae praescripto licuisse facere nostri contendebant cap. 55 reg., de qua etiam quaestione agit ipse Bernardus in Apologia ad Guilielmum abba- tem, ubi ordinem S. Benedicti suum pleno ore ordi- nem vocat. Ex his igitur videat, quaeso, R. P. Pennot- tus quantum deroget Cisterciensis ordinis juribus, cum ipsum a D. protoparente Benedicto minime de- scendere scribit. Neque est quod causetur, dum videt communiter ab auctoribus non vocari congregatio- nem Cisterciensem, sed ordinem absolute; hoc enim non facit eum discernere ab ordine sancti Benedicti, quasi essentialiter diversum (ut scholasticis suis ter- minis loquar) sed accidentaliter; qua de re alibi a nobis fusius tractatum est, in speciali opusculo de
propria significatione hujus vocis
Ordo
. Idem pror- sus de aliis reformationibus ordinis sancti Benedicti sentiendum est, nam S. Romualdus, a quo Camaldu- lenses, S. Joannes Gualbertus, a quo Valumbrosani, et S. Silvester, a quo Silvestrini, monachi nigri erant, et ordinem suum reformare procurarunt.
Quale etiam est illud quod lib.
II
, cap. 73, num. 1, Pennottus asserit :
At non solum originem, verum etiam proecipuos illustratores ex eodem ordine canoni- corum ipse ordo monasticus accepit?
ubi enumeratis nonnullis sanctis, qui ad Benedictinos ex canonicis olim transitum fecerunt, subinfert :
De Cisterciensibus res adhuc multo magis conspicua est, cum unus Ma- lachias, regularis canonicus in Hibernia tot, Cistercien-
sium coenobia fundaverit, cum integra canonicorum mo- nasteria ad Cistercienses transierint, ut patet in Atra abbatia canonicorum regularium Leodiensium, quam S. Bernardus in monasterium Cisterciensium mutavit : et de priore monasterii Eboracensis cum omnibus fere dicti monasterii fratribus ad Cistercienses profectis pro quibus ipse D. Bernardus ad abbatem Eboracensem scripsit epistolam quoe est in ordine
95,
ex quorum numero videtur fuisse B. Humbertus, cujus laudes recensuit idem B. Bernardus in proprio sermone de eodem habito.
Haec ille. Sed quidquid de horum veritate sit, videant lectores, qui ex duobus fuerint illustrati, canonici ad Cistercienses reformationis ac sanctitatis praetextu adipiscendae, transeuntes, an Cistercienses canonicos sinu suo complectentes, et ut ad altissimum sancti-
talis fastigium evehentes? Aut dubium sanctiores facti, illustres redditi sunt; non enim canonici ad Cistercienses transierunt, ut eos illustrarent, aut perficerent, sed ut perfectiores et illustriores redde- rentur. Sic in simili casu censuit Bernardus ipse, ait (epist. 142):
Hoc, inquam, hoc prorsus vos de illustribus reddidit illustriores, sanctiores de sanctis, et ubicumque divulgatus est sermo iste, replevit omnia odore suavitatis... Quam loeto sinu collegit vos mul- titudo Cisterciensium
, etc. Quod si dixerit quis, ordi- nem etiam nostrum illustrari adventu talium viro- rum, id minime negamus, sed non aliter quam illu- strium hominum c saeculo venientium ad ordinem, quis non videt? quare aeque saeculum ipsum gloriari poterit, quod ordines universos illustraverit.
Negamus praeterea S. Malachiam fuisse canonicum regularem, cum verius sit monachum perpetuo fuisse, et quando Cisterciensibus coenobia in Hibernia fun- dabat, ad ipsos jam transiisse; nam et sanctus Ber- nardus cum habitu S. Malachiae sepultum, et e con- verso Malachiam cum veste Bernardi certo scimus ex ull. cap. Vitae S. Bernardi per ipsius secretarium scriptae, qui funeri ejus interfuit. Unde et a Cister- ciensibus in catalogum suorum sanctorum perpetuo recensetur, et tamquam unus ex suis, quotannis so- lemni officio celebratur : quod tamen argumentum aliquando Pennotto visum fuit efficax ad probandum S. Herculanum fuisse regularem canonicum : quia scilicet a canonicis regul. solemni officio colitur.
Rursus monasterium de Alna (sic enim vocatur,
non Alva) solos quatuor annos S. Augustini regulam professum fuerat, ut tradit Miraeus in Chron. Cist. ad ann. Domini 1148 : unde cum in ejus institutis tenerum adhuc esset, facile fuit ad alia praestantiora transire. Ubi autem, quaeso, Pennottus invenit mo- nasterium istud Eboracense ex quo prior cum aliis fratribus ad Cistercienses pervolaverat, fuisse ordinis canonici? Quod si existimat fuisse ipsam Ecclesiam, ut omittam satis gratis ab eo creditam canonicorum fuisse, non autem monachorum S. Benedicti, lib.
II
, cap. 37, num. 6, multo gratius, asserit priorem illum cum fratribus eam reliquisse : nam ex epistola Ber- nardi (quae est 94, non vero 95, ut ipse vult) nihil tale educi potest, et ex titulo verisimilius oppositum, qui est :
Ad abbatem cujusdam monasterii Eboracensis
,
unde exierat prior cum aliquantis fratribus. Ubi cum dicitur cujusdam monasterii Eboracensis, satis innui- tur non esse ipsam cathedralem ecclesiam, sed ali- quam aliam ejusdem dioecesis. De D. Humberto res est facilior, neque enim ex sermone S. Bernardi in ejus obitu habito, neque ex Vita ipsius, quae exstat in
III
lib. Exordii Cisterciensis, cap. 4 et 5, nec aliunde haberi potest, quod fuerit monachus Ebora- censis, et aliter ex illis qui cum priore reformati sunt. Quinimmo oppositum satis perspicue deducitur ex eo quod, ipso Bernardo asserente, ab ipso pene princi- pio monasterii Claraevallis cum eo conversatus fuit. Conversio autem prioris et fratrum Eboracensium multo postea contigit, ut liquet ex epistola quae scri- pta fuit a Bernardo (si ordinem ejus inter caeteros
spectemus) pro sedando Anacleti schismate laborante, quando jam notissimus erat toto orbe.
Per hoc tamen nolumus negare ipsum mellifluum doctorem multos canonicorum regularium ad ordi- nem suum admisisse, alios antem repulisse, ut vi- dere est in eo qui patientiam ipsius illustravit, dum renuentem admittere cum ad ordinem, in maxilla percussit, quae res fuse refertur lib.
III
Vitae Berna cap. 6. Sed ad alia transeamus.
Mitto concilium Rhemense a B. Eugenio III cele- bratum tribui Eugenio II a Pennotto, lib.
I
, cap. 19, num. 1, quo sic canonicorum regularium reforma- - tio, quae inibi facta est vetustior longe esset : cum tamen acta ipsa Rhemensis concilii reluctentur, et
Bernardus, qui praesens fuit, contra Gilbertum Por- retanum Trinitatis unitatem defendat, de qua re agit ipse serm. 80, in Cant., et quotquot Eugenii, aut Bernardi acta scripserunt.
Venio ad B. Joachimum, quem amicus noster im- merito ac immoderate carpit.
§ VI.
Defenditur B. abbas Joachimus a calumniis Pennotti et aliorum
.
Duo sunt, quae sibi ex doctrinis venerandi abbatis Pennottus officere credit, alterum dum de eremita- rum ordine in suo ad expositionem Apocalypsis in- troductorio prophetavit : alterum dum regulares ca- nonicos a S. Rufo institutos circa annum Domini 1100, ab coque tunc primum donatos S. Augustini regula fuisse contendit. Sic ille Joachimi sententias
refert, et tam acriter impugnat, ut urbanitatis ac religiositatis metas vehementer excesserit. Quan- tumvis enim ita se haberet res (ut ipse refert) et ab- bas sanctus ab eo relata scriberet, non erant tanti momenti haec, ut ea propter S. Inquisitionis officium in ipsum fulminaret, et inaudita parte ob quorum- dam male intellectum testimonium sententiam dam- nationis in ipsum tulerit, damnationis, inquam, aeter- nae mortis, et condemnationis personae a concilio generali Lateranensi.
Superest
(inquit lib.
I
, c. 41)
Ut solum abbatis Joachimi testimonium expendamus, ac videamus an forte Goliath ab orco revocatus fuerit, tantas vires habens, ut unus contra viginti merito stare possit.
Et post pauca, num. 2 :
An vero inter prophe- tas ipsum Joachimum censere merito possimus, referam
quid de illo viri docti scribant
. Hic processum conflat adductis in testes S. Antonino, cardinalibus Bellar- mino et Baronio, et Alfonso de Castro, quibus ut- cumque auditis derisorie subinfert :
Ex quibus et aliis superius dictis, videas quanti faciendus sit hic novus propheta, quem Marquez uti militem adeo strenuum producit, ut contra viginti armatos solus stare possit.
Lib. vero
II
, cap. 2, quasi antea sibi incognitum sic Joachimum citat :
Est igitur de origine canonici or- dinis prima sententia cujusdam abbatis, nomine Joa- chim, in expositione apocalypsis, asserentis ordinem canonicorum regularium circa annum Domini 1100 initium habuisse in partibus Galliarum a quodam epi- scopo nomine Rufo, qui ipsis canonicis D. Augustini regulam primus tradidit, et ab illo congregatio canoni-
corum regularium originem traxit, quoe idcirco S. Rufi congregatio est appellata.
Et post nonnulla :
Hoec Joa- chimi sententia eo modo proesertim explicata et aucta, non unum, sed multos illos usque manifestos, et palpa- biles continet errores.
Enumerat vero decursu capitis ejus decem, obiter vero reverendiss. D. episcopum Antonium Massam Galesinum doctissimum sui saeculi virum, quod hac in re Joachimum secutus fuerit, eo ho- nore prosequitur, ut dicat :
Omitto Antonium Massam Galesinum qui ipsum abbatem Joachimum secutus, mul- tas ineptias effudit, quibus animi sui venalitatem, et in- genii levitatem et ignorantiam apertissime monstravit
, etc. Siccine cum viris gravissimis agere licet? At cujus ma- nus contra omnes, manus omnium sustinere cogetur·
Et quidem quod ad Joachimum spectat, mani- festum est, minime scripta ejus, quae citat, a Pen- notto lecta, nec quis, cujusve meriti in Ecclesia fue- rit, ab eo agnitum; quandoquidem perperam omnia citantur; prophetia siquidem de ordine eremitarum non exstat in introductorio ad Apocalypsim, sed in expositione capitis
XIV
, ad illa verba :
Et alius an- gelus exivit de templo, habens et ipse falcem acutam
, etc. De canonicis autem a S. Rufo institutis non agit in expositione Apocalypsis, sed cap. 20 introducto- rii, quo videas bonum militem frena (ut vulgo dici- tur) permutasse. Certe in re tanti momenti, unde honor viri unius sancti pendebat, nemo erit qui Pennottum absolvat a culpa notabilis incuriae non
legendi Joachimum, cum facillimum illi esset adire sive in bibliotheca Vaticana, sive S. Petri in Monte aureo, egregie a R. P. Luca Waddingo instructa, sive Aniciana collegii Gregoriani, sive illustrissimi Domini Joan. Baptistae Coccini sacrae Rotae decani, in quibus et in aliis Urbis bibliothecis opera illius reperire liceret. Quid si Joachimus minus suis co- natibus adversaretur? Quid si faveret? Parum esset doctrinam ejus usque ad coelos extollere; nemo tam acerrime spiritum abbatis prophetiae dono clarum tucretur ac Pennottus : nam et alios inferioris notae auctores sibi faventes, gratitudinis ergo vehementer honorat. Spero tamen magnum apud illum deinceps habendum esse Joachimum, ut pote qui prae caeteris clericorum causam tuetur : nihil etenim aeque in
omnibus suis operibus inculcat, quam ordinem cle- ricorum priorem fuisse ordine monachorum, id quod data opera affirmat et probat lib.
II
Concordiae utriusque Testamenti, tractatur cap. 5, et in intro- ductorii ad Apocal. cap. 19. Capite autem 20 se- quenti duodecim religiosorum ordines, seu congre- gationes totidem patriarchis, filiis Jacob accommo- dans, primum recenset sex clericorum congregatio- nes sub sex filiis Liae primogenitae respectu Rachelis, significatas; ac deinde totidem monachorum et reli- giosorum militum sub typo filiorum Balae et Zelphae ancillarum, ac Rachelis adumbratas; his verbis quae referre placet, ut videat Pennottus perperam hacte- nus abbatem sanctum intellectum cum agit de cano- nicis sancti Rufi.
Ut autem intelligatur quod dicatur
,
libet ipsos filios Jacob singulis ordinibus assignare. Primus ordo religiosorum institutus est ab apostolis in Ecclesia primitiva : et ipse designatus est in Ruben. Secundus in Antiochia, ubi primo dicti sunt discipuli Christiani; et ipse designatus est in Simeon. Tertius in Alexandria, de quo, ut refert Ecclesiastica Historia, multa laude digna retulit Philo Judoeus, laudans so- brietatem et conversationem illius; et ipse designatus est in Levi. Quartus ordo institutus est in Africa a B. Augustino; et ipse designatus est in Juda. Quintus ordo fuit canonicorum regularium in occiduis partibus institutus, qui pro parte ipsius reguloe quam tenet di- citur et ipse S. Augustini : et ipse designatus est in Issachar. Sextus ordo videtur esse canonicorum Proe- monstratentium : et ipse designatus est in Zabulon·
Hoec de filiis Lioe. His de sex ordinibus clericorum dictis, subinfert de totidem ordinibus monachorum.
Baloe ancilloe Rachelis natus est in filium ordo mona- chorum, in Groecorum quidem Ecclesia a sanctis Pa- tribus institutus; hic itaque ordo designatus est in Dan filio Baloe ancilloe. Genuit autem Bala secundum fi- lium, nomine Nephtalim, qui videtur designare Occi- dentalium ordinem monachorum
(nimirum sub S. Pa- tris Benedicti disciplinis eruditos )
et desiit parere. Sed et Lia in hoc ipso oemulata sororem, tradit et ipsa Zelpham ancillam suam viro suo, quoe genuit Gad et Asser, in typo duorum ordinum laicorum fratrum, qui claruerunt his temporibus in partibus Orientis, hoc est Hospitalis
(nunc S. Joannis )
et Militum Templi
.
Duos tandem ordines monasticos sub Joseph et Ben- jamin filiis Rachel et fratrum omnium extremis ad- umbratos, nondum incoepisse suo tempore dicit, nec mirum, cum ii fuerint ordines praeclarissimi Praedi- catorum et Minorum, de quibus Joachimus in com- mentariis Hieremiae perspicue prophetavit. Videat nunc, quaeso, Pennottus quibus magis Joachimus fa- veat, clericis an monachis? Nam quod de canonicis regularibus quinti ordinis scribit, de congregatione quadam manifestum est debere intelligi, illa nimi- rum quae in Galliis regula S. Augustini canonice do- nata est, et geminato canonis et regulae nomine ca- nonicorum regularium vocari coeperat. Quo vero anno id acciderit Joachimus non promit; et quod asserit a S. Rufo fuisse institutam, non a se, sed ex
aliorum relatione scribit : et forsan vulgo dicebatur ordo ille a S. Rufo institutus, quod in ejus monaste- rio institutus esset; indeque a S. Rufo ad multa alia derivatus sit. Verum ejusmodi clericorum antelatio non ita mordicus ex mente beati viri accipienda est, quasi multum temporis inter clericorum et mona- chorum institutionem interfuerit : nam cap. praece- denti (seu 19 introduct.) utrosque in primitiva Eccle- sia ortos fuisse contendit, inquiens :
Inito autim primo statu, et inchoato secundo
(
qui coepit a Christo Do- mino
)
mox clericorum et monachorum ordines inchoati sunt : haud dubium quin in Ecclesia primitiva, qui et vitam ecclesiasticum proedicando et ordinem monasti- cum per communem vitam servabant. Tanta autem fuit communio duorum ordinum istorum in hoc statu se-
cundo, ut nec clerici deessent in eo, qui viverent com- muniter sicut monachi, nec monachi quibus officium committeretur clericorum.
Porro quod ad cap. 14 Apoc. scribit,
Surge ordo, qui videtur novus, et non est, induti nigris vestibus, et induti desuper zona, qui erit ordo Eremitarum
, etc., velit nolit Pennottus, manifesta est prophetia ere- mitarum S. Augustini, cum eos nondum co habitu et cingulo donatos (ut luculenter probat R. P. Lucas Waddingus) nec unitos ad unum ordinem, vivis ce- loribus depinxerit. Nam quod respondet Pennottus lib.
I
, cap. 51, potuisse Joachimum de eremitis Gui- lielmitis, aut Jambonitis loqui, post quos exortos prophetavit circa annum Domini 1200, longe a vero abest, et parum memoriae in co arguit, qui paulo
ante cap. 46, num. 5, de Gulielmitis dixerat :
Patet quod habitus eremitarum D. Guillelmi longe diversus erat, tum ex eremitis dicti ordinis, qui cum illo habitu permanserunt, qui non erat cuculla nigra, sed tunica alba, cum mantello albo, unde et vocati sunt mantelli albi.
De Jambonitis vero, seu eremitis Fr. Joannis Boni cap. sequenti (47) num. 1 asserit ante unionem ab Innocentio IV factam, non habuisse nigrum ha- bitum, sed habitui Fratrum Minorum persimilem; refertque litteras Gulielmi cardinalis protectoris, ubi de illis jam unitis ait :
Et quia eorum habitus qui habitui Fratrum Minorum videbatur conformis, apud aliquos scandalum quodammodo suscitabat, de mandato et auctoritate duorum cardinalium, qui tunc in parti- bus Lombardioe legationis fungebantur officio, nigrum
quem gestatis adhuc habitum, elegerunt. Qui cum jam vocarentur Fratres Eremitoe Joannis boni
, etc. Zonam vero postmodum etiam suscepisse liquet ex litteris apostolis Gregorii IX, quas refert ipse Pennottus codem cap. 47, num. 7. Depinxit ergo Joachimus habitum eremitarum et corrigiam, quae nondum erant in rebus : nec mirum, cum ordines quoque Minorum et Praedicatorum manifeste praedixerit, eorumque patriarchas in eo, quem postmodum sum- pserunt habitu apud S. Marcum Venetiarum vivis coloribus depingi fecerit, et multa alia praedixerit, quibus eximio prophetiae spiritu polluisse magis perspicuum est, quam ut longa oratione probari in- digent.
Sed quo haec flant nota omnibus, et contra ad- versariorum testium informationem a Pennotto fac-
tam pro Joachimi innocentia comprobanda nonnullos eorum, qui pro eo stant (brevi tamen compendio, prout locus patitui) in medium adducere non gra- vabor. Primum omnium profero S. Cyrillum ord. Carmelitarum splendorem, qui ex Carmelo ad Joa- chimum in Calabria degentem super prophetia sibi coelitus ostensa enodanda in haec verba scripsit :
Cum Deus tibi velut secundo Joanni Evangelistoe, miram futura noscenda gratiam contulerit, humiliter quoeso (reverende Pater) ut brevius prophetiam hanc enucleare digneris, quo dilucidius Divini abyssum hujus muneris penetrare valeamus. Frange nucem, densa revela, ut splendeat cunctis claritas clarissimi
Solis. Exstat ejusmodi epistola cum operibus ipsius Joachimi in Vaticana bibliotheca, et in altera mo- nasterii S. Fidis ordinis Cisterciensis prope Caesar- augustam, eamque refert Jacobus de Voragine in Vita S. Cyrilli.
Chronica magistrorum generalium ordinis S. Do- minici haec habent :
Venerabilis autem abbas Joa- chim Florensis ordinis institutor, fratribus suis habi- tum, quem dictus magister Reginaldus a B. Virgine acceperat, prophetice demonstrans, in quodam mo- nasterio sui ordinis, quod est in Calabria, depingi et etiam in Ecclesia Marci Venetiarum vermiculato em- blemate fieri fecit, dicens : Cito surget in Ecclesia Dei novus ordo docentium
, etc.
Henricus de Vrimaria, in tractatu de origine ordi-
nis eremitarum S. Augustini, adducit prophetiam Joachimi, de qua paulo superius egimus.
Robertus de Licio episcopus Aquensis Serm. 45 de Sanctis, qui est de beato Francisco :
Insuper
(ait)
abbas Joachim vir eximioe sanctitatis, et prophe- tico spiritu clarens, in quodam suo libello ita dixit : Erunt duo viri, unus hinc, alius inde, qui duo ordines interpretantur; unus Italus de Thuscia, alter Hispanus de Hispania
, etc., et de Francisco subdit :
Depingi eum fecit in Ecclesia S. Marci de Venetiis cum sti- gmatibus super ostium sacristioe, sicut hodierna die cernentibus patet.
Ptolomaeus de Luca in Chron. :
Tempore Lucii III floruit Joachim abbas in Calabria, doctrina et vaticinio celebris.
Trithemius lib.
II
de Viris illustr. S. Ben. cap. 117. Matthaeus Palmerius in continuatione Chron. :
Joachim abbas, vir spiritu prophetico plenus, in sacra- rum scientia litterarum doctus, in Calabria floret sub Urbano II.
Pandolphus Collenutius lib.
IV
Histor. Neapol. agens de Henrico VI imper. qui uxorem Constan- tiam quinquagenariam agentem gravidam admira- batur; ut ergo Henricus gravidam illam fuisse per- cepit, admirans, ab abbate Joachim certus fieri studuit; qui Joachim tunc temporis florebat, et spi- ritus prophetici fama insigniebatur. Abbas vero Constantiam ab eodem concepisse Henricum certio- rem fecit; et quod erat illi paritura infantulum. cujus omnes vitae eventus, et qualiter Henricus ipse post pauca in agro Malearum prope Messanam erat
moriturus, praedixit, etc.
Joannes Nicolaus Doglion 3 parte Compendii Hist. universalis :
Joachimus abbas
, ait,
ambobus regibus
(id est, Philippo Galliae, et Richardo Angliae)
inuti- lem illorum fore progressum proedixit; eo quod non erat ultra tempus sanctam recuperare civitatem : quan- doquidem rei probavit eventus.
Paulus AEmilius in histor. Carbonensis monasterii de Henrico imper. VI agens ait :
Proescio venturorum a Joachimo abbate facto
, etc.
Petrus Rodulphus in histor. Seraphica dum de effigie sancti Francisci agit, sic ait :
Ante Sancti hujus exortum, abbas Joachimus Florensis vir sancti-
tatis eximioe et spiritu prophetioe conspicuus, in oede D. Marci Venetiis, etc., quae adhuc hodie visitur in fornice templi; quod et poeta quidam ingeniosus his versibus expressit : Subditque :
Fuit abbas Joachimus vir excellentissimi ac prope divini ingenii; qui glossavit Apocalypsim. ubi multa proedixit de ordine Mendicantium, quorum veritatem rei declaravit eventus
.
Atque, priùs fuerat quam mundo exortus in aede, Quae Marci titulo nulli toto orbe secunda est, Exstat apud Venetos longis expressus ab annis.
Arnoldus Wion 2 part. Ligni vitae lib.
V
, cap. 89, ramo 9, multa congerit in laudem spiritus prophe- tici quo Joachimus floruit, citatque pro codem Lean- drum Bononiensem in ejus Vita : asserit etam
victoriam navalem de Turcis ad Echynadas Insulas reportatam, duce serenissimo D. Joanne Austriaco, anno salutis 1571, ante quadringentos fere annos praevisam et pronuntiatam a Joachimo, ut ex libris ejus in Apocalypsim optime intellexerunt auctores Triumphi Ecclesiae catholicae.
Gabriel Barrius in Vita ipsius Joachimi, quae in- cipit :
Fuit Joannes Joachimus abbas
, etc., ubi re- censitis ejus libris, subdit :
In quibus eum spiritum prophetioe habuisse manifestum est; pleraque enim est vaticinatus, e quibus multa adimpleta sunt, coetera adimplenda supersunt. Nam et Groeciam ob perfidiam in Romanam Ecclesiam gentibus dandam, et Proedica- torum ac Minorum ordinum initiatores mox futuros, quin etiam in januis Ecclesioe proedixit.
Et multa in
hunc finem prosequitur. Sed vero Graeciae a Sara- cenis subjugandae vaticinium exstat in Commentariis Hieremiae ad cap. 1 et ad cap. 48 perspicuis verbis.
Sylvester Meucius in prooemio ad Commentaria Apocalypsis, Joachimum multis effert laudibus ob spiritum prophetiae quo polluit.
Paschalinus Regiselinus in epistola dedicatoria ad prophetias beati Joachimi :
Norunt omnes
, ait,
quidquid in suis dictis Abbas involvit, eventus suos ad unguem sortitum fuisse.
Mitto alios multos, ut eruditissimum nostri saeculi theologum, egregiumque verbi Dei concionatorem, ac publicum apud Salmanticenses theologiae profes- sorem Angelum Manrique in Laurea Evangelica, Barnabam de Montalbo in Chron. Cistercien. et Ja-
cobum Graecum Syllaneum in Chron. ordinis Flo- rensis, et alios qui pro Joachimo egregie decerta- runt; nec desunt illustres poctae ejusdem sententiae asserentes. Nam Dantes 3 p. de Paradiso, inquit,
Rabano e quivi, e lucemi dal lato, Il Calabrese Abbate Joachimo, De spiritu prophetico dotato.
Cui Philippus Phasianus succinit imparibus in ejus laudem editis, quae refert Graecus.
Auctor etiam epitaphii ejus sepulcro affixi, inter alia haec ait :
Nam tum dicta Patrum novit, qui nube fuerunt Protecti, et scivit, quae peragenda forent. Veridicus vates praedixit, multa fuerunt Completa, ut monstrat lumine facta dies.
Addam pro coronide Seraphinum Firmanum ca-
nonicum regularem Lateranensem, quod eum R. P. Pennottus miris efferat laudibus lib.
III
, cap. 29, num. 5, vocetque eum
venerandum, sanctissimumque canonicum, ac verbi Dei proeconem fervidissimum, qui sancta proedicatione suum soeculum illustravit, cujus verba
(ait)
erant quasi ignis ardens, et quasi malleus conterens petras; cujus potissimum consilio et suasione duoe clericorum regularium congregationes fuerunt in- stitutoe, altera S. Pauli Decollati Mediolani, altera sacerdotum Boni Jesu Ravennoe, qui post varios labo- res pro Dei gloria et salute animarum exantlatos, va- riosque libellos igne divini amoris plenos ad spiritua- lem oedificationem utilissimos editos, Bononioe obiit
, etc. Haec cum ex ore ejus vera sint, mirum erit si
tanti viri judicium suo Pennottus non praetulisset. Sed quid? Hic igitur in Commentariis ad cap.
IX
, Apocal. (cujus operis meminit ipse lib.
III
, cap. 35, num. 6), haec habet de Joachimo :
Nollem exposi- tionem istam in hoc capite, meo esse Marti attribuen- dam, et ideo minus creditam. Legatur igitur quidquid circa hoec scribunt Joachimus, et Ubertinus cum aliis, et cuncta clarescunt; nam quidquid illi prophetarunt, nos completum esse conspicimus.
En tibi (lector candide) supra 20 testes, quos quatuor, aut quinque a Pennotto ad adversam par- tem adductis opponimus : inter quos non solum est notissima differentia penes numerum, sed penes no- titiam ejus quod testantur; nostri siquidem oculati (ut sic dixerim) sunt, id enim scribunt, quod suis-
met oculis in libris Joachimi legerunt, et re ipsa adimpletum viderunt; testes vero adversae partis ocu- lati esse nequeunt, cum id ascribant Joachimo, quod numquam scripsit. Nam Vincentius Belvac. quem S. Antoninus transcribit (proinde ex auditu est) co Joachimum taxat, quod diem mundi extre- mum intra duas generationes, id est, 60 annos ter- minandum fore praedixerit, et tamen nullibi hoc dixit affirmando, sed dubitando, ut videre est in calce Concordiae, ubi de re hac ex professo edisse- rit. Mirum vero esse non debet, si abbas sanctus de proximo Christi judicio subdubitanter aliquid scrip- sit, cum alii sanctorum Patrum brevem eidem ter- minum perperam praefixerint, ut de S. Notberto Praemonstratensium canonicorum auctore refert
Bernardus epist. 56 qui id ab ejus ore acceperat. Stant nihilominus pro nobis Vincentius et Antoni- nus, dum fidem praebent nonnullis Joachimi prae- dictionibus, ei nimirum qua regibus Angliae et Gal- liae nondum adesse tempus recuperationis terrae Sanctae praedixit, et aliis.
Cardinalis Bellarminus, qui secundo loco adduci- tur, nihil affirmat, sed aliis judicium reliquit, ut verba ejus manifestant, lib. de Script. Eccles. in Joachimo. Quod vero cardinalis Baronius, tom.
XII
Anna., ann. 1164, scribit Joachimum Petro Lom- bardo adversantem in concilio Lateranensi fuisse damnatum, improprie dictum quis non videt? non enim persona abbatis, sed libellus de Trinitatis unitate et essentia ab eo editus, reprobatur. En
verba concilii cap. 2 :
Damnamus ergo et repro- bamus libellum, seu tractatum, quem abbas Joachim edidit contra magistrum Petrum Lombardum, de uni- tate seu essentia Trinitatis;
utpote quod in co asse- rebatur S. Trinitatis unitas non esse realis et indi- vidua, sed similitudinaria, non aliter atque plures homines dicuntur unus populus. Subticuit autem Pennottus personae Joachimi excusationem, quam concilium subjungit, inquiens :
In nullo tamen pro- pter hoc Florensi monasterio, cujus ipse Joachim exsti- tit institutor, volumus derogari, quorum ibi et regula- ris est institutio, et observantia salutaris, maxime cum ipse Joachim omnia scripta sua nobis assignari manda- verit, apostolicoe Sedis judicio approbanda, seu etiam
corrigenda; dictans epistolam, quam sua propria manu subscripsit, in qua firmiter confitetur se illam fidem tenere, quam Romana tenet Ecclesia
, etc. Epi- stola autem ipsa exstat typis excusa cum commen- tariis in Apocalypsim, cujus initium,
Universis qui- bus litteroe istoe
, etc. finis vero,
Hoc scriptum feci ego abbas Joachim, et propria manu roboravi, anno Domi- nicoe Incarnationis 1200 et sic me tenere confiteor sicut in eo continetur. Ego Fr. Joachim abbas. Floris.
Annectuntur eidem litterae apostolicae Clementis papae II ubi inter caetera inquit :
Cum igitur jubente et exhortante bonoe memorioe Lucio papa proedecessore nostro, expositionem Apocalypsis, et opus Concordioe inchoasse, et postmodum auctoritate Domini papoe Urbani successoris ipsius composuisse dicaris, Chari-
tatem tuam monemus et exhortamur in Domino per apostolica scripta mandantes, quatenus laboribus tuis in hac parte peroptatum et debitum finem imponens (gratia Domini prosequenti) ad utilitatem proximorum opus illud complere, et diligenter studeas emendare : reniensque ad nos quam citius opportunitas aderit, discussioni apostolicoe Sedis et judicio te proesentes. Si enim velis in abscondito retinere, diligenti cura pre- spicias, qua possis summi Patris familias offensam de talento tibi commisso satisfactione placare. Datum La- terani
6
idus Junii pontificatus nostri anno primo.
Quo videas non temere Doctoris, seu scriptoris olli- cium sibi in Ecclesia sumpsisse Joachimum, sed trium summorum Pontificum Lucii, Urbani et Cle- mentis hortatu ac praeceptione; quod si in aliquo
lapsus est, id alta Dei providentia effectum credas, nimirum ut ita suae fragilitatis admoneretur, ne tam alte supra naturam volans, altum saperet ali- quando, sed timeret.
Non defuere nihilominus qui spiritu malignitatis ducti Joachimum et ejus asseclas Florenses mona- chos de crimine haeresis infamarent; ut quidam Lu- canensis episcopus, quem tamen Honorius III se- vere coercuit, datis ad illum litteris apud S. Pe- trum 4 non. Decemb. Pontif. ann. 1 quas referunt Jacobus Graecus in Chronologia ordinis Florensis sectione 20 et Paschalinus Regiselinus in prologo ad prophetias Joachimi. Addidit alias idem Honorius anno 5 quae exstant tom. 3 Regest. ipsius sub nu-
mero 268 in Vaticano archivo, quas a R. P. Fr. Luca Waddingo accepi, tenoris sequentis :
Honorius episcopus servus servorum Dei. Venerabi- libus fratribus Cusentino archiepiscopo et episcopo Bi- sinianensi sal· et apost. bened. Ex parte dilectorum filiorum abbatum et conventus de ordine Floris tam capitis, quam membrorum fuit propositum coram no- bis, quod is qui saluti hominum invidet, et quieti, oc- casione assumpta ex eo, quod libellus, quem bonoe re- cord. Abbas Joachim contra bon. mem. magistrum Pe- trum Lombardum edidit, in generali, concilio fuit damnatus; contra eos nonnullos tam clericos quam laicos proelatos et subditos concitavit; qui ut ipsos ab otio contemplationis avertant, et funes extendentes in laqueum pedibus eorum, ponant scandalum juxta iter
ipsis, objiciunt, exprobrando quod idem abbas, qui pater et institutor fuit ordinis eorumdem, hoereticus ab Ecclesia Dei habetur. Propter quod non solum sim- plices lactis participes, a consortio ejusdem ordinis avertunt, sed etiam fortes, qui uti cibo solido didice- runt, et ad discretionem boni et mali exercitatos pro consuetudine habent sensus, circa instituta ordinis ejusdem incipiunt fluctuare. Licet igitur proetactus li- bellus, seu tractatus damnatus fuerit in concilio me- morato, quia tamen idem Joachim omnia scripta sua Romano mandavit Pontifici assignari apostolicoe Sedis judicio approbanda, seu etiam corrigenda, dictans epistolam, cui propria manu subscripsit, in qua firmi- ter est confessus se illam fidem tenere quam Romana
tenet Ecclesia, quoe disponente Domino cunctorum fi- delium mater est et magistra, Fraternitati tuoe per apo- stolica scripta mandamus, quatenus per totam Cala- briam faciatis publice enuntiari, quod cum virum ca- tholicum reputamus, sanctoe fidei orthodoxoe sectato- rem; et regularem observantiam, quam instituit, salu- tarem : eosque qui ordini memorato ex hoc detrahere, vel insultare proesumpserint, monitione proemissa sublato appellationis obstaculo, animadversione con- digna, veritate cognita, castigantes. Datum Laterani
XVI
kal. Januarii pontificatus nostri ann.
5.
Caeterum quantum ex lectura operum Joachimi conjicio, quorumdam sui ordinis monachorum astu, quos zelus imprudens urebat, apud Innocentium et concilium accusatus est, et verba libri de unitate Trinitatis, in alienum a mente Auctoris sensum
distorta fuere : ut ita in pleno Patrum consessu er- roris insimularetur : aut forsan aliquid suis libris dolo malo additum fuit. Ita certe ante nos suspica- tus est Jacobus Graecus sect. 22 inquiens :
An vero aliquid fuisset appositum in opere illo antequam con- cilio proesentaretur, Dei judicio examinandum relin- quatur. Nam hoc ipsum idem Joachim proedixisse vi- detur, in cap.
XI
Hierem. ad illa verba, Ad viros Anathoth, qui quoerunt animam tuam.
An autem haec vera sint, ex his quae subjiciam, judicent lectores mei. Professus ordinem Cisterciensem Joachimus in monasterio de Curatio, quod in Calabria dioec. Marturanae, ex filiatione Fossae Novae processerat, anno circiter 1130, nihilominus Florense coenobium
exstruens, reformationem novam in ordinem Ci- sterciensem induxit, quae Florensis a capite dicta est. Hinc effectum fuit, ut quorumdam Cistercien- sium odium incurrerit, qui ejus vaticinia deride- bant, et scripta curiose admodum scrutabantur, occasionem accusandi illum sollicite perquirentes. Crediderim cos, aut plures corum bono animo ipsum zelasse, nec aliter inter utrosque contentio- nem processise, quam olim inter Chrysostomum et Epiphanium. Ut ut sit, in libro Joachimi
De sub- stantia seu unitate Trinitatis
, invenerunt, quo illum duro judicio Ecclesiae supponerent; quod nimirum unitatem Trinitatis ad eum modum exponeret, quo dilectores suos unum cum Deo fieri, Christus per Joannem asseruit : seu ad cum quo tribus Juda, et
tribus Benjamin, et tribus Levi unus simul populus dictae sunt : et quod adderet non posse cogitari sim- plicem divinam substantiam scorsum a personis (uti Petrus Lombardus visus est fecisse in
I
sent. dist. 3), nisi cum Sabellio et Arrio sentiendo. Detulerunt igitur causam ejusmodi ad concilium, a quo in eo sensu, quem verba ejus praetendere videbantur, li- ber praefatus anno Domini 1215, sententiam damna- tionis accepit. Sed vero Joachimus minus se defen- dere potuit, cum anno superiore ab Incarnat. Do- mini 1214, ultima Martii diem clausisset extremum, uti Jacobus Graecus aperit in ejus Chronologia, sect. 36. Nihilominus ab octodecim annis condemna- tionem suam perspicuis verbis praedixerat anno sci- licet 1197, quo ipso commentaria in Hieremiam ela-
boravit, ipso teste, dum ad caput 24 dixit :
Agitur enim nunc
1197
annus
, etc. Prophetia vero exstat ad caput 11, et tam manifesta est, ut librum et ma- teriam libri postea condemnandi, accusatores itidem et Romanum pontificem, qui eum condemnaturi erant, propriis exprimat nominibus. Ad illa siqui- dem verba :
Venite, mittamus lignum in panem ejus, et eradamus eum de terra viventium, et nomen ejus non memoretur amplius
, sic ait :
Lignum scandali ponent, ut sanam doctrinam exstinguant, et nomen doctoris cui revelabitur sententia Danielis evertant.
Is est Joachimus ipse, qui abditissimas Danielis pro- phetias enodavit, ad cap.
XII
Apoc. et alibi.
Futurum est enim, ut summus pontifex veritatem insinuet, ut
unus damnetur, id est, moriatur doctor pro populo, ut non tota gens pereat in errore. Sic Sedechias con- tra Hieremiam insurgit; damnat librum
(quid cla- rius?)
scindit Trinitatem ab unitate
(en titulum libri expressum)
et scalpello scriboe sententiam doctoris
, alludit ad illud cap.
XXXVI
Hierem. :
Cumque legisset Judi tres pagellas vel quatuor, scidit illud volumen scalpello scriboe
. Et post pauca :
Designat summum pontificem post Coelestinum futurum quicumque sit ille
(norunt omnes Innocentium III, qui librum damna- vit, Coelestino successisse)
a quo quia stella dispa- ruit
, nimirum quia Joachimo mortuo, claritas sen- sus ejus disparuit,
spiritualis intelligentia exstingue- tur in dolo, et per invidiam tradetur, et perimere co- gitabit. Quod autem congregaverunt pontifices Eccle- siarum, et Pharisoei
(scilicet abbates, priores, reli-
giosi Cisterciensis ordinis)
concilium
, forsitan gene- rale,
totum ad illum doctorem veritatis referendum est, quem sextus describit angelus, imo sub quo in manu alterius angeli liber demonstratur veritatis aper- tus.
Multo haec illustriora redduntur ex his quae im- mediate subjungit, exponens namque verba illa :
Propterea hoec dicit Dominus ad viros Anathoth, qui quoerunt animam tuam, et dicunt : Non prophetabis in nomine Domini, et morieris in manibus nostris. Propterea hoec dicit Dominus exercituum : Ecce ego visitabo super eos; juvenes morientur in gladio, filii eorum et filioe morientur in fame, et reliquioe non erunt ex eis; inducam enim malum super viros Anathoth, an- num visitationis eorum;
exponens, inquam, haec, sic
inquit :
Sequitur : Ad viros Anathoth, qui quoerunt animam tuam. A quibusdam Cisterciensium egredietur iniquitas hoec, ut doctor ille non prophetet in nomine Domini, et in eorum manibus, id est, operibus et con- ciliis moriatur, id est, reprobetur.
Ipsis siquidem agentibus in concilio generali damnatus est liber.
Sed quid inde sequitur?
ut verum vero consonet prae- dicit lamentabilem casum Cisterciensis ordinis, quem utinam nostris oculis non viderimus :
Juvenes eorum morientur gladio
, etc.
Juvenes sunt priores, filii mo- nachi, filioe monasteria
(quae per filiationes distributa erant)
vel obedientioe eorum; primi in gladio reipu- blicoe cadent
(id est, in manus commendatorum). Secundi, in fame doctrinoe catholicoe, deficient; reli- quioe, potestates scilicet ordinis, in defectu regularis
observantioe. Inducam enim malum super viros Ana- thoth, scilicet super proelatos majores Cisterciensium, annum visitationis eorum, scilicet tribulationis im- missoe
. Sed nihilominus inferius ad caput 35 Hiere- miae perpetuitatem ejusdem ordinis in nonnullis filiis ejus praedicit; nam cum praemisisset,
quod Jo- nadab filius Rechab proecepit vinum non bibere filiis suis, nec domos construere; sed in tabernaculis habi- tare, ad S. Bernardum sermo dirigitur, qui et mona- chis suis proedicationem et vagationem prohihuit, et eos simpliciter in monasteriis subesse proecepit... Quod autem dicitur non deesse de semine Jonadab, qui staret semper in conspectu Domini, videtur quod Cisterciensis religio sit in finem usque soeculi proces-
sura.
Qua sane praedictione prima omnium prophe- tata est congregatio S. Bernardi de observantia, quae in regnis Hispaniarum ab anno Domini 14... institutum coepit, quae Deo auspice S. P. Bernardi meritis pristinum ordinis splendorem sustentat; deinde observantia congregationis Italiae, ac demum Fulliensum monachorum reformatio; quibus omni- bus effectum est, ut nusquam hactenus de semine Jonadab seu melliflui Bernardi, defecerit qui stet in conspectu Domini.
Ut ergo ad superiora recurramus, sensus prophetiae planus est : nimirum fore ut in ejus doctrina filii Anathoth, id est, Cistercienses, scandalizarentur; quod scandalum ut sedaret pontificem pronuntiatu- rum oportere ut unus damnaretur in libro de Tri- nitatis unitate, super cujus intelligentia scandalum
ortum erat : cum vero pontificem non alium futu- rum esse, quam eum qui Coelestino succederet. Is vero fuit Innocentius III, qui coacto generali Late- ranensi concilio, in quo praeter 70 archiepiscopos et 400 episcopos, affuerunt 800 abbates magna ex parte Cisterciensis ordinis, librum Joachimi de uni- tate Trinitatis, quibusdam corum suggerentibus, condemnavit. Ubi tamen illud notandum est, quod ait,
Damnat librum, scindit Trinitatem ab unitate, et scalpello scriboe sententiam doctoris
, scilicet scindit, nimirum quia alibi suam declarat sententiam in codem libro : quaedam siquidem habet quae satis eum ad Catholicum sensum trahere videntur, si ta- men is ille liber est, qui Psalterium decachordum
nuncupatur, alias
de unitate Trinitatis
. Quod si di- versus ab eo fuit, satis ex eo vitiatus videtur, quod sententiam catholicam, data opera in Psalterio, pro- pugnatam reliquit. Ibi siquidem, lib.
I
, dist. 1, in- quit :
Omnes hoc una voce, una confessione fatemur : Est Deus unus sine confusione personarum; trinus in personis sine divisione substantioe
. Et rursus :
Hoec substantia quoe Deus est, una est, et summe una, et su- pra quam dici possit simplex est, et una natura : nec negamus Trinitatem in unius confessione substantioe, sed partium scissiones, quas carnalis sibi fingit intel- lectus, horremus.... Tres itaque unum sunt et unum tres; non divisi natura, ut terra, aqua et ignis; non personarum disjunctione, ut tres homines ejusdem na- taroe.
Et inferius :
Unde et simpliciter dicitur esse
unus qui est veraciter trinus Deus.
Et post pauca :
Confiteamur Deum unum et summe unum; confitea- mur trinum et veraciter trinum
: et multa in hunc modum, quae certe catholicam doctrinam continent, et cum eis stare nequit, quod crediderit non majo- rem esse unitatem substantiae trium personarum, quam multorum hominum inter se, aut hominum cum Deo : quinimmo quando his similitudinibus usus est ad explicandam unitatem Trinitatis, praemisit exempla esse dissimilia :
Quomodo, ait, ut non rem similem, sed dissimilem dicam, tribus Juda, et tribus Benjamin, et tribus Levi unus populus dictoe sunt : neque enim cum dico unus populus, quartum aliquid assigno; sed dico quod unitas est in illis tribus, et quod non sint scissoe, vel divisoe a domo David, quomodo
reliquoe decem tribus.
Solum igitur exsecrabatur as- serentes praeter tres personas esse quartum aliquod (nimirum divinam substantiam) re ipsa ab eis dis- tinctam; quod forsan aliquos sui temporis theologos asserentes audivit; nam ait :
Item quod his nequius est, nescio tria proeter substantiam, nova adinventio as- signare proesumpsit
, in quos exclamat :
O humana temeritas, quam coeca semper! O inimica semper pie- tati proesumptio! si sic existimasti simplicem divinam substantiam, ut seorsum a personis cogitaveris illam
(hoc est, credideris distinctam)
Sabellium sub Ario palliasti : si seorsum asubstantia tres personas, Arium sub Sabellii palliatione excusas.
Verba haec in Petrum Lombardum dicta judicaverunt ejus aemu-
li, utpote qui in
I
, dist. 5, dixerit divinam substan- tiam neque genitam esse, neque procedentem, ne- que generantem; Joachimus tamen eum proprio nomine non expressit; quod si forsitan in eum invec- tus est, in cum sensum verba ejus accepit, quasi voluerit substantiam divinam non esse eam rem quae est genita, aut generans, aut procedens; quod erro- neum esset asserere : cum tamen in sensu formali verba magistri accipienda sint. Sed de his aliorum esto judicium, mihi sat sit intentionem Joachimi sanam fuisse, et super hac suammet afflictionem et damnationem praedixisse.
Atque haec in gratiam Baronii dicta sint, adducti a Pennotto in condemnationem Joachimi. Sed vero Alphonsus de Castro doctus alioquin vir, manifeste
oculatus testis esse nequit, eum errorem quemdam abbati sancto impingat (nimirum apostolos non prae- dicasse Evangelium juxta spiritualem intelligentiam, sed tantum secundum litteram) et tamen asserat, eum se in illis operibus non reperisse, sed ita a Gui- done carmelita de eo notari :
Quare fidamus
, ait,
in hac parte Guidoni.
Non satis demiror tanti viri ju- dicium. Ergone tam leve negotium agebatur, tam nihili ducenda erat catholici hominis fama, ut in re quae in scriptis non constabat, fidendum potius esset uni, quem unde id sciret nesciebat, quam ho- nori innocentis? Caeterum dubium mihi non est, perperam intellexisse Guidonem tres illos mundi
status quos abbas sanctus saepe in suis scriptis in- culcat, quorum primus ab Adam usque ad Christum extenditur, secundus a Christo usque ad tempora S. P. Benedicti, tertius ab eo usque ad finem mundi; et in primo vixisse homines secundum carnem; in secundo partim in carne, partim in spiritu; in tertio secundum solum spiritum. De his praecipue agit cap. 5. introduct. in Apocal., et ex professo lib.
II
Concordiae, tract. 1, a capite 5 et deinceps. Ex quo inferri videbatur usque ad S. Benedictum non vixisse homines pure secundum spiritum; quasi is primus spiritualis intelligentiae Evangelii praedica- tor fuerit, et non apostoli. At vero si auctores prae- fati attente legerent Joachimi scripta, non incidis- sent in tam manifestam ignorantiam : longe et enim aliud intendit, ut ipse se explicat, tum alibi, tum praecipue lib.
IV
Concord. cap. 3, nimirum
in primo
statu proecessisse solum significantia
, quia omnia in figura futurorum contingebant illis :
in secundo suc- cessive significantia, et significata
: quae enim scripta sunt in novo Testamento, significata sunt per res prioris; significaruntque alia deinceps futura in sensu spirituali :
in tertio denique amotis significan- tibus secuta esse tantummodo significata :
nihil siqui- dem eorum quae tunc accidunt, vel accident, desumi potest tamquam figura alicujus rei futurae. Et hoc innuitur cum dicitur, in primo totum esse carnem, id est, figuram, seu spiritum futurorum : in ter- tio nihil esse quod figura sit, sed omnia esse fi- gurata, quasi spiritum praeteritorum; cum tamen in secundo utrumque simul reperiatur propter novi
Testamenti excellentiam, quod ad ipsum spectat, in quo et spiritum praeteritorum, et figuram futurorum reperire licet. Quod si de eo admiraris, quod tertii status initium potius a sancto Benedicto, quam ab aliis sanctis novi Testamenti accipiat, in promptu est, quod tibi respondeam ex doctrina Concord., libro
II
, tractatu 1, cap. 14 usque ad 18, tres illos status non gratis dividendos, sed penes eumdem numerum generationum; non aliter atque apud Matthaeum, cap.
I
, status ille hominum ab Abrabam usque ad Christum tribus generationum tessaradecadis, hoc est 42 generat. complectitur : quod quidem eo loci qualiter accommodandum sit, Joachimus late exponit. Quamquam et in eo verifi- cati qucat spiritualis vita tertii status, quod a S. Be
nedicto multo magis quam prius examina monacho- rum, apud quos spiritualis vita locum suum habet, multiplicari coepere.
Quae cum ita sint, nihil est quod Joachimus de- mereatur ut erroris passim insimuletur : aut ei re- verentia sancto viro debita non exhibeatur, quando- quidem sanctitatem vitae ipsius, Deus humilium remunerator, innumeris prope miraculis propalavit, quae justo volumine descripsit venerab. archiepi- scopus Cosentinus Lucas ejusdem Joachimi disci- pulus, et ex co Jacobus Graecus, prior Florensis, libro de hac re edito, qui in archivo ejusdem coe- nobii asservatur, et ipsius exemplar in Bibliotheca Aniciana collegii Gregoriani de urbe. Videat igitur noster Pennotus quantus qualifice fuerit is quem ab
inferis resurrecturum sperat; et quam belle nomen Goliath sanctis viris imponatur.
§ VII.
Objectis a Pennotto contra Dextri et Maximi Chronica fit satis.
Cum ergo opus suum videat R. P. Pennottus eis- dem vinculis irretiri, quibus Chronicon nostrum vincire vult, reliquum erit, ut mitius deinceps nobis- cum agat; et credat proprio edoctus periculo haud difficile in quemvis posse librum argumenta jactari; tametsi jure ne an injuria id fiat, lectorum judicio sit relinquendum. Nunc vero ad objectiones suas respon- siones nostras adhibere curabimus, quo videant om- nes nihil eorum auctoritatem Chronici enervare posse.
In primis quidquid de conservatione, et inventione ipsius hactenus a diversis dictum est, ex eodem
principio nascitur, discreparunt siquidem inter se ex opinione vulgi, quae pro diversitate locorum diversa esse solet, non ex vera notitia, quam ipsi haberent. Quod dico propter P. Joannem Calderon, qui ea quae de Chronico reperto ab archiepiscopo Braccarensi scripsit, ex opinione vulgi posuit, non ex relatione P. Hieronymi de la Higuera aut P. Thomae de Tor- ralba, quibus inventio debetur. Neque huic oppo- nitur quod dicitur repertum prius esse ab Euthrando, et aliquando quoddam ejus exemplum apud Sislam fuisse : utrumque siquidem verum esse probavimus in priori parte nostrae praefationis, quo lectores amando. Discrepantia codicum inde ortum habuit, quod P. Higuera cum requireretur a multis, et nequiret cunctis integrum Chronicon, quod adhuc excusum
non erat, communicare, diversas pro diversitate petitionum clausulas seu abbreviationes exscripsit. Sic episcopo Tudensi, utpote Benedictino, ea solum misit, quae ad ordinem S. P. Benedicti, aut sanctos episcopatus Tudensis pertinere videbantur, ut ipse Prudentius de Sandoval affirmat in lib. de Ecclesia Tudensi. Sic illustrissimo archiepiscopo Braccarensi professione Augustiniano, res sui archiepiscopatus et ordinis transmisit, quod affirmat Losada. Sic aliis multis pro diversitate provinciarum satisfecit; ex quibus abbreviationibus varia exempla facta fuerunt : haud dubium novis semper erratis scatentia, quorum alterum procul dubio fuit episcopi Segorbiensis. M. Joannes Marquez non integro Chronico usus est,
sed abbreviatione quadam : Murillus integram exem- plar nactus est ab ipso P. Higuera, quod tamen cor- rupte admodum Caesaraugustae impressum fuit, et idcirco oportuit illud ad alia applicatum corrigere, uti ego feci conferens ipsum cum exemplari Toleti exsistente in bibliotheca comitis de Mora, opera P. Higuerae ad fidem sui correctum, et collationatum; et aliud quod exstat in bibliotheca regia S. Laurentii in Excuriali, atque huic sic correcto, quod nunc profero, integram fidem adhibendam late probavi in Chronici defensione praeliminari. Quod a Magdebur- gensibus vitiatum asseritur, haud mihi facile per- suadeo, cum nihil quod haeresim sapiat, aut errores suos quoquo modo juvare queat, in toto codice repe- riatur, nisi quis velit quasdam transcriptiones, seu
etiam replicationes sententiarum, quas in eo repe- riri suis locis ostendimus, haereticis illis tribuere, uti P. Higuera existimavit, eo motus quod sciret a Magdeburgensibus libros et bibliothecas vitiatos; sed id Dextro quoque certo contigisse nesciebat. Certe si corrumpendum ab haereticis erat Chronicon, haereses illorum non effugeret.
Quae in epistolam dedicatoriam Dextri Pennottus objicit, bis a nobis soluta sunt, nimirum in § 2 Apo- logiae praeliminaris, et in commentariis ad annum 430, ad ultima verba Chronici.
Porro S. Petronillam vere B. principis apostolo- rum ex matrimonio filiam fuisse, multorum testi- moniis suo loco probatum a nobis est, ubi Baronii objectis satisfecimus. Neque nobis (ut Pennottus
existimat) D. Aug. lib. contra Adimantum, contra- dicit, nam tametsi cap. illo 17 historiam de Petri filia a paralysi sanata, et de filia hortulani ad pre- cem ipsius mortua, ex apocryphis desumi videatur asserere : non tamen asserit esse apocryphum, Pe- trum apostolum habuisse filiam, sed quod illa ejus precibus sana facta sit. Et nihilominus nota apocry- phorum ea omnia comprehendere videtur, quae in sacris litteris minime narrantur. Apocryphum siqui- dem illud dicitur, quod authenticum non est. En verba Augusti :
Hoc illi
Manichaei
magna coecitate vituperant
(nimirum miracula divinitus facta)
cum in apocryphis pro magno legant, et illud quod de Apo- stolo Thoma commemoravi, et ipsius Petri filiam para- lyticam sanam factam precibus patris, et hortulani fi-
liam ad precem ipsius Petri esse mortuam : et respon- dent quod hoec eis expediebat, ut et illa solveretur paralysi et illa moreretur : tamen ad precem Apostoli factum esse non negant.
Haec August. Sed non ad rem, ut vides; non enim negat tales fuisse personas, sed ea miracula esse authentica.
Magnopere etiam excidit Pennottus, cum scripsit esse contra Ecclesiae traditionem, asserere episto- lam Jacobi canonicam non a Jacobo Minore, sed Majore fuisse conscriptam, eo quod in officio Mino- ris legatur in primo nocturno Breviarii Romani. Sane hac in re eximius Theologus manifeste ignorare convincitur, quid requiratur ut aliquid habeatur ex traditione Ecclesiastica, cum constet historias san-
ctorum, quae in Breviario leguntur, non gaudere inevitabili certitudine; praeterquam quod epistola illa legi possit eo die per accommodationem nominis Jacobi : et correctoribus Breviarii satis fuisse S. Hieronymum Jacobo Minori eam tribuere lib. de Script. Eccl., et Pennottus ipse lectiones S. Hercu- lani approbatas a S. congregatione illustriss. card. sacr. rituum non vult recipere, quod in eis dicatur fuisse professione Benedictinus. Caeterum tam distat a traditione Ecclesiae, quod epistola ipsa sit Jacobi Minoris, quod in Commentariis nostris ostenderimus ex traditione totius Ecclesiae Hispanae et Syrae, et ex re ipsa fuisse opus Majoris, et totius novi Testamenti primam scripturam. Relege quae ibi diximus ad an- num 37, num. 6 et 7, et quanta gaudeat probabi-
litate sententia Dextri videbis. Gravius excessit Pen- nottus. dum id quod asserit Dexter, duodecim tribus, quibus Jacobus misit epistolam, fuisse intra Hispa- niam, esse commentum, et aperte contra sacram Scripturam lib.
IV
Reg. Hoc si esset, haereticum esse nemo negaret : verum an ipse librum illum le- gerit aut intellexerit, ex his quae late scripsimus praedicto loco num. 5, cunctis facile patebit; quae ne actum agere videamur in praesenti non repetimus. Acrem nihilominus censuram amico libenter condo- namus : et illam etiam, qua contra historiam evan- gelicam Joan.
XI
esse dicit, Judaeos Hierosolymi- tanos, litteris datis, Hispanos Judaeos super Christi morte consuluisse. Qua de re fuse egimus ad anuum Dom. 35, comment. 2, n. 1, et ad an. 37, comment. 3,
n. 1. Ex quibus planum fiet quis rectius Evangelium intellexerit : satisque frigide oppositum in verbis Joannis
XI
fundari.
Deus bone, quam falso calumniatur Dextrum! Probavimus ad annum 38 Saulum in Paulum conver- sum anno Christi 36 (dic 25 Januarii) id est, se- cundo ab Ascensione Domini anno, uti Ecclesia Ro- mana in suo martyrologio profitetur : et cum eo Baronius in notis ad cam diem. Cum autem Paulus ipse profiteatur post annos tres venisse Hierosolymam, necessum est ut is ejus adventus inciderit in annum Domini 38 quod Dexter asserit; nam totus 36 nume- randus est, cum conversio Pauli in initio illius acci- derit, id est 25 Januarii. Non igitur Dexter vult Paulum post conversionem, id est, statim ac con-
versus est, venisse Hierosolymam, ut putat Pennottus ex suo capite; sed quod anno Domini 38 post con- versionem, id est, jam conversus venit, nimirum non ante conversionem, sed anno Domini 38 qui scilicet tertius ab ea fuit. At unde accepit Pennottus Paulum non ante 38 Domini conversum fuisse? et non ante 41 ascendisse Hierosolymam? Id Dexter minime as- serit, nec qui quam probabili saltem conjectura.
Non est verum Dextrum asserere, quod pontifica- tus Lini pervenit ad annum Domini 86; illorum enim verborum :
Anno Christi
86.
per idem tempus S. Anacle- tus, vel Cletus successerat Lino;
non est sensus, quod eo ipso anno successit; cum potius dicat
successerat
, quo sane ante ipsum annum 86 successisse mani-
festat; sed annum in specie non promit : quamquam certum sit in hoc etiam sicut in caeteris seculum fuisse Chronicon Eusebii, qui usque ad annum 72 producit Lini episcopatum. Quod si ab his dissen- tiunt recentiores, parum interest, cum Dexter eos audire nequiverit, sed solum vetustiores, quos in re adeo ancipiti et antiqua omnes sequi deberent.
Hoc ut minimum delere ex suis notis Pennottus debuerat, utpote prius a me admonitus de errore : quod enim hoc loco Dexter asserit, venisse scilicet Romam Polycarpum sub Aniceto, tam verum est, ut id affirmaverint posteriores inter priscos Doctores, quibus tutum non erit reluctari, id est, Irenaeus lib.
III
contra haer. cap. 3, Hieronymus lib. de Script. Eccles. in Polycarpo, et Eusebius in Chron. anno Domini
156. Hucusque alii modernorum subscripsere. Dedi- mus eorum verba in Comment. ad hunc ipsum annum.
Immo ob id potius Higinius ad Leronem relegatus est, quod insula esset serpentibus plena, ut certius moreretur : et idcirco forsan dolebat Ambrosius ad Valentinianum scribens, exsilium senis. Vide quae hac de re diximus ad annum 384.
Illud vero quod de S. Paulino objicit, quam sit abs re, exposuimus data opera in superioribus ad annum ipsum 396, tametsi nomen Pennotti honoris gratia, et loci subticuerimus, quod eo temporis Tri- partitam suam nondum ediderat, illic lector nodum solutum reperiet, et objecta falso niti fundamento.
Recte quidem id objiceretur, si codex excusus, quo Pennottus usus fuit, vitiatus non esset; ipsum
tamen oportuit emendare ex aliis correctioribus; in sententia siquidem illa,
sub Paciano Barcinonensi episcopo nascitur Paulus Orosius
, etc. non sunt anni Domini 384, sed 370, ut suo loco videri potest. Quo dato ruit objectio, nam anno 400 quo missus dicitur ab episcopis Hispanis ad Africanos erat aetatis 30 et quidem juvenis, quamtumvis presbyter; sic enim vo- catur ab Augustino ad quem praecipue mittebatur. De legatione ipsa multis egimus ad annum 400.
Quod de duplici Leporio dicitur, parum constare probavimus in comment. ad an. 406, ubi Pennotto suppresso nomine respondimus, qui tamen inde prae- cipue movetur, ne videlicet reperiretur discipulus aliquis Augustini : ad haeresim declinasse. Sed hoc leve admodum est; nec minuit tanti pastoris gloriam
una morbida ovis, sicut nec Christi magisterium unus Judas, eo praesertim quod postmodum Lepo- rius iste opera ipsius Augustini scribitur ad bonam mentem redactus. Porro praefato loco ostendimus, testimonio Appiani Alexandrini et Ambrosii Moralis reperiri Uticam in Hispania, ejusdem prorsus no- minis cum Africana.
Demum quod ultimo loco objicit in Dextri Chro- nicon de anno, quo ab ipso absolutum fuit, bis in superioribus solvimus, id est, § 2 Apologiae praeli- minaris, et in comm. ad ultima Chronici verba. Ibi lector quidquid desiderabit, ut reor, inveniet.
Quae vero in M. Maximum meditatus est Pennot- tus hauc habent solutionem. Quid si textus ipse vitiatus
est, et pro
seniore
habet
juniorem?
Certe in auctore vetustissimo mirandum id non esset. Sed credo ibi nul- lum irrepsisse mendum : is enim qui tempore Dextri Junior erat Isidorus, respectu vetustioris, postea tempore M. Maximi, qui post 200 floruit annos, se- nior vocabatur, habito scilicet respectu ad S. Isido- rum Hispalensem, qui tunc magni ab omnibus habe- batur. Quare quem ille juniorem necessario vocavit, quod alium juniorem non cognovit, hic seniorem nuncupavit, cum recentiorem agnoverit. Quod vero librum Allegoriarum dicatum scribat Dexter Paulo Orosio Tarraconensi, Maximus vero assertum asse- rat Orosio episcopo Legionensi, contraria non sunt; sed Maximus exponit id quod Dexter minus explica- verat, nequis credat librum illum Paulo Orosio disci-
pulo Augustini dicatum : sed alteri ejusdem nominis et patriae, qui tamen ad Legionensem sedem fuit eve- ctus, alios siquidem eo nomine insignitos fuisse li- quet testimonio Dextri ad ann. 365 et M. Maximi ad an. 602.
Manuscripti codices omnes habent Dextrum obiisse anno Domini 444 non 439, et ipse Caesaraugustanus excusus manu ipsius recensentis correctus vulgo venit.
Recte quidem ait Maximus Paulum Orosium obiisse centenario majorem anno Christi 471, cum natus fuerit 370, ut correctiores codices habent, de quo in responsione ad 11 objectum adversum Dextrum, satis diximus.
Suspecta quoque mihi vox illa est, sed ab Augusti-
nianis eremitis additam non credo, sed ab Euthran- do, aut ab alio antiquo scholiaste, seu annotatore; qua de re satis diximus in comment. ad ann. 429 n. 3, nec omnino vox ipsa a vetusto modo loquendi scriptorum abhorret, cum Zacharias Romanus Pon- tifex, qui non longe a M. Maximo vixit, ordinem S. Benedicti nominaverit in privilegio a se concesso Vener. coenobio Montis-Cassini, cujus verba eo loci dedimus.
Hoc loco facile Pennottus miratur, cum idipsum quod Maximus de S. Fulgentio Ruspensi scribit, alii quoque auctores fateantur, ut videre est apud Equi- linum lib.
II
, c. 32, Joan. Marietam de Sanctis Hispa- niae, et alios.
De voce illa,
ordinis S. Benedicti
, dixi modo num.
4; Pennottus vero infensus Benedictinis, quod inter utrosque super ordinum antiquitate acriter decerta- tum sit, immerito et gratis deprimit ordinis S. Bene- dicti antiquitatem, et fundationes monasteriorum in Hispania, quas usque ad annum Domini 646 violen- ter suspendit; quod tamen non probans, proprio marte loqui convincitur, et saltem in hac causa, cu- jus pars formalis est, utpote vehementer suspectus, audiendus non est. Sed quid si S. Vincentius Legio- nensis circa annum Domini 544 Italiam contendens, habitum de manu S. P. Benedicti induit, qui auctore ipso Pennotto ab anno 525 monachos congregare coeperat, inde in patriam remeavit, ubi anno 546 sub Richillane rege Suevo haeretico martyrium passus est?
Similes patitur defectus id quod 7 loco objicit de habitu monastico sancti Turibii Romae accepto : ipsi namque probare incumbit, quod producit, quod dum non facit, infructuose laborat.
Quid si hac in re dormitavit Maximus? nam de tempore mortis clarissimorum virorum saepissime dubitatum est, ut Augustini, Hieronymi, et aliorum : et aliquando bonus dormitat Homerus : solis quidem sacris auctoribus datum coelitus est, nusquam labi.
Scrupulose admodum abnuit culicem deglutire, qui in rebus suis camelum devorare non renuit. Erat Athanagildus quidem Arianorum faece infectus, sed sanctitatem monachorum reverebatur; ea est enim sanctitatis vis, ut a paganis quoque et ortho- doxae fidei adversariis extorqueat amorem et reve-
rentiam. Sed vero Athanagildus non ita errori suo adhaerebat, ut dubius forsan de religione multum non adhaereret catholicae : quin immo interius catho- licis consentire dicebatur. Nec mirum cum monacho- rum monasteria aedificaret aut restauraret, ut Syslam restaurasse dicitur. De nomine autem ejus coenobii non multum curo, nam potuit in honorem multorum simul sanctorum aedificari, quod in aliis videmus : aut alterum nomen, cum aedificatum est, alterum in reaedificatione sortiri potuit.
En camelum quem deglutire Pennottus non re- nuit. Ecclesiam S. Mariae de Pilari ab apostolicis temporibus usque ad praesens, sine interpellatione fuisse canonicorum regularium, quam tamen constat ad regulares transiisse anno Domini 1141 beneficio
Innocentii PP. II, cujus super ea re apostilicae litte- rae eo anno expeditae, qui sui pontificatus fuit 12, in ipsius venerandae ecclesiae archivo asservantur, cum aliis Eugenii III an. 1146 pontificatus an. 2, et aliis itidem Alexandri III anno 1173, pontificatus sui 12, quas ad suum favorem canonici ipsius allegant, et producunt in causa super praecedentia quam cum aliis c. thedralibus Aragoniae tractant; easque refert Au- gustinus Morlanes in allegatione pro ecclesia de Pi- lari parte 2, num. 383. Caeterum quod dicit in Chron. Maximus multos dies ipsum egisse sub regula S. Be- nedicti in aede S. Mariae de Columna, et quod prope erat Monasterium suum constitutum, eo solum tendit, ut innuat, cum primum Benedicti ni Caesaraugustam adventarunt aedem incoluisse praefatae ecclesiae con-
tiguam, seu vicinam, unde adeuntes rem sacram coram imagine B. Dei Genitricis quotidie faciebant : quousque iliis aedificatum fuit coenobium ad
Massas Sanctas
; quod brevi tempore fieri potuit; et nihilo- minus dici vere postmodum quivit, quod antea prope ecclesiam de Pilari erat monasterium monachorum S. Benedicti. Quid enim est aliud monasterium quam domus a monachis habitata? sed et hoc quotidie vi- demus in monachis reformatis, qui primum e domo satis vulgari monasterium constituunt, sola clausu- ra et campanula ad portam addita : e qua plerumque ad novum aedificium brevi transeunt,
veteris monaste- rii
nomine domui priori relicto.
Hinc potius robur accipit sententia card. Bellar-
mini, quae canonicis ipsis regularibus placet, id est, Simoni Uverlino praeposito Sanctae Mariae in Diessen, quem sequitur Bernardus Vindingus, non enim re- gula scripta, sed viva voce, et exemplo monachos seu canonicos suos Doctor sanctissimus edocuit : ut caeteris prisco tempore Patribus moris fuit. Aut dent nobis apud ipsum Augustinum, aut Possidium in catalogis operum ejus studiosissime elaboratis, vel levem regulae scriptae mentionem : quod argu- mentum evidenter convincit Augustinum nullam scripsisse regulam discipulis suis : saltem ex sen- tentia Pennotti, ut supra notavimus §. 4, n. 5 hujus apologicae responsionis; et inde est quod D. Ildefon- sus, ac caeteri, qui de Donato agunt (M. Maximum excipio) regulae Augustinianae a se in Hispanias in-
ductae non meminerint. Maximus vero nomine re gulae S. Augustini non quidem scripturam aliquam intelligit, sed modum, normamque vivendi viva voce ab Augustino suis traditam, quae sane pro temporis fervore, rigorosa admodum esse credenda est : et idcirco mitigari postmodum potuit a S. Donato, ut frigidiori regioni, qualis est Hispania, respectu Afri- cae, adaptaretur. Regula vero quae nunc prae manibus est, ex epistola 109 extracta videtur, in qua variato sexu continetur ad verbum; estque quaedam instru- ctio vitae sanctimonialium, quam illis occasione sum- pta a controversia, quam cum praeposita habebant, praefigere studuit; unde nihil in ea de presbyteris, elericis, aut praedicatoribus agitur; et si de uno pre-
sbytero mentio fit, is ipse convincit regulam feminis fuisse conscriptam; nam praecipitur plus obediendum esse presbytero, qui omnium curam gerit, quam praeposito : quod in viris locum non habet; cum praeposito prae omnibus obediendum sit : bene autem in feminis, quibus unus praeficitur presbyter, prae regulari praeposito obediendus. Aut monstrent quis umquam fuit ille presbyter canonicis aut eremitis supra regularem praepositum eis datus? Quod si quem finxerint, ostendant unde id promant, nam sine au- ctore audiendi non sunt. Hinc est quod regula ex epistola confecta mitissima sit, utpote feminis fra- gilibus data; et forsan quae non continebat univer- sam regularium actionum institutionem, nimirum epistolari tractationi minus accommodam. Quod ad-
ditur de Servitano monasterio facile solvitur, si di- camus duo fuisse ejusdem nominis tunc temporis in Hispania, alterum ad praescriptum D. Augustini, al- terum sub regula D. Benedicti militans; nec mirum, cum aevo illo usitatissimo vocabulo universi monachi
Servi Dei
nuncuparentur. Nisi mavis coenobium a S. Donato fundatum anno Domini 575 post aliquot annos regulae S. Benedicti se subdidisse, sub qua reperitur abbas Servitanus anno Christi 590, quod satis verisimile est, cum olim nemo ex monachis diversitatem ordinum affectaret, sed perfectionis fa- cilius invenire viam.
Quantum dissimulat antiquitatis notitiam, ut inu- sitatum sibi videatur monachos ad clericatum e monasterio abduci, etiam violenter solitos. Scio Pen-
nottum id non ignorare, fui saepe in Tripartita sua, adductis etiam sacris cnonibus in medium idem inculcat. Ergo M. Maximm e monasterio ad archi- diaconatum Caesaraugusanum, indeque ad ipsam cathedram abduci, nemonirari potest.
Quid si identidem scrierent scriptores classici? Certe S. Isidorus id habt in Chronico, quod Lucas Tudensis, jussu Berenariae reginae recensuit; et ipse Tudensis (seu Tudlanus, ut Pennottus vocat) cui etiam multum pro mritis defert, eidem subscri- bit, et quod caput est, D. Ildefonsus in continua- tione Isidoriani Chronii. Anno igitur Domini 606 Machometus pseudoproheta in Hispanias irruit, commercii et praedicatio is praetextu; sed inde Isi- dori Hispalensis opera um verecundia ejectus est,
qua de re, Deo dante, dicemus in Comment. ad M. Maximum, quos prop diem paramus. Atque haec quidem pro defensione ipsius pro nunc sufficiant.
Contra Eutrandum non affertur, quod nos pre- mat; quandoquidem non asserimus Antipodosim suam ipsum adhuc diaconum elaborasse, nec in exsilio : nihil horum in epistola continuationis ejus deducitur. Cum vero asserit produxisse Antipodosim usque ad aeram 963, aeram cum anno confundit, uti multos suorum temporum fecisse erudite notavit Ambrosius Morales in suis Antiquitatibus Hispaniae. Porro Bonisus Toletanus antistes, cujus Eutrandus subdiaconus fuit, non est ejus nominis primus, qui anno Domini 863 electus fuit, sed tertius electus
Toleti anno 946, quod expresse notavit Julianus in Chron. eo anno, inquiens :
Electus erat autem Boni- sus tertius; sub hoc fuit subdiaconus Eutrandus, vel Luitprandus Ticinensis, historiarum scriptor haud ignobilis, et pariter poeta excellent.
Ejus vero Chro- nicon non potuit Calderon cudere, utpote ad cujus manus non pervenerat, sed epistola nuda; nec enim P. Hieronymus de la Higuera Morillo Eutrandum communicaverat, a quo P. Calderon Dextrum et Ma- ximum accepit, non quia spuria judicarentur ab illo, sed quia taedio plenum erat tot exempla manu sua exarare, quot a diversis amicis seu doctis viris quo- tidie ab eo exigebantur. Frusta varia communica- vit multis pro cujusvis indigentia : uti Sandovalio episcopo Tudensi, Gasparo Machado, et aliis; Patri
vero Gabrieli Vasquez epistolam Eutrandi dedit, quod multum ad favorem Elipandi Toletani archie- piscopi conduceret in quaestione de Filiatione Christi ad 3. p. D. Thomae tom. I, unde, ut credo, eam quidam sumpsere ad favorem Chronici Dextri.
Reliquum est, ut verbis Bernardi mei finem im- ponam huic tractatui, quibus ipse apologeticam epi- stolam ad abbatem de Praemonstrato scriptam clausit : quae inter suas est 252 :
Cum hoec ita se habeant, non est quod de nobis queri debeatis, cum justius nos de vobis, ut apparet, queri possimus. Reliquum est, ut diligentes vos diligatis, proesertim solliciti servare uni- talem spiritus in vinculo pacis. Ego autem
(Pater)
quidquid faciatis, decrevi semper diligere vos, etiam non dilectus
(
Ephes
.
IV
).
Occasiones quoerat, qui vult
recedere ab amico; mihi studii est et erit, nec cuiquam amicorum justam in me disessionis causam dare, nec serutari in alio, quod hoc qidem fictoe, illud vero ne- glectoe amicitioe sit. Et quia ecundum prophetam
(
Isai.
XLI
),
Glutino bonum est; soeere, vel potius abrumpere
vos poteritis, sed non me. Adhoerebo vobis etsi nolitis; adhoerebo etsi nolim ipse :
quandoquidem
si insipiens fui, vos me coegistis
, cujus scilicet maceriam etiam admoniti abrumpere conati estis.
