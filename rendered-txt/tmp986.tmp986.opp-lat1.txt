ANNO DOMINI CCCCL SANCTUS ORIENTIUS EPISCOPUS AUSCIENSIS.
PROLEGOMENON.
(Ex Gal!and.)
I. Mirum inter eruditos de Orientii patria, profes­ sione ac aetate qua floruit, discidium. Baronius Tar­ raconensem existimat (a), qui postea episcopus fuerit Illiberitanus ; eumdemque ducit cum Oresio cui Si­ donii epistola exstat inscripta (b). < Id enim opinari, ait vir magnus, patri;c nomen ac studium poeticæ fa­ cultatis, et in scribendo suavitas æque a Sigebcr­ to (c) atque a Sidonio laudata, facile persuadent. f In Baronii sententiam alii complures concessere : Del­ rius (d), Nicolaus Antonius (e), Caveus (f), Schurtz­ ileischius (g), Leyserus (h), Basnagius (i), alii. Ab his dissidet Fabi icius (j) qui Orientium quidem episco puro Ausciensem agnoscit, sed ab eo diversum fuisse Orientium Commonitorii auctorem sibi persuadet. Caeteros minimus aliter opinantes : quos inter Sam­ marthanus, qui veteri Ecclesiae Ausciensis instru-
mento innixus sub initium sæculi XII confecto, sedem illam ab anno 323 ad 344 Orientium occupasse per­ hibet (k). Contra vero multo accuratius re inspecta, magis congruentia tradidere post Martenium (l) et Oudinum (m) eruditissimi Gallicae Historiæ litterariæ
scriptores (a) : quos ergo de Orientio verba facturi prae caeteris affectabimur.
II. Et primum quidem Orientium, non Oresium, Orenlium aut Orontium, vocat se ipsum auctor, sic inquiens (o):
Ut peccatores vincens Orientius omnes. Sic item eum appellat Venantius Fortunatus, qui me­ dio saeculo vi scripsit in Gallia (p):
Paucaque perstrinxit florente Orientius ore. Neque aliter codices mss. unde sumptum ejus opus­ culum. At Sigebertus Gemblacensis (q): Orentius Commonitorium scripsit metro heroico, ut mulceat le­ gentem suavi breviloquio. Porro natione Gallum aut saltem in Galliis agentem fuisse Orientium, qui et cIa. des per Gothos medio saeculo v genti Gallicæ illatas
spectarit, ipsemet his versibus luculenter testa­ tur (r): Per vicos, villas, per rura et compita, et omnes
Per pagos, totis inde vel inde viis Mors, dolor, excidium. strages, incendia, luctus Uno fumavit GALLIA TOTA rogo.
(a) Baron., ad ann. 484, § ł 58.
(6 Sidon., lib. IX, epist. 12. (c) Sigcb., de Script. eccl. cap. 34.
(d) Delr., in præfat. ad Orient. Common.
(e) Nic. Ant., Bibl. Hisp. veL lib. IV, cap. 1, tom. I, page 206.
(f) Cav., lIist. litter., tom. I, pag. 503.
(//) Schurtz., in praefat. ad Orient. Common.
(It) Leyser., Hist. poet. med. rcv., pag. 77.
(i) Basnag., ad Canis. Thes., ton. I, pagg. J64 seqq.
(;) Fahric., Bibl. Lat. med. sev., tom. V, pagg. 508 seqq. edit. Hamb.
91(£)Sammarth., Gall. Christ. nov., tom. I, pag.
(/) Marten., ad Common. Orient., tom. V, Thes. novo Anecdot., pag. ł9.
em) Oudin., COnlmeut.de Script.eccl., tom. I, pagg. 1068 seq.
(n) Hist. littéraire de II France, tom. II, pagg. 251 seqq.
(o) Orient., COlnmon. lib. II, verso 417.
(p) Venant. Fort., lib. i de Vit. B. Martin., vers. 17, Bibl. PP. Paris. tom. VIII, pag. 753.
(q) Sigeb. Gembl., 1. c.
(r) Orient., Common. lib. II, verso 181-184.
Hinc itaque temporis notationem colligimus quo da­ ruit noster auctor, circa scilicet annum 440. De ipsius autem episcopatu silent quidem Fortunatus et Sige­ bertus : at eorum silentium non est demum tanti du­ cendum, ut inde satis firmum argumentum eruere quis posse videatur, quo episcopalis dignitas Orientio abjudieetur: imprimis vero si spectemus, rem uno versiculo transigere Fortunatum antiquiorem. Verum hac de re difficultatem demum, si qua sit, tollere censentur Acta sancti Orientii episcopi Ausciensis, quae vulgata primum a Philippo Labbeo (a), Actis sanctorum Bollandianis fuere deinceps intexta (b): quae quidem licet primaevam antiquitatem non rere­ rant, in iis tamen nonnulla gesta enarrantur, quæ variis Orientii Commonitorii locis plane congruere
intelliguntur : adeoque fidem omnino iisdem Actis detrahere haud aequo jure quis valet, ut recte sta­ tuunt eruditi viri superius laudati (c).
III. Produnt itaque hujusmodi Acta (d), beatissi­ mum Orientium, mundanæ lubricitatis aqualore depo­ sito, se totum casta mente divinæ majestati devovisse, et altioribus honoribus adeptis, pontificalis Auxio civi­ vitate cathedræ dignitatem ascendisse. Hic vero in an­ tecessum improbanda occurrit Basnagii (e) et Fabri­ cii (f) conjeclatio, ex verbis mox adducendis minus recte acceptis eflicta , Orientium videlicet fuisse primo idololatrise addictum. Pergunt porro eadem Acta : Ecclesiasticis namque dogmatibus apprime eru­ ditus, commissum sibi populum sacro sermone correxit, PAGANORUMQUE PERVERSITATEM DESTRUXIT : et ita ple-
nissime doctus tanta doctrina eos erudivit, ut SPRETA IDOLORUM VILITATE auctorem suum cognoscerent, et ad legem ejus, baptismatis gratiam accipiendo pertin­ gerent. Quae quidem verba, ut cum Martenio loquar (g), quam bene conveniunt iis quae scribit Orien­ tius (h) ! Et nos a faece ethnicorum emersimus, Eamque tandem rupimus caliginem, Dum spiritales exaudimus angelos. Optima sane viri docti interpretatio. Ecquis enim de­ mum non videat Orientium hic non sui, sed neophy­ torum suorum nomine quibus erudiendis hanc Oratio­ nem composuit, fuisse locutum ? qui dum spiritales exaudierunt angelos, id est episcopos, quos ita nomi­ natos in Apocalypsi novimus (t), lætantur se a fæce ethnicorum emersisse, eamque tandem rupisse caligi-
nem. Facessat igiturdeOrientii idololatria inanecom­ mentum.
IV. Præterea ex iisdem Actis erudimur (j), Orien­ lium cum provectae jam esset aetatis, rogatu Theodo­ rici Gothorum regis, qui tum Tolosae residebat ac late per Aquitaniam et Novempopulaniam dominaba­ tur, cuique proinde suberat sanctus praesul, legatio­ nem suscepisse, quo suis precibus terribilem impetum
Aetii ac Litorii ducum Romanorum adversus Gotho­ rum regem averteret. Cujus quidem legationis egre­ giam descriptionem exhibet Salvianus (k), iis prorsus consonam quae in Actis nostris enarrantui. Hinc vero arrepta Orientio strages et incendia describendi occa­ sio, quibus fumavit Gallia tota, ut superius intellexi­ mus. Hoc autem bellum a Lilorio adversus Gothos infeliciter gestum, anno Christi 439 contigisse tra­ dunt Idacius, Prosper et Cassiodorius in Chronicis : cui proinde anno illiganda esse quoque Orientii le­ gatio ad eumdem Litorium perhibetur. Quo autem anno posthac e vivis excesserit beatus antistes, om­ nino incompertum. In tabulis ecclesiasticis recolitur ejus memoria calendis Maii: cujus elogium sub eadem die in Usuardi martyrologio sincero ita effertur (/) :
Apud civitatem Auscium, sancti Orientis episcopi, qui virtutibus ornatus sancto fine quievit. Quibus porro ista ex Sammarthano addere placet (m): < Monasterium, inquit, sancti Orientii in civitate Ausciensi locuple­ tissimum, quod legimus fundatum a Bernardo Olhone comite Fidentiacensi, ejus sacris reliquiis gloriatur. Saltem ibi quiescebat anno 1068. >
V. Jam vero ut de scriptoris nostri iitterarum mo­ numentis nonnulla subjiciamus, ea potius cl. Mar­ tenii verbis exponere juverit (n) : < Habes hic, lector, inquit, FOMMONITORIUM SANCTI ORIENTII, inter antiquos poetas Christianos celeberrimi. Carmen istud hactenus desideraverant viri eruditi, maxime vero illustrissi­ mus Annalium ecclesiasticorum concinnator cardi­ nalis Baronius (o), dolens nobilis ingenii omnia periisse
monimenta, imo et nomen ipsum pene oblivione sepul­ tum; quod vix tandem eruderatum obtectaque rubigine purgatum reddere liceat. Ejus votis aliqua ex parte fecit satis Martinus Delrio Societatis Jesu presbyter erudi­ tus, qui reperto in ros. codice Aquicinctensis mona­ sterio Commonitorii libro primo, tanquam invento thesauro pretioso exsultavit, eumque quam citius cum omnibus etiam quibus scatebat, mendis et lacunis anno 1600 typis mandari curavit: ratus nihilominus in illo suo codice integrum Orientii opus non conti­ ueri, sed plura deesse, minimum de cœteris peccatis, gula, acidia, superbia, fors et plura. Nec sane sua eum fefellit opinio : nam revera deerat integer liber se­ cundus, quem cum aliis ejusdem auctoris versibus, de Nativitate, de Trinitate, de nominibus Domini et
Orationibus, ex pervetusto codice insignis ecclesiae sancti Martini Turonensis ab annis circiter 800 exa­ rato, beneficio eI. viri Gatiani de Galiczon tunc præ­ centoris ejusdem ecclesiæ, nunc episcopi Agathopolis, descriptum, obtettaque rubigine purgatum aliquibus abhinc annis ( anno 1700) publici juris feci, ac denuo ad ms. codicem emendatum iterum profero ( anno 1717), erratis quae in editione Delrii oc-
(a) Labb., Bibl. nor. mss. libr., tom. II, sect. 3, , pagg. 596 seq.
(6 Bolland., Act. SS. Maii, tom. I, pagg. 61 seq.
(c) Hist. littéraire de la France, 1. c.
(d)Bolland., Act. SS., I. c., pag. 6i, num. \.
(e) Basnag., i. c., pag. 164, § 2.
(f) Fabric., 1. c., pag. 509.
(g)Marten., 1. c., :)g. i9.
(h) Orient.,Orat.24,vers. 56 seqq., infra, col. ł005.
(i) Apoc. I, 20; II, i, 8, 12, 18; III, i, 7, i4.
(;) Act. SS., I. c., num. 3.
(k) Salvian., de Gubern. lib. VII, capp. 9 et to.
ł 7ł (.1) Usuard., Martyrol. sincer., pag. 74 edit. Paris.
(m) Sammarth., Gall. Christ. nov., tom. I, pag.974.
(n1 Marten., I. c., pag. 17.
(o) Baron., ad ann. 48-ł, § 138.
currerant correctis ac repletis lacunis : tametsi religio mihi fuerit , ea omnia in quibus aliquando auctor in exactas artis poeticæ leges peccavit, immu­ tare. Nam et in antiquis scriptoribus vel ipsa menda venerari debemus. > Huc usque vir doctus. Cæterum
reliqua de operis pretio eruditorum judicia, nec non varias ejusdem editiones hic recensere omittimus, quæ apud Leyserum, Fabricium, atque Galliae Hi­ storiae litterariæ auctores H. cc. facile occurrunt.
