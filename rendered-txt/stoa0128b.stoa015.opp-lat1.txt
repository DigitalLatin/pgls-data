S. FULGENTII DUO SERMONES HACTENUS INEDITI.
SERMO PIUMUS.
In circumcisione Domini.
4. Incarnationis divinæ mysterium , nostræ re-
conciliationis egregium sacramentum, ob hoc a nobis annua revolutione celebratur et colitur, ut tanti com­ memoratio beneficii quid nobis indignis impensum ostendat, et quid tantæ gloriæ debeamus admoneat. Proinde, fratres, quanto magis audivimus Dominum Jesum Christum pro nobis misericorditer humiliatum, tanto magis agnoscamus ineffabiliter gloriosum. In eo namque suam circa nos insuperabilem caritatem Deus Unigenitus evidenter ostendit, in quo pro nobis hu­ mililatem veras carnis verseque mortis, non coactus necessitate, sed bonitate miseratus assumpsit. Quid enim boni feceramus, fratres, ut tantum nobis beneficium præstaretur? Quæ nostra bona merita fue­ runt, ut Unigenitus Deus homo fieri dignarctur, ut Altissimus humiliaretur, ut indeticiens angelorum panis femineis uberibus lactaretur, ut rex saeculorum
contumeliis alliceremur, ut vita æterna mori patien­ tissime dignaretur ?
2. Attende igitur, o homo, tantæ benignitatis di­ gnationem, ut actionem persolvas humiliter gratia­ rum. Scito autem te non honorificentiam, sed contu­ meliam divinæ gratiæ reddere, si cœperis de tanti beneficii magnitudine dubitare. Imo illa omnia quæ de humilitate atque humanitate Domini Salvaloris audivi­ mus, vera esse sine aliqua hæsitatione credamus. Et ideo magis agamus gratias, fratres, qui cum mercre­ mur poenam, percepimus gratiam : qua gratia factum est ut dum juste mors debetur perditis, vita gratis donaretur indignis. 665 Altissimi namque Salvato-
ris humilitas non ipsi aliquod intulit detrimentum, sed incrementum nobis contulit magnum ; nec ex­ celsos dejecit, sed dejectos erexit. Ut enim Dei Filius plenum operaretur redemptionis nostrae negotium, non solum dignatus est totius carnis creator, de carne Virginis secundum veritatem carnis naturaliter nasci, et Deus factor hominis, homo verusex homine fieri; quin etiam pannis involvi, in angustissimo præsepio collocari, octavo die circumcidi, et ad templum suum humanis manibus bajulari. 0 clementissima Dei benignitas ! o excelsa altissimi Dei humilitas! Ille a matre nutriebatur iufanlulus, qui matrem sibi creavit immensus. Ipse a parentibus ad suum templum puer parvulus portabatur, qui Deus magnus in eodem templo a sanctis hominibus roga-
batur. Et idem pro se sacrificium præcepit offerri, qui sine peccato pro nostris venerat impietatibus im­ molari. Considera igitur, homo, quid debeas excelso atque humiliato pro te; excelso Creatori tuo, humi­ liato Redemptori tuo.
3. Verumtamen, carissirni, hoc semper Christianæ fidei tenere consuevit integritas, ut si quid a Christo secundum canonicam Evangelistarum narrationem factum legimus vel audivimus ;historiam primum veram esse sine dubitatione credamus, deinde in his­ torica veritate spiritalem quoque intelligentiam re­ quiramus. Cum enim divinae textus historiæ verus esse creditur, Manichxus in sua severitate confundi­ tur : qui dum in Christo Dei Filio veritatem non cre­ dit carnis, Scripturis sanctis et veteribus et novis
crimen nititur imponere falsitatis. Nam Veteris Testa­ menti deificam miser exsecratur historiam, in Novo Testamepto ipse sibi dencgat utique medicinam. Non vult enim humanam credere carnem a Deo plas­ matam, neque circumcisionem carnis imperatam a Deo nostris sanctis patribus , nec victimam de car­ nibus animalium Deo vivo et vero priscis temporibus immolatam, nec sabbatum ex Dei præcepto ac volun­ tate servatum, nec fabricatum Dornino templum, jubente Deo. Itaque dum in Scripturis sanctis non discernit temporum qualitatem, spernit et despicit saluberrimam veritatem dominicæ incarnationis. Qua­ propter ut Manichæus evidentissima ratione vinca­ tur et convertatur, utinam victus ex hodierna evangelica lectione, veritatem Testamenti Veteris
defendamus, ut ex hoc Veteris et Novi Deum unum manifestissime comprobemus!
4. Ecce sancto Evangelio narrante cognovimus Christuin Dei Filium veraciter circumcisum, pro Christo Dei Filio sacrificium de carnibus, secundum morem tunc divinæ institutionis oblatum : sive au­ tem circumcisio carnis, sive carnalium sacrificioruni regula in Veteri Testamento cognoscitur instituta. Cur igitur, dilectissimi, non credatis justissime in Ve­ teri Testamento, quoniam Dei manibus plasmatus est borno, quando in Novo Testamento, ut non in æter­ num periret homo, ipse Unigenitus Deus pro nobis factus est verus homo ? Cur non credatur Deus etiam circumcisionem ad aliquid significandum congruo tempore jussisse fieri, cum eam Dei Filius in suo
corpore fecerit celebrari ? Cur autem non sibi Deus noster præterito tempore populum Judæorum typi­ cas jussisset victimas carnis offerre, quando ipse Deus 666 Unigenitos ex Judæis temporaliter natus, se­ ipsum pro nostris peccatis secundum carnem digna­ tus est immolari? Attendat igitur Manichæus utrius­ que Testamenti manifestissimam et concordissimam veritatem, et vanitatem conversus abjiciat suam. Videat in Veteri Testamento significationem futuro­ rum, in Novo præteritorum revelationem ; Christum autem Deum amborum Teslamentorum, in Veteri Testamento quod exhibiturus fuerat promittentem, in Novo exhibentem quod promiserat : nec in pro­ missione mendacem, nec fallacem in donatione ; sed ubique bonum, ubique justum, ubique sanctum, ubi-
que potentem, ubique clementem : in Veteri Testa­ mento carnis alque animæ potentissimum creatorem, in Novo ejusdem carnis atque animæ clementissimum susceptorem ; ac sic primo carnis animæque salva­ torem. Hæc Manichæus audiat, conferat, agnoscat, et credat, credensque ad Ecclesiam calholicam re­ deat, in qua beneficium vere salutis inveniat.
5. Per hæc autem quan Dominus gessit in corpore constitutus, non solum utriusque Testamenti digna­ tus est concordiam demonstrare, verum etiam Chri­ tianorum mores informare salubriter voluit : ut quod in illo pro salute nostra gestum esse corpora­ liter intuemur, imitemur nos quoque spiritaliter. Ideo namque parvulus in terra natus est Christus, ut humilitatem disceret Christianus. Ob hoc ctiam
parentibus carnis suae subditus erat, ut honorificen­ tiam semper patri et matri omnis Christianus exbi­ beat. Ideo autem Christus vilibus panuis involutus est, ut Christianus non delectaretur vestibus pretio­ sis. Propterea vero Christus in terra pauper voluit apparere, ut divites Christiani discerent terrenas di­ vitias non amare ; sed eleemosynam pauperibus ero­ gando, possent suas divitias in coelo servare. Ob hoc fuit in angusto præsepio positus Cbristus, qui totius in latiludine non finitur mentis suae : ut in cum cre­ dentes spiritale haberent pabulum, et Christiani dis­ cerent non inhiare domibus aut possessionibus alio­ rum. Cui enim Christiano quantumlibet vitis domus, vel possibilitas propria non sufficiat, quando Christo Dei Filio modici præsepii suffecit angustia ?
6. Per circumcisionem vero quam Dei Filius in carne suscepit, nostri cordis c reumcisionem in spi­ ritu praemonstravit. Quam circumcisionem nobis sermo legalis indicit, dicente Moyse : Circumcidite præputium cordis vestri, et circumcidimini Deo v estro (Deut. x, 16). Cui præcepto concordat beatus Aposto­ Ius, dicens : Non enim qui in manifesto est Judæus, neque quæ in manifesto in carne circumcisio; sed qui in abscondito est Judæus et circumcisio cordis in spi­ ritu, non littera; cujus laus non ex hominibus, sed ex Deo est (Rom. II, 28, 29). Proinde circumcisionem in corpore habuit Christus, ut spiritaliter in corde habeat Cbristianus. Ob hoc namque ille, qui nullum babere potuit omnino peccatum, deposuit præpu­ tium carnis , ut nos abjiciamus desideria pravitatis.
Christus igitur manibus est portatus ad templum, ut Christianus bonis operibus conscendat in coelum. Sacrificium pro se offerri voluit Christus, ut ad altare Domini se offerat Christianus. Maxime autem bene vivendo seipsum offerre festinet. Si vero delectatur mundum sacrificium divinis exhibere obtutibus, ipso 667 quoque genere illius sacrificii quoddam spiri­ tale sacrificium nobis agnoscimus indicari : Par (in­ quit) turturum, et duos pullos columbarum (Luc. II, 28). In hoc genere avium, dilectissimi fratres, ma­ gnum vobis commendatur catholicae fidei sacramen­ tum. In columba enim caritas agnoscitur, in turture castitas invenitur. Turtur namque inlemeratam ser­ vat uni viro fidem; columba vero aliarum cohabi­ tantium non deserit unitatem. Catholicus igitur
Christianus tunc vere spiritalis turtur enicitur, si veram Trinitatis fidem firma credulitate conservet, et hæreticæ pravitatis sensum, tanquam fornicationis inquinamenta repudiet. Tunc vero erit columba, si longanimiter usque in finem in catholica societale permaneat, et contra tentationes et scandala immo­ bili finnitate persistat : ut nec hæretica fornicatio corrumpat in corde fidei castitatem , nec amara dissensio ecclesiasticæ castitatis deserat unitatem. Hæc est enim legitima Ecclesia quæ fidem uni Deo, tanquam legitimo viro servat, et congregationem fi- Jiorum in caritate multiplicat.
7. In hac turture et columba, dilectissimi fratres, sollicite permanete, hanc votis omnibus custodite, ut eam nec Arianus violet, nec Donatista conculcet,
nec Manichæus inquinet. Ii enim, velut accipitres mali, unitatem columbae cupiunt dissipare, et casti­ .atem turturis desiderant violare. Nam Manichæus veram in Christo non credit carnem , Arianus ve- Tam in eo minorat divinitatem , Donatista quoque dissipat catholici corporis unitatem. Manichæus sa­ cramentum non videt Redemptoris, Arianus magni­ tudinem. non cogitat Salvatoris, Donatista vero, tan­ quam rapax lupus, non dubitavit dissipare gregem boni Pastoris. Si (forte Hi) ergo, sicut dixi, tan­ quam accipitres mali, miseros et vanitatis cupidos, aut veritatis ignaros, occidere cupientes, persequun­ tur columbae caritatem , exsecrantur turturis casti­ tatem, et si quos possunt, aut ore devorant, aut un­ guibus lacerant. Vos ergo, sanctissimi fratres, in fide
custodite catholicam veritatem, in caritate servate catholicam pacem.
8. Ille offert sacrificium gratum Deo qui cum ca­ ritate fraterna verum catholicae fidei servaverit sa­ cramentum. Ubi unus Deus , una Trinitas colitur; nec Pater major Filio, nec Patre minor secundum divinitatem Filius prædicatur; nec ab eis discernitur substantia sancti Spiritus , qui cum Patre ac Filio naturaliter unus est Deus. Una est enim Trinitatis sanctæ potentia, quia in tribus personis una manet substantia naturalis; una est. potestas, quia una est majestas; una æternitas, quia una divinitas ; una Creaturis dominatio, quia una creaturæ conditio. Quidquid enim Pater creavit, per Filium fabricavit, et in Spiritu sancto firmavit. Filius autem natus est
de gignente, Spiritus sanctus procedit de perma­ nente. Nec tamen Filius divisit Patrem nascendo, nec Spiritus Deum minuit procedendo, quia nec au­ get hxrendo. Ergo nec nascendo est Filius minora­ tus, nec procedendo Spiritus separatus. Ipse enim beata Trinilas illa permanet, quia ibi substantia­ lis unitas permanet : et quoniam nihil est in Trini­ tatis divinitate creatum , propterea ibi nihil est uti­ que separatum.
9. Haec, dilectissimi fratres, fideliter tenete, in his jugiter permanete. Hæc sit in corde cogitatio, et oro confessio. Tenete fidem quam 668 accepistis in nomine Trinitatis. Servate unitatem spiritus in vin­ culo pacis, et turturis, et columbæ : ut spiritales in domo Dei semper esse possitis. Quod ipse præstare
dignetur, qui cum Patre et Filio vivit et regnat Deus.
SERMO II (ut habetur in ms., etsi dubio litulo).
In Purificatione beatæ Virginis MaGice.
i. Si subtiliter a fidelibus hujus die! festivitas per­ pendatur, eo devotionis affectu hanc celebrandam suscipiant, quo Dominicæ Nativitatis, Circumcisio­ nis, atque Apparitionis solemnia sunt secuti. Illius est enim ista sotemnitas, cujus et illa, sed nec minor est ista quam illa. Quod utique in hoc sermone aper­ tis monstrabimus documentis. Hujus quippe die! so­ lemnitas, sicut a quibusdam Christianis ignoratur, sic a multis præ caeteris anni solemnitatibus honora­
tior habetur. Maxime autem eo loco quo primatum Ecclesia catholica in Pastore sortita est, in tanta ea reverentia ab illis habetur, ut ea die cuncta civitatis turba in unum collecta, immensis cereorum lumini­ bus coruscans, missarum solemnia concelebrent: nullusque aditum publicæ stationis intret, qui lumen manu non tenuerit : tanquam scilicet Dominum in templo oblaturi, imo etiam suscepturi; fidei lumen quo interius fulgent, exterius oblationis suæ religiono demonstrent. Hodie namque, juxta legem atque evan­ gelium, peractis a Nativitate Christi quadraginta die­ bus, in templo est a parentibus idem Dominus praesen. latus. Hodiea sancto Simeone susceptus, Patrique cum sacris muneribus oblatus. Hodie redemptionem Israel exspectantibus ab eodem Simeone et Anna publice
prædicator. 0 quam pium spectaculum, quo nonnisi pii delectari probantur! Stat hinc virgo et mater, non cujusque, sed Dei : suscipitur hinc parvulns virgiuis filius, cujus divinitatem non capit mundus. Occur­ runt hinc inde prophetæ, atque de puero uterque sexus prophetat. Offertur oblatio pro puero, non tamen quæ delicta emundet, sed quæ sacramenta de­ daret.
i. Et quia hujus die. præconium attollere cupio, libet ipsam Evangelicam lectionem colloquendo trans- currere, in qua ista narrari cognosco : quatenus ad ea quae dico illa respondeat; imo ad ea quæ illa nar­ rat, vox exhortationis meæ respondeat. Denique Lu­ cas evangelista veritatis historiam de Christi incar­ natione plenius atquc ordinatius caeteris evangelistis
exsequens, post annuntiationem cjus ab 669 angelo faciam, post nativitatem angelorum vocibus declara­ tam, post circumcisionem diei octavi in domo paren­ tum, haec in ordine sequitur dicens: Postquam im­ pleti sunt dies purgationis matris ejus, secundum legem Moysi, tulerunt illum in Hierusalem, ut sisterent eum Domino: sicut scriptum est in lege Domini, Quia omne masculinum adaperiens vivam sanctum Domino vocabi­ tur (Luc. II, 22, 23). Cunctis fidelibus liquet nequa­ quam Redemptoris matrem ex ejus nativitate maculam contraxisse, quia (forte a qua) illorum dierum a sa­ cris ædibus abstinens purgaretur. Quia sine humana concupiscenlia, sine aliqua carnis corruptione virgo peperit, et sine fine virgo permansit; ac per hoc nec masculus ex ea natus vulvam ejus aperuit. Sed nec te-
lis narrationem evangelista contexens, claudit impiis sacramentum divinæ incarnationis, matremque legem observantem introducit. Sed nec mirum si mater ob­ servaret legem quam ejus Filius non venerat solvere, sed adimplere. Sciebat enim quo ordine conceperat, et quis esset quem genuerat. Sed legem communem observans, exspectavit purgationis diem, celavit filii majestatem. Hinc est quod eum in templo duodecim annorum inveniens, filium Joseph vocat, dicens: Fili, quid fecisti nobis sic ? Ecce pater tuus et ego do­ lentes quærebamus te (Ibid., 48). Quem procul dubio sciebat se sine concubitu Joseph concepisse, sine cur­ ruptione virginali edidisse.
3. Sed cur abscondit conceptionis ac nativitatis illius sacramentum, quem novit Deum immensum ?
Nunquid invidet aliis, quem ad templum deferens sancti senis tradidit manibus ? Absit. Sed vel spirilu prophetiæ repleta, redemptionem mundi impiis non aperiat. Sciebat enim jam tunc gratia plena, spiritu divinitatis afflata, quia si hunc hujus sæculi principes cognovissent, nunquam pro salute nostra crucifixis­ sent. Offer ergo, beatissima Virgo, tanquam legem observans, in templo quem edidisti, ut non omnibus, sed paucis reveletur quis est quem genuisti. Appa­ reat interim lapis humilis abscissus de monte sine manibus, ut reprobelur ab ædificantibus, usquequo statuam in pedibus percutiens, crescat in montem magnum, impleatque universum orbem terrarum.
4. 0 quam parvus, o quam magnus est quem pe­ peristi! Parvus in humanitate, magnus in divinitate;
parvus in regno Judæorum, magnus in regno gen­ tium. Se.i non ab omnibus in regno Judæorum par­ vus æstimatur. Nam ct ipsa quæ hunc genuisti, ex ipso populo Israel in virgam crevisti. Virga enim de radice Jesse surrexisti, et floruisti. Virga Aaron fronduisti, et nucem peperisti : et quia prae omnibus immeasitatem ejus agnovisti, quem tamen parvissi­ mum ex te natum vidisti; procul dubio quem infan­ tem genuisti, Deum omnipotentem tremens adora­ sti, adorans tremuisti: quem tamen quia secundum humanitatem filium recognovisti, lactasti, fovisti, alui­ sti. Quis putas nobis possit indicare, inter hujusce­ modi obsequia, animi tui sensum, o beatissima Virgo? cuti hinc ceracres ex te natum tantiUum infantem, illinc attenleres Deum immensum ; hinc creatum, il-
linc creatorem; binc infirmum, illinc fortissimum ; hinc alendum, 670 illinc alentem; hinc non loquen­ tem, illinc angelos docentem. Quis, inquam, tui pe­ ctoris arcana nobis reserare valeat, quibus modis cogitatum ad utraque flectebas; cum unum eum­ demque Dei atque hominis filium manibus te­ nens, hinc adorares ut Dominum, illinc osculares ut parvulum i
5. Quis ad tam ineffabile miraculum non obstupe­ scat Quis non pene elinguis fiat? Generat puella suum et omnium creatorem, nutrit suum et omnium nutritorem, portat ad templum suum et omnium rectorem. 0 admirandum spectaculum, ad quod non solum humana, verum etiam angelica stupescit natu­ ra! Ad hoc, fratres carissimi, Mel oculos erigite; ad
hoc pietatis affectu convenite. Ibi suscipite Christum pro vobis in carne humiliatum, sed adorate in sua di­ vinitate excelsum Deum. Amplectimini parvulum, sed cogitate immensum. Amate humiliatum, et timete excelsum.
6. Jam vero, dilectissimi, si quæritur quid mystice significatum fuerit in eo quod Redemptor noster a matre et parentibus ex propria civitate in Hierusa­ lem ad templum Domini se portari voluit, invenimus ipsam gloriosam matrem et virginem, ejusque pro- pinquos figuram gessisse illius Ecclesiæ quæ ex Ju­ dæis in apostolis credidit. Quando enim Ecclesia non virgo ? cujus membra Apostolus affatur, dicens: De­ spondi enon vos uni viro virginem castam exhibere Chri­ sto (II Cor. XI, 2). Quando ipsa non mater? Sed quia
per Psalmistam dicitur: Malet Sion dicet, Homo (Psal. LXXXVI, 5); et Dominus in Evangelio : Quicunque fe­ cerit voluntatem Patris mei qui in cœlis ea, .pse meus frater, soror, et mater est (Matth. XII, 50). Quando electi non propinqui, qui fratres et sorores sunt ap­ pellati ? Mater itaque ac propinqui Redemploris no­ stri, a Nazareth in Hierusalem ad templum Domini deferunt: quia primitiva illa in primis discipulis Ec­ clesia, a Judxis repulsa, ejusdem redemptionis dis­ pensationem ad notitiam gentium perduxit. Ipsa enim Ecclesia non solum ei gentibus, verum etiam ex Ju­ dæis Hierusalem, id est Visio pacis, recte vocatur : de qua per Psalmistam dicitur : Hierusalem, qua ædi­ ficatur ut civitas, cujus participatio ejus in idipsum (Psal. CXXI, 3). Ipsa et templum, sicut per Paulum
fidelibus dicitnr: Templum Domini sanctum est, quod estis vos ( I Cur. III, 17). Ac per hoc cum apostoli et Judæa Christum annuntiantes veniunt ad gentes. ni­ mirum Hierusalem ad Hierusalem convenit, et tem­ plum ad templum occurrit: cum hi omnes una sint Hierusalem civitas, unum et templum. In hac itaque civitate, atque in hoc templo ab apostolis oblatus Christus excipitur. Unde et ipsa Ecclesia Psalmistæ voce loquitur, dicens : Suscepimus, Deus, misericor­ diam tuam in medio templi tui (Psal. XLVII, 10). Sub- audis, in medio ecclesiae, quas est templum tuum.
7. Sive autem juxta historiam, sive autem juxta mysticum intellectum, cur Christus a parentibus ad sanctam civitatem et templum ducatur, causa mani­ festatur cum subjungitur : Ut darent hostiam, secun- I
aum quod dictum est in lege Domini, par turturum aut duos pullos columbarum (Luc. II, 24). Præceptum si­ quidem legis fuerat, ut cui forte agnus defuisset, et unum horam, id est aut par turturum, aut duos 671 pullus columbarum invenisset, Deo in oblatione filii offerret ;nec præjudicaretur ex altero, qui unum quod­ libet horum obtulisset. Denique in hac oblatione avium, illa præfigurabatur oblatio quæ pro salute mundi obl ita est vespere diei, Domini videlicet pas­ sio, per quam sumus Deo reconciliati. De hac quippe hostia per Paulum fidelibus dicitur : Ambulate in di­ lectione, sicut et Christusdilexit nos, et tradidit semet­ ipsum pro nobis oblationem et hostiam Deo, in odorem suavitatis. (Ephes. v, 2); et rursum : Qui dilexit me, inquit, et tradidit seipsum pro ine (Gal. II, 20).
8. Quia vero omnes electi membra sunt Christi, in turture scilicet turtures, atque in columba colum­ bæ , designat etiam hæc avium oblatio mortificatio­ nem electorum, quibus per eumdem apostolum dici­ tur : Obsecro vos per misericordiam Dei, ut exhibeatis corpora vestra hostiam viventem,sanctam, Deo placen­ tem (llom. XII, i). Sed nulla potest esse accepta Deo moritificationis oblatio, in quibus non fuerit veræ fidei castitas, veræ castitatis concordia. Proinde non sine causa sacrilicium quod pro Domino mystice ob­ latum perhibetur, ex turturibus et columbis fuisse narratnr. In turture enim castilas invenitur, et in columba unitas commendatur. Turtur namque inte­ meratam servat uni viro fidem, columba vero alio­ rum cohabitantium non deserit unitatem. Catholicus
igitur Christianus tunc vere spiritalis turtur efficitur, si veram Trinitatis fidem firma credulitate conser­ vet, et hæreticæ pravitatis sensum, tanquam for­ nicationis inquinamenla repudiet. Tunc vere erit columba, si longanimiter usque ad finem in catholica societate permaneat, et contra tentationis scandala immobili firmitate persistat: ut nec hæretica forni­ catio corrumpat in corde fidei castitatem, nec amara dissensio ecclesiasticx castitatis dissipet unitatem. Hæc est enim Ecclesia catholica quae fidem uni Do­ mino tanquam legitimo viro conservat, et congrega­ tionem multorum in fide multiplicat.
9. Sequitur : Et ecce homo erat in Hierusalem cui nomen Simeon; et homo iste justus, et timoratus, ex­ spectans consolationem Israel, et Spiritus sanctus erat
in eo: et responsum acceperat a Spiritu sancto non visurum se mortem nisi videret Christum Domini. Et venit in Spiritu in templum (Luc. II, 25, 26, 27). Nihil minus de sanclilate isti specialiter homini ascribitur, qui et in Hierusalem, id est in visione pacis commo­ ratur, et fidei operatione justus, et reverentia timo­ ratus, et Israelis consolatione attonitus (furte conso­ lationi attemus). et Spiritu sancto repletus, ejusquc responsione de incarnati Verbi jussione (forte mis. sione) roboratus fuisse perhibetur. 0 quam ardenti desiderio bomo iste exspectabat, secundum spiritus
sancti promissionem, viderc in carne Redemptorem! Quæ putamus fuerit instantia orationis ejus, quæ di­ vino responso meruit firmari de his quæ petebat ? Quæ crant cjus gemituum cootinuala verba in sancta prædicatione? Non enim in petendo cessavit, usque­ quo responsum acciperet super his quæ poscebat.
10. Fuerunt siquidem in retroactis temporibus multi simili desiderio accensi, Domino attestante ad discipulos, qui ait: Mulli reges 672 et prophetæ voluerunt videre quæ vos videtis, et non viderunt ; et audire quæ vos auditis, et non audierunt (Luc. x, 24). Sed ex illis hoc isti soli concessum est qui in pleni­ tudine temporis horum ultimus apparuit. Sed si vigi­ lanti studio subsequentium sanctorum attendimus desiderium, quibus Christus vivere est et mori lu.
crum (Philip. I, 21), invenimus eos non minoris an­ aetatis ardore divinitatem ejusdem Salvatoris intueri velle; quam ille concupivit conspicere in carne. Hinc Paulus dicit: Cupio dissolvi et esse cum Christo. Multo autem melius (Ibid., 23). Hinc Psalmista ex persona sua dicit: Sitivit anima mea ad Deum vivum. Quando veniam et apparebo ante faciem Dei (Psal. XLI. 3) ? Quis ergo etiam hinc videat in uno Simeone multos, per unum significari cunctos electos; qui nunc et justi ex fide atque operatione, et timorati ex futura exspectatione, et attoniti inveniuntur ex ventura consolatione? In quibus etiam Spiritus sanctus iuesse cognoscitur , quia et per Apostolum dicilur : Caritas Dei diffusa est in cordibus nostris per Spiritum san­ ctum, qui datus est nobis (Rom. v, 5); et rursum fide-
libus dicitur : Corpora vestra templum sunt Spiritus sancti, quem habetis ex Deo (/ Cor. V!, 19). Quiqu responsum accipiunt a Spiritu sancto non se visuro mortem nisi prius videant Christum Domini : quia in hac adhuc corruptibili vita, ejusdem Spiritus san­ cti gratia revelante, apertis oculis fidei, eum qui se cum illis usque in finem sæculi mansurum esse (Matth. XXVIII, 20) repromisit aspiciunt, non jam carne parvulum, sed divinitate immensum. Qui etiam cum Apostolo dicunt: Etsi noveramus Christum secundum carnem, sed jam nunc non novimus (II Cor. v, 16). Habitant etiam isti iu Hierusalem, atque in Spiritu in templum quo Christus introducitur veniunt. Ipsi enim sunt Hierusalem qui habitant in Hierusalem : ipsi et templum qui veniunt in templum, in quibus ct
a quibus Christus excipitur.
11. Breviter, fratres, ista percurrimus, ne dum quæ sunt hujus dici sacramenta, quodque sanctum purumque præconium indicare studuimus. cuilibet in fastidium veniamus. Sequitur : Et cum introducerent puerum Jesum parentes ejus, ut facerent secundum consuetudinem legis pro eo, et ipse accepit eum in ulnas suas, et benedixit Deum, et dixit: Nunc dimittis servum tuum, Domine, secundum verbum tuum in pace (Luc. II, 27, 28, 29). Qui vivit, etc.
-PATROL. LXV.
a?
