IN LEONTIUM EPISCOPUM REDDITUM BURDEGALENSI ECCLESIÆ ACROSTICHIS.
Agnoscat omne sæculum Antislitem Leontium, Burdegalense praemium, Dono superno redditum.
Bilinguis ore calli do, Crimen fovebat invidum, Ferens acerbum nuntium, Hunc jam sepulcro conditum.
Celare se non pertulit, Qui triste funus edidit, Et si nocere desiit, Insana vita prodiit.
Deceptus arte noxia Cassata deflet crimina, Dum quæ putabat tristia, Conversa sunt in gaudia.
Exempla sæva protulit, Calcanda cuncto tempore, Ut jam sibi conscriberet Decreta vivo antistitc.
Fucata res hæc contigit Vitanda casto pectore, Superstite ut præsumeret, Post fata quod vix defuit.
Gravat sacerdos ordinem Qui episcopatum sic petit, Praecepta qui complectitur Fugit honoris ambitum.
lloc si cui sit debitum Coactus ascendat gradum, Non se petente callide, Sed dante Christi muncre. Ineptus est quis ipse se Præferre vult Ecclesiæ : Nam rem sacratam sumere Electio divina sit.
Carus sacerdos ordinem Hilarius non ambiit,
Martinus illud effugit, Gregorius vix sustulit.
Leges refutant ambitum, Invasor omnis pellitur, Quod respuunt pratoria, Vitet nefas Ecclesia.
Maligna erant certamina, De sede non tamen sua, Quae nec pati desiderat, Non inferat mens improba. Nec longiore tempore Versatur in hoc murmure, Dum cogitant succedere, Redit sacerdos qui fuit.
Orante plebe protinus,
Dum nemo credit, redditur, Quae confluunt post tristia Majora sunt haec gaudia.
Plausu favebat civitas, Cui reddita est felicitas
Orbata quem defleverat, Partem recepit anxia.
Quem vix putabat redditum Præventa voto prospero, Res mira quando cernitur Solet stupere visio.
Recolligit rector gregem, Errore captum semitae, Pastoris arce cognita Gavisa sunt ovilia.
Sumpsit gradum quo tempore Regressus est : eo die, Quis non superno munere Hoc contigisse prædicet ?
Tantum nec ante pracmium Plebi fuit, cum factus est, Lætata quantum tunc fuit Quando recepit præsulem.
Venite, cives, plaudite, Et vota votis addite ; Quo facta sunt miracula, Servent eum coelestia.
Christus sereno lumine Circumvolet, quem reddidit, Ut trina crescat gralia, Mercede, vita, gloria.
Imum canendo concrepet, Quisquis Deo non invidct; Laus ejus est, qui præulem
De mortis ore retrahit.
Zelante fido pectore, Jam vera dici non pudet, Hæc parva nobilissimo Papæ damus Leontio.
