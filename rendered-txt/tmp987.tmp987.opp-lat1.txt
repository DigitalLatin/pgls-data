ANNO DOMINI CCCCLXX. SANCTUS AUSPICIUS EPISCOPUS TULLENSIS.
EPISTOLA AUSPICII EPISCOPI ECCLESIÆ TULLENSIS AD ARDOGASTFII COMITEM TREVIRORUM.
Præcelso exspectabili his Arbogasto comiti, Auspicius qui diligo, salutem plurimam. Magnas coelesti Domino rependo corde gratias, Quod te Tullensi proxime magnum in urbe vidimus. Multis me luis aclibus lætificabas antea, Sed nunc fecisti maximo me exsultare gaudio. Major etenim solus apparuisli omnibus,
Ut potestatis ordinem illustri mente vinceres, Cui honor debitus majorc nobis gaudio Nondum delatus nomine, jam est collatus meritis. Plus est enim laudabilem virum fulgere actibus, Quam prætentare lampada sine scintillæ lumine. Sed tu qui totis gradibus plus es quam esse diceris, Erit credo velocius ut reddant merita. Clarus etenim genere, clarus et vitae moribus, Justus, pudicus, sobrius, totus illustris redderis. Pater in cunctis nobilis fuit tibi Arigius : Cujus tu famam nobilem aut renovas, aut superas. Sed tuus honor ejus est, ejusque tibi permanet, Et geminato lumine sic tu praecluis a omnibus. Cujusque nemo dubitet felicitati prastitum, Ut superesset genitrix tibi, laudanda omnibus,
Quae te sic cunctis copiis replet et ornat pariter, Ut sis abundans usibus, et sis decorus actibus. Congratulandum tibi est, o Trevirorum civitas, Quæ tali viro regeris, antiquis comparabili. De magno origo semine descendit tui nominis : Certe virtutis ejus est, ut Arbogastis legitur. Scribantur in annalibus hujus triumphi pariter, Sicut et ejus scripti sunt, quem supra memoravimus. Sed hoc addamus meritum huic, qui vere major est, Quod Christi nomen invocat religioni deditus. Fuit in armis alacer ille antiquus, verum est: Sed infidelis moritur, et morte cuncta perdidit. Hic autem noster strenuus, belligerosus, inclytus, Et quod his cunctis majus est, cultor divini nominis. Nunc autem, fili sapiens, quæso, dignanter accipe
Tui cultoris paginam quam ex amore porrigo. Primum deposco, cupias collatas tantas gratias In te conserves integras, et bonis multis afflues. Unum repelle vitium, ne corda pura inquinet, Quod esse sacris scribitur radix malorum omnium : Cupiditatem scilicet, quae in alumnos desaevit, Nec sæva parcit rabiem quorum amore pascitur, Hoc (inquam) semper devorat famem edendam b per- [ferens, Et velut ignis addito succensa crescit pabulo.
Sed hæc non ita dixerim, quod te hoc damnem cri- [mine. L Tamen deposco diligens, ut nec scintilla vulneret. Quam si forte improvidus quandoque inescaveris, Cito Oagrabit nimium augendum incendium. Tende per mundum oculos, cerne primates saeculi, Aut interire cupidos, aut in periclis vivere. Corradunt, quaerunt, inhiant, velut canes avidi: Et haec nec ipsi possident, sed nec relinquunt po- [ steris. Tamen non generaliter ista de cunctis dixerim : Sed ut paucorum dedecus sit multis emanatio e. Tu autem, vir eximie, judex multorum providus, Tui repente pectoris secreta judex perspice. Hujus si ullam senseris parvam veneni guttulam,
Dulci perfunde oleo, ne serpat in visceribus. Nec hoc ignoras oleum, pro tua sapientia, Quod est cunctorum pauperum mercatum eleemosy­ [nis. His te exerce studiis, haec cuncta bona perage, Ut mea tibi maneant, et perseverent gaudia : Nam parum esse noveris, si quisquam nulla rapiat, Et obdurato pectore sua præcludat miseris. Non multum sibi consulit, qui sic evitat rabiem Cupiditatis, ut simul incurrat avaritiae. Nam ista duo crimina, velut cognata genere, Et geminata specie, nimis conjuncta permanent; Hæc qui sectantur miseri, hoc unum distat vitium, Quod unus horum malus est, et ille alter pessimus, Unde, mi cara dignitas, tu, quæso, fili unice,
Sic ab alienis abstine, ut tua cunctis tribuas, Illudque super omnia memor in corde retine, Quod te jam sacerdotio præfiguratum teneo, Hanc, quaeso, serva gratiam, et illis cresce meritis, Ut praelocuta populi vox cælo sacra veniat. Sanctum, et primum omnibus, nostrumque Papam [Jamlychum. Honora corde, dilige ut diligaris postmodum. Cui quidquid tribueris, tibi in Christo reparas, Haec recepturus postmodum, quae ipse seminaveris.
• Praeluces.
b Edendi.
c Forte emendatio.
