ANNO DOMINI DX VIII. VIGILIUS TAPSENSIS.
NOTITIA EX CAVE.
Vigilius, gente Afcr, Tapsensis sive Tapsilanus in provincia Byzacena episcopus, claruit anno 484, quo Hunnerici regis præcepto Carthaginem evocatus, ut rationem fidei suæ redderet, Eugenii Carthaginensis professioni fidei subscripsit, et cum eo pro fide ca­ tholica constanter militavit. Sævientibus in catholicos Vandalis Arianis patriam suam deseruisse videtur. Constantinopolin profectum esse , atque ibi libros contra Eutycbem condidisse, prodit Theodulphus Aurelianensis , et Æneas Parisiensis. Vigilium sane inter Graecos demum versatum esse ex primo operis istius libro non obscure colligitur. Perperam cum Vi­ gilio Tridentino confusus; Scriptorum istius ac supe­ rioris aevi notitiam diu fugit. Certe scripta ejus inter aliorum opera delituerunt, sub aliorum forasse no-
mine ab ipso Vigilio primum edita ac supposita, hac staltem ratione, uti accurate conjicit Chirnetius, ut Arianorum odium atque invidiam fugeret, tantisque nominibus prætensis sibi suffugium , scriptis aucto­ ritatem pareret. Tandem opera ejus undique quæsita, et auctori suo vindicata, collegit Franciscus Chiffle­ tius supra laudatus , et sequenti ordine disposuit.
Adversus Nestorium et Eutychem libri V pro defen­ sione synodi Chalcedonesis, qui sub Vigilii Tridentini nomine aliquoties prodierunt, Tiguri, 1539, deinde a Cassandro edidi Colon., 1575, in-8°, et inter opera Cassandri, p. 514, emendatiores et auctiores a Josia Simlero editi Basileae, 1571, atque alibi.
Altercatio sub nomine Athansii adversu, Arium, site Dialogi duo in concilio Nicæno inter Athanasium
et Arium habiti, Probo judice.
Dialogi sive Altercatione. III, ab Athanasio contra Arium, Sabellium et Photinum coram Probo judice habitæ. Idem cum priore opus censendum est, hoc tantum discrimine distinctum : quod prius in Africa a Vigilio, dum Vandalos adhuc timeret, et ab iis agnosci nollet, scriptum fuerit; ac ab Africa egresso demum recognitum praefatione mutilatum, locis pie. risque elimatum, et integro libro tertio Probi judicis sententiam complexo auctum. Utrumque in unum "pus compaginatum sub Vigilii Tridentini nomine edidit Georg. Cassander una cum libris adversus Eu­ tycheten, Colon., 1575, et inter opera sua pag. 460. Dialogi priores duo inter Athanasii opera locum male obtinere solent.
De Trinitate, sive de unita Trinitate Deitatis contra Marivadum Arianum libri XII. Neapoli in Campania scripti, et Athanasio suppositi; sub cujus etiam no­ mine septem priores libri in editione Athanasii Hei­ delbergensi prodierunt; integri vero duodecim in editione Parisiensi, in undecim tamen male divisi, duobus posterioribus libris in unum conflatis.
Liber de Unitate Trinitatis ad Optatum, sive Dia­ logus inter S. Augustinum et Felicianum Arianum a Vigilio confictus: inter Augustini ofcra haberi solet.
De Trinitate adversus Varimadum, seu literarum Metathesi Marivadum, sectæ Arianae diaconum, et Ilunnerico regi admodum gratiosum, libri tres sub Idacii Clari nomine a Vigilio olim evulgati, et sub ejus­ dem nonine typis sæpius impressi.
Liber contra Palladium Arianum episcopum, duabus constans partibus, quarum prior pro concilii Aqui­ leiensis ann. 581 habiti actis exhibita est in collectio­ nibus conciliorum, quae post annum 1550 prodierunt ; altera binas habet editiones, utramque, ut videtur, a Vigilio, evulgatam. Prima eadem est cum Ambrosii
libro de Fide seu de Consubstantialitate Filii cum Pa­ tre: secunda, quæ auctior est, eadem est cum Grego­ rii Nazianzeni Oratione 59. Operi subjiciuntur duae concilii Aquileiensis epistola;, altera ad episcopos Galliæ, altera ad Gratianum et Valentinianum impp., quae concilii actis annumerandæ sunt. Quod ad prio­ rem altinet, confictam esse a Vigilio hanc disputa­ tionem sub actorum synodi Aquileiensis nomine, longo conjecturarum, potius quam argumentorum, agmine contendit Chiffletius : quod quidem mihi ne­ quaquam verisimile videtur: neque tantae sunt, quas affert, ratiunculae; ut in iis refellendis immoremur. Certe genuinus hisce concilii Aquileiensis Actis nemo movebit litem, quin eadem ratione, et iisdem fere argumentis aliarum synodorum Acta in dubium vo-
care possit.
Solutiones objectionum Arianorum, quas primo Dia­ logo sub nomine Athanasii contra Arianos a Vigilio, antequam secundam dialogorum istorum editionem moliretur, adjectas esse conjicit Chiffletius.
Opera ista supra enumerata in unum collegit, ac notis et dissertationibus illustrata edidit Petrus Fran­ ciscus Chiffletius, Divione, 1664, in-4°. Exinde ha­ bentur Bibliothecae Patr. tom. VIII, p. 722.
Altercatio sive Dialogus S. Augustini cum Pascentio Ariano coram judice Laurentio, a Vigilio couficla, et a Patribus Benedictinis novissimæ operum S. Augustini editionis curatoribus primum in lucem eruta, et epi­ stolarum ejus appendici subnexa.
Symbolum fidei sub Athanasii nomine circumlatum,
et inter illius opera vulgatum. Id Vigilio, nos non invita, uti credimus, veritate,ascribendum censemus. Vide plura in Athanasio.
Cæterum a Vigilio quodam. Africano episcopo, lu­ culentum de mille annorum, qui in Apocalypsi prædi- cuntur, intelligentia tractatum confectum esse prodil Cassiodorus ( Divin. Lect. 1. I, c. 9). Utrum is Vigi-
lius noster fuerit plane incertum est. ld certum, opus, q ua lecunque fucrit, interiisse.
Denique mirari licet, quid sibi velit Casimirus On­ din, qui non uno in loco Arnobii Junioris cum Sera­ pione conflictum Vigilio nostro tribuat, nulla, quod
sciam, ratione ductus, nullius auctoritate fultus. De hac enim re nc ypv quidem habet, qui. omnia Vigilii opera corrasit, sæpe dictus Chiffletius; quamvis illum in paries vocare velle videatur.
