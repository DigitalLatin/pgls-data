DE LAUDIBUS DOMINI.
Quis queritur sera virtutis dote juvari?
Quis promissa Dei lento procedere passu?
Quis fine humano metitur judicis urnam
Perpetui, tardumque putat, quod saecula debent
In prolegomenis, num. 18, rationem protuli cur inter Juvenci poemata dubia, vel supposititia hoc carmen, sub Constantino editum, collocari possit. Barthius hoc poema
elegans, doctissimum, politissi- mum
, el
eruditissimum
vocat, et l.
xxxv
Advers. c. 9,
vel Paulino dignum esse
pronuntiat. At Paulino an- tiquius esse, ex ipso tempore quo scriptum est, evidenter liquet.
Vers. 7.
Stagnanti agmine :
sic Juvencus, l.
iii
, vers. 461 :
Agmine Jordanis viridis perrumpit amoeno.
8. Legendum puto
Tardus Arar, pigrumque din vix explicat amnem.
Non enim intelligo quid sit
Din- vix.
Arar, nunc
La Saona
, numen est Galliae Celti- cae, de quo Caesar, I.
i
de Bell. Gall. cap. 12 :
Flu- men est Arar, quod per fines Aeduorum et Sequano- rum in Rhodanum influit incredibili lenitate, ita ut oculis, in utram partem fluat, judicari non possit.
Joann. Michael Brutus, in Scholiis, contendit, le- gendum
incredibili levitate.
Nihil enim minus, ait, Arari videtur congruere, quam lenitas : nimia vero levitate fieri aliquando potest, ut visus fallatur. Haec opinio noti solum verbis Caesaris refellitur, sed etiam plurium veterum auctoritate, qui tardum, pigrum- que Ararim vocant. Plinius, l.
iii
cap. 4,
Segnis Arar.
Silius, l. xv, vers. 504 :
Quorum serpit Arar per rura pigerrimus undae.
Claudianus, de Consul. Mall. Theodori, vers. 53,
Tardus Arar;
et libr.
ii
Rufin. vers. 111 :
Quos Rhodanus velox, Araris quos tar- dior ambit.
His accedit auctor hujus poematis, qui Idem indicat vers. praec.
stagnanti agmine.
Non enim recte Barthius, libr.
xxi
Adv. cap. 17,
sta- gnanti
simpliciter accipit pro
fluenti.
Accelerare diem, meritis qui proemia reddat?
Nobilis ingenti testatur gloria facto.
Nam qua stagnanti praelabitur agmine ripas
Tardus Arar, pigrumque Diuvix explicat amnem,
Qua fratrum Rheno progignitur Aedua pubes,
Conjugium memini summa pietate, fideque;
Lex divina tamen meritum cumulabat amoris :
Et votum ambobus, socium praecedere morte,
Moerorique pio curam mandare sepulcri.
Sed prior uxorem decreti pagina legit.
Tum vir sollicitus largo jubet ore cavari,
Post mortem fiunt quae membris, hospita saxa :
Susciperet veniens, aeternaque foedera jungens,
Ut quos viventes tenuisset lectulus idem,
Post percepta Dei, bustum commune levaret.
Sensit vota sui conjux praesaga mariti,
Magnaque temporibus tribuit miracula castis.
Nam cum defunctis jungantur brachia membris,
Et repetita manus constringat vincula trunco,
Ne quibus humanae complentur munera vitae.
Accidat informis fluitatio dissociatis.
Immensum dictu, quo tempore vita peracta est,
Jungendus sociae prospecta sede maritus.
Postquam morte viri reserata est janua lethi
,
Horrendumque larem jam lux ingrata retexit :
Deprensa est loevam protendens femina palmam,
Invitans socium gestu viventis amoris.
Quis dedit effectum tumulo? quis vincula solvit?
Unde sepulta videt venturae conjugis umbram?
Tu facis haec, tu, Christe Deus, tua signa mo-
[
ventur,
Paulatimque doces sopita resurgere membra :
9. Expende, num rescribere oporteat
Qua fratrum
Romae progignitur Aedua pubes, Aedui
, ut doctiores scribunt vel
Hedui
, aut
Edui
, a senatu Romano fra- tres, consanguineique appellati fuerant. Caesar, libr.
i
B. Gall. cap. 35 :
In primis quod Aeduos, fra- tres, consanguin osque saepenumero a. senatu appella- tos, in servitute, atque in ditione videbat Germanorum teneri
, El postea :
Si id non fecissent, longe ils
(
Aeduis
)
fraternum nomen populi Romani abfuturum,
Cicero, I ad Att. ep. 16, al. 19 :
Aedui, nostri fra- tres, pugnant.
12. In sepulcralibus inscriptionibus veterum for- mula haec frequens occurrit :
Contra votum super- stes.
15.
Moerori pio
conjugis alterius, superstitis.
17. Barthius, l.
xxvi
Advers. c. 10, hunc versum furcillis ejiciendum putat, sine quo omnis sententia egregie constat sibi. Fortasse trajiciendus est hoc pacto
Post percepta Dei bustum commune levaret
, -
Susciperetque uniens, aeternaque foedera jungens
, Re-
scribo
uniens
dissyllabum per synaeresin : nain
veniens
retineri nequit.
19. Barthius, loc. cit., legendum censet
Post praecepta Dei :
hoc est. post evocationem, seu, ut Hieronymus loqui amat, dormitionem. Sic frequen- ter in formulis Christianorum testamentorum legi- mus :
Cum Dominus de me praeceperit.
Quod et ipsum ex stylo sanctorum Patrum traductum. Adde versum 14 hujus carminis :
Sed prior uxorem decreti pagina Legit.
23. Longe melius est
constringant
, quam
constrin- gat :
videlicet repetita vincula constringant manus trunco. Id qua ratione fieri consueverit, observare licet in veteribus imaginibus Lazari sepulti. Recole notam ad vere. 395 l.
iv
Historiae Evangelicae Ju- venci.
25. Sensus est, Ne accidat informis fluitatio dis- sociatis membris, quibus complentur munera vitae.
Fluitatio
verbum novum, sed ad rem exprimendam
accommodatissimum. Praetermissum esi a Forcellino, neque inter barbara quidem repositum. Hoc argu- mentum pertractat Julianus Toletanus Prognost. l.
i
, c. 18, qui ex S. Augustino ita ratiocinatur :
Non tamen contemnenda, et abjicienda sunt corpora defun- ctorum, maximeque justorum, atque fidelium, quibus tamquam organis, et vasis ad omnia bona opera, et sancta usus est Sanctus Spiritus.
Sic vetustissimus co- dex Juliani, quo utor.
Tu, quem venturum sancti cecinere prophetae,
Incorrupta Dei soboles, rectorque regentis.
Quo sine nil magnum Genitor deliberat ingens,
Cujus ad imperium certis mare constitit oris,
Nec licet immenso terris excurrere ponto,
Planaque montanos includunt littora fluctus :
Qui vario stabilem dotasti munere terram
In nostros usus, largus pietate paterna.
Te vade. mortales committunt semina sulcis.
Et novus arenti procedit caespite partus :
Tu manare jubes facundo nectare vites,
Tu gratos epulis hominum, medicosque saluti
Arboribus succos, tu trudis dulcia mella.
Tu servire jubes homini genus omne animantum,
Insuper et gravibus lucos curvescere pomis,
Atque novos reditus nullo de semine nasci.
Tu varios amnes nostro prodesse labori,
Et renovare sacris benedictum fontibus aevum :
Te duce, velivolis patuerunt aequora rostris,
Divisosque fretis lustravit navita portus.
Tu, postquam certis sunt acta elementa figuris,
Ne torpere rudi coelestis machina vultu
Inciperet, vario signasti munera mundum :
Et quidquid coelo radiat, tua dextera finxit.
His aulam Domini placuit contexere signis.
Jam freta ne nullis agerentur inhospita terris,
Assiduumque alacer numeraret navita portum :
Crebra salis tumido defigitur insula ponto.
26. Hic versus, el sequens non videntur hujus esse loci el fortasse corrupti sunt. Sine eis certe sententia belle procedit.
33.
Pro venturae
lego
venturi
, vel
venturam.
37.
Rectorque regentis
, in mendo, ut arbitror, cu- bat hic locus.
39. Explicatus hic locus est in not. ad Dracont. l.
ii
, vers 343.
50. Barthius, lib.
xxxv
Advers. cap. 9, plura verba finita in
escere
non obvii usus profert, et in his
curvescere
ex hoc loco. Forcellinus ad vocabula
barbara rejecit
curvesco.
51.
Reditus
, fructus, proventus. Atque ita hoc nomen scribitur a
redeo
, prima correpta.
Redditus
ergo vix tolerari potest in poetis qui primam licen- ter producunt, ut in
relligio, reppulit.
53. Estne sermo de sacro baptismate? Sic opi- nor.
56. An
sunt aucta elementa?
58.
Mundum
, coelum : quam significationem ex Manilio, et aliis antiquis confirmat Barthius, lib.
xxxv
Advers. c. 16.
59. Expende, num melius sit
dextera pinxit.
61. Barthius, l.
xxiv
, c. 5, ex Graecis ad Latinos hanc elegantiam traductam ait, ul efferati animi barbaros, atque tetros
inhospitales
vocarent, allegatque hunc ipsum versum cum aliis aliorum.
62. Accipe interpretationem Barthii lib.
xlvi
, cap. 16 :
Ne prorsus humanis cultibus inhospita essent freta, et ut assiduum, hoc est, frequentem, crebrum, velut perpetuum portum nauta sciret ubique non deesse suis laboribus, fixit insulas in ponto Creator Optimus Maximus.
Nec tamen insano metuit circumdata fluctu,
Exiguoque fretis innitens orbe resistit,
Te duce confidens, cujus venerabile pactum
Nexum lege pari summumque, imumque perae-
[
quat.
Nec sinit impositos quoquam transcendere fines.
Ac ne plana nimis tellus, vel nuda jaceret,
Vitibus aptandos jussisti assurgere colles
Grandibus, et largos umbracula texere lucos.
Tum ne vastus agat silvis torpentibus horror,
Innumeros foetus proceris saltibus addis,
Incola ne nemori, neu desit praeda petenti.
Tum volucres multas, et mille examina vocum
Mortali harmonia lucis resonare canoris.
Sic annum placuit variis intexere formis,
Et vice jucunda mortalibus addere fructum :
Neu semper prolixa dies nimis ureret orbem,
Neve brevis justum raperet nascentibus ignem :
Ac ne perpetuo quateret labor omnia nisu,
Dat requiem fessis hominum nox roscida curis :
Utque humana salus securum duceret aevum,
Sponte salutares de caespite surgitis herbae.
Has Pater ipse serit nutu, non vomere dives.
Non ego ferrato tegerer si viscera muro,
Ferrea vox, linguaeque forent mihi mille canenti,
Munera cuncta queam vestrae pietatis obire.
Sed pater ille tuus secreta in sede locatus,
Nec cuiquam visu facilis, cunctisque tremendus,
Te misit Dominum terris, vitaeque magistrum.
Et quisquis natum justo veneratur honore,
Ambobus sua vota dicat, vitamque perennem.
Tu casti, rectique tenax, et flectere leges
Post crimen facilis, si quem vecordia praeceps
Depulit a vobis praescripto limite vitae.
Te Genitor nostra paterentur ut ora tueri,
Induit humana facie, membrisque caducis.
Quis tentaret enim fragiles attollere visus,
Si talem trepidis voluisset sistere terris,
68. Suspicor
quidquam
pro
quoquam.
71. Fortasse,
Grandius.
77. Similia habet Dracontius, Satisfact. vers. 247, aliique ibi a me producti.
82. Confer not. ad Draconi. l.
iii v
. 27.
86. Adisis not. ad Dracont. libr.
iii
vers. 552 :
Non si mihi ferrea vox sit.
94. Plura de his ad Dracont. libr.
ii
, v. 690.
96. Scilicet
a limite vitae praescripto vobis
pro
a vobis.
Vel lege
a nobis.
97. Barthius, libr.
xxv
, c. 7, affirmat,
tueor
pas- sive usurpari a Boethio, et ab auctore hujus carmi- nis : quamquam dc hoc certus non erat, cum liber illi ad manum non esset. Si hunc locum innuit,
tueri
hic accipitur pro
intueri
active. Sensus enim est : ut nostra ora paterentur te tueri, Genitor te in- duit, etc.
102. Legam
delicta
pro
directa.
104. Pro
dubias
aliud mallem.
105. Scilicet ut res aliqua insignem tuum ortum redderet.
107. Hic versus et sequens obscuri sunt, et fortasse corrupti. Innuitur, ut puto, perpetua virginitas Deipa- rae, et clarum id est, si vers. seq. legas
ut procul.
Qualis es, ingenti cum torques fulmina dextra,
Praesentemque jubes directa pavescere poenam :
Vel cum placatus campis sitientibus imbres
Dividis, et dubias sulcis producis aristas?
Ne tamen insignem res nulla ostenderet ortum,
Virgine concipieris : non sufficit esse pudicam.
Nec quae nupta queat Domino conjungere fratrem,
Ne procul ex utero contagio turpis abesset.
Mox ubi processu felix maturuit aetas.
Indociles animos monitis servare paternis
Aggrederis, rectamque viam labentibus offers.
Atque ut missa Deo penitus praecepta paterent,
Imperium tu morti adimis, morboque soluto
Desperata jubes apprendere munia vitae.
Restituisque diem coecis, et ne quid inausum
Restaret penitus, quo perfidus error obiret,
Indicis sensum tumulis, et condita pridem
Membra jubes iterum superas consurgere in auras,
Agnoscuntque suum dilecta cadavera nomen.
At postquam legem sectator idoneus hausit.
Ut se mortali coelestis spiritus aula
Exueret, legi intentum, quo cuncta doceres
Pro summo toleranda Deo, recteque perennem
Contemptu mortis sibi quemque assumere vitam :
Sic completa ferens Genitoris jussa, redisti
Ad summi secreta poli, qua lucidus aether
Pigra vetat proprio succendere nubila coello :
Atque ut certa foret pereuntis copia turbae,
Quae praecepta Dei miserandis auribus arcet,
Nec nova defunctos jampridem jura tenerent :
Carceris inferni feralia, libera nobis,
Innumeramque jubes tenebris emergere plebem.
His tantum clausis, quos impia vita notarit :
Et loca poenarum venturis dividis umbris.
Quae tibi non credant, vel quae se credere fin-
[
gant.
Sancte Deus, summique Dei venerabile pignus.
Ad cujus nomen violenta morte fugatae
112.
Missa Deo
pro
missa a Deo
, qualia multa apud Juvencum observavi.
115.
Ne quid inausum
, ex Virgilio, l.
viii
, v. 205, quod et alii imitati sunt.
118. Ut cadaver Laxari.
120. Fortasse respicit verba Christi,
Consumma- tum est
, quae ad calicem passionis pertinent.
126.
Secreta poli
, ut Juvencus, lib.
i
, vers. 210 :
Coeli secreta.
127. Corrigo
succedere
pro
succendere.
130. Animadvertenda est peculiaris hujus auctoris opinio : Ne eos qui jam pridem defuncti fuerant, nova Christi praecepta tenerent, aut ex eis judica- rentur, jussit Christus, loca feralia carceris inferni libera, et vacua nobis, scilicet his qui post Chri- stum futuri erant, remanere innumeris inde ex- tractis et his tantum retentis, quos impia vita macu- laverat. Loca ergo poenarum divisit, et partem his ita retentis reliquit, partem reservavit his qui in Christum non crederent, aut fingent se cre- dere, quia scilicet fidem bonis operibus non tene- bunt.
134.
Umbras
vocat defunctos, phrasi ex ethni- cis petita, sed qua alii Christiani poetae usi sunt.
Pectoribus propriis, alienaque pectora nactae
Exclamant, pallentque animae, jussaeque recedunt
Sicut multa prius de te miracula produnt,
Cum terram, coelumque inter suspensa tenentur,
Obstricto per te quia nil permittitur hosti.
At nunc tu dominum meritis, pietate parentem,
137. Hi sex versus obscuri sunt, et videtur aliquid deesse ad sensum. Sermo, ut arbitror, est de illis, qui cum Christo resurrexerunt, et qui contra in ae- ternis poenis sunt relicti; vel potius de obsessis a daemone, qui per gratiam Christi e cordibus homi- num pellitur, et aliquando etiam justorum corpora obsidet, ab iisque in nomine Christi jussus recedit. Vide Paulinum, Natal.
xi
S. Felicis vers. 230 seqq.
Imperio facilem, vivendi lege magistrum,
Edictisque parem, quae lex tibi condita sancit,
Victorem, laetumque pares mihi Constantinum.
Hoc melius foetu terris nihil ante dedisti,
Nec dabis, exaequent utinam sua pignora patrem!
143. Elogium simile Constantini Juvencus in fine libr.
iv
Historiae Evangelicae adornavit.
145.
Lex tibi condita
, h. e., a te condita.
147. Imitatio Horatii, l.
iv
, od. 2, de Caesare Au- gusto :
Quo nihil majus, meliusve terries - Fata dona- vere, bonique Divi : - Nec dabunt, quamvis redeant in aurum - Tempora priscum.
