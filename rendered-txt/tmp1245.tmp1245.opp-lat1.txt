SANCTI AUNARII , AUTISSIODORENSIS EPISCOPI , EPISTOLA AD STEPHANUM ABBATEM (Ex Bolland., prima die Maii.) HUNC HORTATUR UT VITAM SANCTI AMATORIS CONSCRIBAT.
Dilectissimo atque amantissimo et interno mihi vinculo charitatis connexo Stephano presbytero, Aunarius gratia Dei episcopus, in Domino aeternam salutem.
Tuae nobis doctrinæ multis jam experimentis com­ probata prudentia compulit nos, quamdam tuis humeris imperiosam superponere sareinulam; sed eam quae tibi non sit oneris, sed honoris; nec quæ deorsum iniquo pondere premat, sed quæ potius ccelum usque sustollat. Cognitum tibi est, charissime frater, et quæ sit humanarum mentium diversitas, et quemadmodum in studia contraria non solum inane vulgus, vcrum etiam universa scindatur nobi­ litas. Et quidam quidem prosaico oblectantur stylo,
quidam autem numeris se rhythmisve ac cantibus versuum delectari fatentur. Ergo, ut omnium vetis occurrerem , et nullus suo desiderio fraudaretur, placuit mihi ut vitas beatissimorum confessorum quasdam pede libero describeres , quasdam vero lege metrica impeditas digereres : ob quam rem obsecro unitam niilii tuæ dilectionis amicitiam, ut beatissimi Germani episcopi vitam in versuum qua' litatem, commutare non desistas; sancti vero Ama­ toris prosaica modulatione describas; ut sectatores apostolicæ praedica'ionis effecti, omnibus omnia efficiamur, et nulli quidquam debeamus, nisi ut invicem diligamus. Individuam mihi charitatem ve­ siram divina custodiat pietas, venerabilis frater.
