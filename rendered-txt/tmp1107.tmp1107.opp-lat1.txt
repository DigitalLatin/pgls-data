CONCILII CONSTANTINOPOLITANI ŒCUMENICI II.
CANONES VII ( aa, Chr. 381).
CLXIV. — i. Non violandam esse fidem Patrum trecentorum decem et octo, qui in Nicæa Bithyniae convenerunt. Sed manere eam firmaro, et anathema­ tizari omnem hæresim, et specialiter Eunomianorum, sive Anomœorum, et Arianorum, sive Eudoxianorum
et Semiarianorum, sive Pneumatomachorum, et Sabellianorum, et Marcellianorum, et Photinianorum, et Apollinaristarum.
CLXY. — 2. Qui sunt super dioecesim episcopi, ad Ecclesias extra suos terminos sitas ne accedant, neque confundant Ecclesias : sed secundum canones, Alexandriæ quidem episcopus, quae sunt in Ægypto tantum administret. Orientis autem episcopi Orien­ tem solum gubernent : servatis privilegiis, quæ An­ tiochenae Ecclesiæ Nicænis canonibus tributa sunt. Et Asianæ diœceseos episcopi, Asianam diœcesim tan­ tum gubernent. Nec non et Ponticæ dioeceseos ea tantum quae ad Ponticam diœcesim pertinent, et Thraciæ quæ sunt in Thracia gubernent. Non vocati autem episcopi super diœcesim, non accedant prop-
ter ordinationem, vel alias dispensationes faciendas. Servato autem suprascripto de dioecesibus canone, manifestum est quod ea quæ ad unamquamque provin­ tiam pertinent, synodus provinciæ administret, secun­ dum ea quae in Nicæa definita sunt. Ecclesias autem Dei quæ sunt in barbaricis gentibus, gubernari oportet secundum eam quas obtinuit Patrum consuetudinem.
CLXVI. — 3. Constantinopolitanæ civitatis epi­ scopus habeat privilegia honoris post Romanum epi­ scopum, eo quod sit ipsa nova Roma.
CLXVII. — 4. De Maximo Cynico, ct ejus inordi­ nata constitutione, quæ Constantinopoli facta est. Placuit Maximum neque episcopum fuisse aut esse, nec qui ab eo ordinati sunt in quocunque gradu cleri, omnibus iis quæ ab illo facta sunt infirmatis.
CLXVIII. — 5. Quod ad tomum attinet Occiden­ talium, etiam eos suscipimus qui Antiochiae unam confitentur Patris et Filii et Spiritus sancti dei­ tatem.
CLXIX. — 6. Quoniam multi, ecctesiasticum ordi­ nem confundere et evertere volentes, odiose et ca­ lumniose adversus episcopos orthodoxos qui Eccle- Mas administrant, accusationes quasdam confingunt, nihil aliud conantes quam ut sacerdotum bonam cii­ stimationem contaminent, et tumultus populorum in pace degentium excitent: hac de causa placuit sancto synodo episcoporum, qui Constantinopoli convene­ runt, absque aliqua disquisitione accusatores non ad­ mitti, nec omnibus permittere adversus cos qui Ec-
clesias admimstrant accusationes instituere, neque tamen omnes excludere. Sed si quis propriam qucrc­ tam, id est, privatam adversus episcopum moverit utpote circumventus defraudatusve ah eo, aut injuria aliqua ab ipso affectus ; in ejusmodi accusationibus nec persona accusatoris, nec religio inquirenda est. Oportet enim omnibus modis episcopi conscientiam liberam esse, et eum qui se injuria affectum dicet, cujuscunqne religionis fuerit, jus suum consequi. Si autem ecclesiasticum fuerit crimen quod episcopo intenditur, tunc æstimare oportet accusatorum per­ sonas : ut primum quidem hæreticiś non liceat orLho­ doxos episcopos de rebus ecclesiasticis accusare. Hæ­ rclicos autem dicimus eos qui olim ab Ecclesia ab­ dicati sunt, et qui postea a nobis anathematizati;
præter hos autem, etqui se sanam quidem fidem pro­ fiteri simulant, segregaverunt autem sese, et adversus canonicos nostros episcopos congregationem faciunt. Deinde vero ctiam si qui ab Ecclesia ob aliquas cau­ sas ante condemnati, et ejecti, vel excommunicati fucrint, sivc clerici, sive laici ordinis sint, ne his qui­ dem liceat accusare episcopum, priusquam de proprio crimine satisfecerint. Similiter autem et ii qui accu- sali sunt, ne prius ad episcopi aliorumve clericorum accusationem admittantur, quam se objectorum sibi criminum insontes ostenderint. Si vero nonnulli nec hæretici nec excommunicati fuerint, nec prius dam­ nati vel at quorum criminum accusati, dicant autem se habere aliquam ecclesiasticam adversus episco­ pum accusationem : hos jubet sancta synodus pri-
mum quidem apud omnes illius provinciæ episcopos instituere accusationes et apud eos crimina reo epi­ scopo objecta probare ct arguere. Si vero acciderit provinciales ad correctionem illorum criminum non sufficere, tunc accedant ad majorem synodum epi­ scoporum illius dioeceseos, qui hac de causa convo­ cati fuerint, nec prius accusationem instituant, quam scripto pari periculo se subjiciant, siquidem actorum serie in accusatione episcopi calumniose egisse in­ venientur. Si quis autem spretis his, quæ, ut prius declaratum est, staluta sunt, ausus fuerit vel impe­ ratoris aures obtundere, vel saecularium magistra­ tuum tribunalia, vel synodum œcumenicam pertur­ bare, contemptis omnibus dioeceseos episcopis, hic omnino ad accusationem non est admittendus, utpote
qui canonibus injuriam infert, et ordinem ecclesia­ sticum evertit.
CLXX. — 7. Eos qui ex hæreticis rectæ fi lei et parti eorum qui salvantur, adhærere cnpiunt, admit­ timus secundum subjeclum ordinem et consuetudi­ nem. Arianos qnidcm et Macedonianos, et Sabbatia­ nos, et Novatianos qui se puros et sinistros vocant, et Quartodecimanos sive Quaternarios, et Apollina­ ristas recipimus, dantes quidem libellos et omnem hæresim exsecrantes, quae non conveniat cum sancta Dei catholica et apostolica Ecclesia; et signatos si­ ve unctos primum sacro ungucnto, et frontem, et oculos, et nares, et os, et aures : et eos signantes,
dicimus: Signaculum doni Spiritus sancti. Eunomia­ nos autem, qui una immersione baptizantur : item Montanistas qui hic appellantur Phryges, et Sabel­ lianos qui eumdem esse Patrem et Filium opinantur, et alia quaedam indigna faciunt : aliasque omnes hæreses (quoniam hic multi sunt hæretici, et maxime qui ex Galatarum regione veniunt) quicunque ex his rectæ fidei adscribi volunt, velut Græcos admittimus : ac primo quidem die eos christianos designamus, al­ tero catechumenos, deinde tertio die adjuramus eos, ter simul in faciein eorum et aures insufflando. Et sic instituimus et erudimus eos, damusque operam, ut longo tempore in Ecclesia versentur, et audiam Scripturas a ct tunc eos baptizamus.
