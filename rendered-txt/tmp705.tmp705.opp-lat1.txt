EPISTOLA
ANASTASII AD LANDULEUM, DE SCRIPTURA TRANSLATIONIS PROTOMARTYRIS STEPHANI, QUAM E GRÆCO IN LATINUM VERTIT.
L
anduleo
egregio et Deo digno episcopo Capuano
, A
nastasius
exiguus Apostolicæ
1
bibliothecarius, in Domino salutem
.
1. Quia sancta Ecclesia, cui Venerabilitas tua præesse decenter agnoscitur, beati Stephani reliquiis et memoria celebris et insignis habetur, ac per hoc magno erga ejus reverentiam Sanctitas tua flagrat affectu; ratum duxi, penes Mantuanam urbem Sedis apostolicæ legationis apud Augustos explenda
2
causa degens, Translationem ipsius sacri corporis græce conscriptam, ac ex improviso delatam, latineque nusquam a me ante prorsus inventam, romano dare sermoni, tuæque piæ destinare devotioni : quatenus per hoc et otiositatis a me rancor excluderetur, et latinitas tantorum miraculorum cognitione minime fraudaretur. Accidit autem, ut etiam super hoc a
1 Supple,
Sedis
.
2 Forte,
explendæ
.
præfatæ urbis incolis obnixe rogarer, eo quod illic hujus martyris habeatur templum, honesta qualitate constructum.
2. Suscipe itaque hoc opusculum, et mira quæ pri- mus Christi Domini Martyr atque Diaconus post transitum gessit, quæque forte hactenus ignorasti, comperiens, laudes auctori dignas repende : diemque anniversarium, mei quoque non immemor, in hujus mirabilis translationis celebrationem solemniter age. Sed quoniam tunc temporis ibidem positus sermonem nihilominus quem de virginitate super Anna et Si- meone, imo quem de tribus professionibus Amphilo- chius Iconii præsul habuerat, interpretatus sum, et hunc quoque cum memorato simul opusculo Sancti- moniæ tuæ mittere procuravi. Spirituali quippe nil fere commodius duxi, quam spiritualia offerenda. Beatitudo tua in æternum valeat mei memor, impe- trantibus Dei sedes orationibus suis.
