VICTORINI DE PHYSICIS LIBER.
(Maii Coll. t.
iii
.)
Monitum libro de Physicis a Mato proepostium.
Tres nd hanc commentariorum curandam editio- nem adhibui vaticanae bibliothecae codices; nempe Orthobonianum 328 A. saeculi
xiv
, a quo exscriptus est otth (??)bonianus 3288 B. saec.
xvi
; postremo vati- canum 3546, saeculi item
xvi
, ab alterutro orthobo- niano ferme desumptum : quare lectionum varie- tas in his med(??)is commentariis nulla propemodum est; eaedem autem in cunctis codicibus lacunae, ea dem plurimorum locorum corruptio vel ambiguitas atque obscuritas : caeteroquin orthog(??)aphia paulo vetustior est in illo priore 3288 A, quam videlicet recentiores amanuenses in aliis exem daribus iden- tidem immutaverunt. Porro et codicum continentia eadem cunctorum est, nempe editorum panter ine- ditorumque Victorini scriptorum. Primus occurrit Victorini in Apocalypsim commentarius (seu com- mentarium ut saep(??)us in his codicibus scribitur), cum praevia Hieronymi epistola; quod opusculum sub con-
troverso Victorini Petavionensis nomine extat in ma- gna Lugdunensi Patrum bibliotheca tom.
iii
, p. 414, sqq. Sequuntur Victorini commentarii hactenus ine- diti in eptiolas ad Galatis ei ad Philippenses. Deinde Victorini scribuntur opuscula duo, nempe de illis verbis Geneseos
factum est vespere et mane dies unus;
et contra duo principia Monichaeorum; quorum utrumque primus extulit in lucem Sirmondus. ex herivallensis monasterii codice sumptum : in quo co- dice commentarii quoque latebant Victorini ad ali- quot Pauli epistolis; quos Sirmondus (??)davit qui- dem, et consueto Victorini sti(??)o pl(??)niures atque apertiores dixit (op. t.
i
, p. 345. ff. v); non tamen edidit : sive diversis occupationibus, sive alicujus hominis voluntate, sive alio quovis casu, proh(??)bitus. Attamen in Vaticanis codicibus opusculum contra Manichaeos caret priore capitulo; quod habet textus editus : vicissim vero editus textus care(??) clausula, quam nunc ego proteram. Cessat enim editio
cui est
honor et gloria.
At codices vaticini habent cui est
honor et gloria ab omnibus creaturis, et ante principia atque post fines. Ita ergo ex vero, quod est, provenit et falso esse; ui umbroe de solidis : si enim solidum non sit, neque umbra fit.
Sequitur in codd. commentarius hactenus ineditus in epistolam ad Ephesios. Extre- mum est in codicibus opusculum inscriptum
de Phy- sicis
; quod quidem sub Virtorini certe nomine non est editum; utrum vero alio sub nomine forte extet, ignoro. Milii certe Victorini prorsus. videtur, tum ob stili similitudinem, tum quia in tribus his Vaticanis codicibus, nullum inest scriptum nisi Victorini. Quod si huic scripto Victorini nomen non proponitur, aio id ipsum nomen ne duobus quidem opusculis ni his cod. praeponi, quae a Samondo edita dixi, quaeque Victorini sine duhio sunt. Ergo Victorini scriptum
de physicis
in hoc meo volumine desiderari non sum passus.
DE PHYSICIS INCIPIT LIBER.
I. Rerum omnium conditorem Deum (1) sensus hominum judicio naturali motuque cognoscit. Sed (2) physici res ipsas admirantes, immo stupidi, vi mira- culi (3) caecati, totius creaturae conditorem ipsum obliti sunt. Quidam enim non esse Deum, sed natura a se generari omnia sine Deo, motu audacissimo
(1) Codd.
dominum
, ob male intellectum olim vo- cabuli compendium.
(2) Codd.
scilicet.
(3) Codd.
sui miraculo.
contendunt. Alii et Deum et naturam confitentes, aequalem rerum naturam Deo constituunt : quem quidem vim aiunt (1) fecisse naturae, eo quod ab ipsa usurpando fabricasse docetur : rursus autem violen- tiam pali, ex eo quod ea quae ipse instituit, natura resolvit. His duobus generibus adversantibus sibi, utrisque autem blasphemantibus, respondendum est : et primis his, puto, qui magis sunt audaciores, quos- que diximus negare Deum, qui ex omni creatura sua manifestatur. Quis enim ambigit ordinem, qui in re- rum natura est, ab aliquo esse positum, non a se? cum tempora mensuras et cessionem sibi invicem tribuant : et sol quidem, licet clarior et efficacior sit, et virtutem maximam habens, minoribus sibi lunae choroque stellarum concedat noctu, nec diem ipsam
in eodem spatio possit semper conservare : sidera et luna id ipsum quod habuerunt spatium potestatis ad– mittant : ver, autumnus, hyems, et aestas praefinito spatio ordinali sperentur et veniant. Et ipsis tamen temporibus aliquotiens vis infertur, ut non id agant semper quod speratur; sed prohibente aliquo, mo- dum excedant. Quid oportet de mari, de fluviis, de terra, montibus caeterisque elementis, aut quae ex his nascuntur frugibus, sermonem protrahere? Acceda- mus nunc ad ea quae promissa sunt.
II. Ipsa creatura aliquem fabricatorem sui enun- tiat : nec enim ipsa, sibi generando, se rursus absu- mit; cum aliud sit propositum faciendi, aliud absu- mendi : et si rerum natura a se totum semper profe- rebat, totum quoque conservasset; maxime cum aeter-
nam naturam dantes et sine initio, aeternam quoque illi virtutem dare cogantur : quae virtus cum in his quae generat invenitur, et ea quae generantur aeterna, et sine initio esse neccsse est : quod quotidiana re- rum natio falsum esse comprobat. Et si dicatur sem- per esse res ipsas, ideo quia sihi invicem succedunt; tamen in singulis definitio nationis et resolutionis os- tendit, singulis quoque in hoc vitio coartatis, per ipsam singularitatem omnibus vitium coaptari (2). Ita omnia nec sine definitione esse possunt, quae facta sunt : incipiunt enim et consummantur, cres- cunt et decrescunt. Ex quibus omnibus invenitur ali- quis, qui vim infert naturae, ut semper id ipsum vi- tium patiatur.
III. Cognito itaque de rationibus ipsis physicis,
quibus etiam sensus humanus semper confitebatur; nunc ad eos respondendum est, qui talem condito- rem ponunt ita indigentem, ut non de suo fabricaret, sed alienum usurpando; ui non tantum indigens sed etiam injustus inveniatur. Quid enim illi cum aliena materie, si suam potuit habere? Ita coacti videntur confiteri Deum; non tamen intelligere Dei virtutem, neque mirari eum, qui tamquam homo ex materie
(1) Codd.
ei.
(2) Codd.
coaptatur.
propositu fabricaret. In tantum dignitatem ejus, ut putant, deponunt, ut ipsi materiam aequalem Deo per nativitatem efficiant, quae vim patiatur ab eo et factat. Patitur enim, quando generat; facit, quando dissol- vit; et uterque in irritum ducuntur. Deinde ub his postulandum est, si nativitatis suae uterque proprie- tatem conservant? Nam (1) si vincitur Deos, suam propriam in nativitate virtutem perdidit. Rursus materia si a Deo reformatur, nativitatis formam amisit. Postea cum coepto opere id egit quod num- quam (2), ita ut coacta a fabricatore generet; ad tempus virtutem aliquam accepit ab eo in proferendo. Quod si accepit quod non habuit, jam aeternitatis potentia excluditur per virtutem quam accepit. Propter quod rogo unde probatur innata quae in forma
nativitatis suae non permansit? Nec in virtute nec in eadem potest esse substantia, quae mutatur virtute, c(??)lore, forma, qualitate, viribus omnibus : innata esse non potest, quae tot vitiis et necessitatibus suc- cumbit. Quae cum est et probatur non innata, reli- quum est ut, id quod est, nata factaque cognos- catur.
IV. Quam quidem nec plurimi dii, sed unus fecisse dinoscitur. Non enim propter diversitatem rerum aut virtutum plurimos esse ratio permittit deos; cum in una terra diversa genera herbarum, frugum, arborum, gignuntur diversis corporibus procreata, diversis co- loribus ornata, diversis virtutibus roborata. Nempe et anima nostra cum una sit, diversas artium machi- nationes, disciplinarum doctrinas, formas instituto-
rum, numerum mensurarum, sonorum elatione-, re- rum effectus, cogitationes, judicia rationum, consti- tuit. Quod si in tam minimis rebus nui substantiae (3) tot rerum effectus conceditur; quanto magis illa di- vin tas harum ipsarum rerum genitrix (4) una esse cognoscitur, quaodo tantae majestati diversitas rerum neque vim inferre, nec auferre potestatem potuerit? Deinde interrogandum quibus generibus plurimos indu cunt deos utrum ne omnium omnes creatores, an (5) singularum rerum? Conditores omnium esse non pos- sunt quia sufficit unus, ut dictum est. Quod si plurimi dii hoc agere existimentur, omnis (6) inferre necesse est singulis rebus quod donant. Unde imper- fectum est quod ab uno infertur; deestque materiae caeterorum illatio, quia non sufficit id quod accepit ab
uno. Et jam materia melior, quae omnium virtutes sola in se susceperit.
V. Deinde non singulae res ab omnibus constitutae probantur : non ex iisdem subsistit lapis, quibus et arbor; neque arbor, ex quibus pecus; nec piscis ge- nus, ex quibus ferae; nec serpentes, aut belluae, ex quibus homo : sed necesse est minus et amplius ha- bere confiteri. Unde non singulorum omnes condito–
(1) Codd.
Jam.
(2) Subintellige
egerat
vel
egisset.
(3) Codd.
una substantia.
(4) Ita codd.
(5) Codd.
aut.
(6) Ita cod. pro
omnes.
res esse noscuntur, neque in omnibus regnare. Cum non omnibus contulerint; nec non diversis generibus illatis, neque omnibus aequalibus (alterum enim ab alio differt) necesse est eos minus et amplius inferre, cognosci. Ex qua illatione major minorque per po- testatem suam invenitur : quae distantia divinitatem nativitatis unam constitutam omnibus esse non con- cedit : ex quo ad unum iterum innativitas pertinet, caeteris exclusis ab innativitate : unde natos esse necesse est. Jam quoque nati, non a se, id quod sunt, habentes; neca se virtutem habere, sed datam, com- probatur. Quod si a se non sunt, data quoque potes- tate utuntur; quemadmodum omnia fecisse dicentur, ipsi creaturae esse manifestati (1)? Et haec quidem omnia attingunt, si in singulis omnes conferant.
Quod si non omnes, sed singuli singula regant, ne- que utatur alter alterius creatura, sed concidatur to- tum saeculum, singulis singula opera sua ad se trahen- tibus ac defendentibus, nec nos ipsi alterius creatura uti permittamus, et quemadmodum animantia vivere possunt discreta singula a caeteris? Quod si ob con- cordiam bonitatis suae permittunt ipsi quidem imbe- cillos, qui nisi per alterius creaturam stare suum (2) facere non potuerint; nec ipsi suum (3) regunt, sed usus. Quod si usus detinet, ille non regit; ex quo non esse cognoscitur.
VI. Ac mundus ipse horum hominum insaniam com- primit, creatorem, rectorem, gubernatorem, dispen- satorem suum ostendens. Quis enim pluvias alienis immittens, suae operationis aliena enutrit? Quis tem-
porum nocivas contrarietites, temperie interposita, ad utilitatem omnes sociavit? ventorum flatus, ani- mationis causa, nascentium creationibus subminis- trat? Deus (4) quidem ex omni creatura dinoscitur, sicut scriptum est :
Coeli enarrant gloriam Dei, et ope- ra manuum ejus annuntiat firmamentum.
Hic rerum omnium conditor, rector, gubernator, dispensatorque reperitur : quo cognito, prava contentione quidam, infirmitate animi sui ordinem rerum non comprehen- dentes, nec hoc ipsum intelligentes, quod nesciunt, calliditate animi causas ingerunt Deo; aut non ita fieri debuisse dicentes, ut caderent; aut ex eo quod cadunt, ignorantiam ei vel malitiam adseribendam. Fecit enim ut sint : quod si evenit, ut non sint; aut ignoravit faciendo quod evenit; aut sciendo, volens
liberare non potuit; aut cum possit, tradidit per ma- litium. Quorum neutrum ad divinitatem admittitur : nec enim fas est nescisse futura divinitatem, nec vo- lentem liberare non potuisse, nec malitiam adscribi : qui voluit et fecit, ex eo quia voluntas faciendi, exclu- dit malitiam negligendi. Quibus sublatis, tertium cri- men iniciunt impossibilitatis Deo Quae omnia expli- canda sunt. Nec enim malus est, qui voluit et fecit.
(1) Hellenismus.
(2) Sic loquitur ferreus Victorinus, a caeteris scriptis suis minime dissonans. Intellige autem
essen- tiam efficere non possent.
(3) Subintellige
stare
, id est
essentiam.
(4) Codd.
quis
, pro
Deus.
et quia volens fecit. Qui potest omnia, aut potest quae vult, non erit imbecillus, ita nec ignorantiae subjectus : qui cum semper sit, sine eo fotura ficri non possunt.
VII. Jam ergo causam rerum requiramus, ne diu protrahendo sermonem, locum erroris seductoribus permittamus. Fecit omnia ut sint : sine dubio profi- temur. Evenit ut non sint : nec hoc negare possumus. Sed in eodem contraria esse non possunt, ut simul esse et non esse voluntati ejus contingat. Quia si fecit ut sint, semper vult ut sint : et si vult ut non sint, desinit id velle, quod volebat : quod qnidem vitium in Deum cadere non potest. Duabus vero personis in causa constitutis, conditore et condito, cum conditor est alienus a crimine, superest ut id, quod condi-
tum est, suae laesionis ipse sit causa, nec potuisse sine aliqua culpa ad id cecidisse ut non sit. Rursus si culpa conditi voluntatem Dei evacuavit, fortior ipsa culpa quam conditor : ideoque renasci necesse est, ut ad ipsum venientes quod fuimus, id quod evenit per culpam, evacuemus; et vincat Dei volun- tas, quae fuit ni simus. Inde ob culpam damnati re- vocamur, justitia Dei permanente eadem et virtute : justitia, in quo judicat; virtute, in quo revocat : non prohibitus salvare, qui potens est ut ex eo quod ce- cidit, possit revocare id quod ipse fecerat ex nihilo : et qui fecit ex nihilo, multo magis revocabit ex ali- quo : et cum judicio justo damnatum dicto Dei cade- ret, item misericordiae ejus dicto resurgat : nec ex- cluditur revocare, qui semper est; et potentia ejus
obtemperans voluntati, justitia potentiae : at potentia perficiente, id agit quod velit, tempore qno vult, immo tempore competenti. Nec oberit ejus potentiae mors damnationis; nec damnatio vincit propositum volun- tatis; sed misericordia ejus non inanis; nec sine ratione gratia renovandi; his enim datur qui petunt, sicut damnati sunt non petentes.
VIII. Ea causa fuit non indulgendi primis peccan- tibus, quos cum interrogatione sua ad poenitentiam provocans, suam salutem vidit repellentes, damnavit. Eos autem, qui ex his nati sunt, quique ad ipsum confugerunt, miseratus est. Etenim justum est volen- tes et poenitentes, ad eum qui potest praestare, con- fugientes impetrare : Ingratos, renitentes, facti sui Culpam ingerentes Deo, damnationis causam sibi
constitutos, dimittere. Ea justitia dari gratiam istam protoplastis non permisit : non ipse noluit prae- stare qui damnat. Ipse fuit et ante, qui modo est, et erit : qui nunc bonus, et ante bonus : qui nunc mi- sericors, et ante misericors : in eo semper perma- nens, qui est immutabilis : quem cum damnavit ob culpam, culpnra Ipsam dinoscere (1) necesse est, quam de physicis rationibus iterum inquiramus. Ho- mo factus non ut aliquid conditori suo praestaret (2), sed ut ipse saeculo potiatur, ex melioribus constitu- tus, merito rationabilis est effectus : et hoc ipsum
(1) Codd.
miscere
, pro
dinoscere
.
(2) Id est non factus ut Deo utilis esset, qui nul– lius eget.
creaturae ratio expetebat, ita ut diversis in saeculo conditis, et ex omnium elementorum conversione constructis, hic qui melior est omnibus (1), caetero- rum habeat potestatem : non tum immemor sui crea- toris; sed subjectus dominio per mandatum, caetera subjecta sibi teneat. Subjectio autem istius, qui ra- tionabilis est, legem requirit, ne sit ipse omnium deus liber a lege : quam legem postulante ratione, in quibus danda esset, oportet pervidere. In his dan- dam esse legem ratio edocet, quibus positus (2) fruc- batur. Quod cum cibus tunc datus maxime invenia- tur, in hunc datam esse legem ratio poposcit, in hunc peccasse declaratur.
IX. Nunc nobis investigantibus causam, huc usque ratio deduxit. Caetera (3) cujus cibi, cui usui, in
quem modum lex data sit, nobis requirentibus, his- toria necessaria est quae conveniat his physicis ra- tionibus jam a nobis investigatis : quae cum nulla sit alia praeter quam didicimus in divinis scripturis, ipsis physicis rationibus in eamdem nos ipsam inducenti- bus, requiramus si consonat legem positam esse homini abstinere se ab una arbore, caeteris largiter fruentem. Edocet scriptura hunc, transgresso man- dato, morte esse multatum : quod quidem graviter quidam accusant, legem dicentes datam quae non potuit custodiri; ipsum praescium futurorum hoc de- disse mandatum, quod sciret eos non conservatu- ros; hujus abstinentiam cibi mandasse, cujus de- siderium superaret mandatum. Multa quoque alia causae esse contraria : aut enim debuit non dedisse,
aiunt, hoc mandatum, quod dedit sciens non ob- servaturos : aut hanc arborem non interposuisset, tamquam offensionem mandati. Licebat enim in cae- teris Jubere, in quibus desiderium non cadebat, aut hoc dare praeceptum, quod posset homo conservare. Quod si non poterat auxilio suo tueri ne peccaret, invalidus : vel non permitteret tentantem acce- dere, cujus persuasione incidit in culpam. Nunc vero simul omnia contraria : et faciendo talem, operatus est eum vincendum; et arborem plantavit nocivam; et in hac dedit mandatum, quod non observaturos esse sciebat; et sua praescientia providens peccatu- rum, dimisit, et adversarium accedentem ad ever- tendum hominem non prohibuit; et iracundia motus, quem ad vitam posuit, ipse damnavit ad mortem.
Nunc vero liberaturum dicitis venisse, passurum pro eo, qui tunc temporis noluit indulgere. Hujusmodi verba inania suae mentis inertia proponunt; quibus omnibus respondendum est.
X. Et legem quidem dari oportuisse jam probavi- mus recte : illum Deo per legem esse subjectum, cui fuerant tanta subjecta. Hanc legem non gravem, ut aiunt, Immo levem et facile custodiendam docemus. Cum enim omnibus frueretur, ab uno jussus est absti- nere. Quod si uno tantum uti, caeteris interdictis, jus- sus fuisset, nonne justum vobis videretur, custodire
(1)Codd.
ab omnibus.
(2) Ita codd.
(3) Ita codd. pro
coeterum.
mandatum ejus, qui dedit licentiam fruendi? Hoc tamen non fecit ipse qui dedit; quod etiam ipsum esse possibile declaratur. An non (1) etiam In hoc mundo, propter laesionem mortis aut morbi, a plu- rimis abstinemus? Ita possibile mandatum ostendi- tur. Quod si hoc possibile, quanto possibilius fruen- tem omnibus, ab uno se custodire? Et quomodo lex dari potuisset, si non vel in uno conceditur impe- rare? Quia ergo debuit lex dari, debuit autem in his quibus fruebatur dari, in his ipsis data esse recte dinoscitur. Non tamen offensio fuit arbor, nec in al- teram magis quam in istam debuit mandatum trans- ire : quoniam in quacumque fuisset positum manda- tum, etiam in eadem ipsa desiderium sequebatur. Et non arbor occasio (2) fuit desiderii, sed ipse sibi
auctor, qui voluit desiderare. Nec querela nunc exis- tat cur voluit, cum habuerit sui potestatem rationa- bilis constitutus. Ipsa quoque lex expetit hanc potes- tatem sui habere, cui ponitur; non habenti enim agendi potestatem, lex vacat illi : et si ab aliquo na- turaliter conclusus, ab eodem ipso lege posita videa- tur arceri, non prohibito magis lex datur quam sibi qui regit conclusum. Ergo competenter data est sui potestas : qua competenter data usus homo in quo non habuit potestatem, merito damnatur.
XI. Jam praedicta a Domino sententia transgressio- nis, etiam auxilium illi fuerat datum (3) ut sciret et quid deberet cavere, et quid passurus esset ex negli- gentia, si non cavisset. Nec invalidum fuisse natura. Serpente enim ad persuasionem mulieris aggrediente,
ubi voluit vicit mulier; et in exordio verborum men- dacem eum intellexit et repulit, sicut ait Scriptura :
Et dixit serpens mulieri : quid utique dixit Deus ab omni ligno non edetis, quod est in paradiso?
mendacio fallere credens; etiam oblitam divini mandati existimans. Cui statim respondens expulit ita. Et dixit mulier ser- penti :
Ab omni ligno, quod est in(??)paradiso edemus; de fructu autem ligni, quod est in medio paradisi, dixit Deus : Non edetis ex eo neque attingetis eum ne moriamini.
Ju- dicio maximo (4) divinam jussionem praeferens : quo convictus, ad aliam machinam se transtulit,
non morte moriemini, dicens : sciebat enim Deus, quo die mandu- caveritis de eo, adaperientur vobis oculi, et eritis tam- quam dii, scientes bonum et malum.
Unde cupiditate deitatis habita (5), id quod ante providebat, jacta-
vit (6); jam aliud videns ex concupiscentia, quam quod videbat. Tunc enim ait mulier, quia bonum est lignum in esca, et quia placet oculis; ex desiderio videns, non judicio mentis; ita ut antequam mandu- caret, bonum in esca esse pronuntiaret : et non na- turalis aspectus arboris nec usus attraxit, quam prius videndo, abstinebat; sed desiderium deitatis illexit.
XII. Nec requirendum est quare permisit tentari,
(1) Codd.
aut non.
(2) In margine corrigitor
causa.
(3) Notemus de gratia Dei auxiliante doctrinam an- tiquissimi auctoris Victorini.
(4) In margine glossa
sapientissime.
(5) Codd.
magis.
(6) Nempe
abjecit.
quem (1) futuri scientia praedita auxilio suo tutatus erat ne falleretur. At ille oblitus salutis suae, at- que immemor dictorum Dei, mulieris persuasiones praeponendo, deceptus est. Haec participem utique peccati virum suum effecit. Ad haec vir suus sine interrogatione accepit et sumpsit (2). Et ipsa enim comedit, ait scriptura, et dedit viro suo, et man- ducaverunt. Inde damnatio justior, et judicium mor- tis accessit; ut admonitus, non observaverit; et vocatus ad poenitentiam, non solum repulit, sed etiam facti sui culpam Deo imputavit, dicens : mu- lier quam dedisti mihi, haec mihi dedit, et mandu- cavi; rerum esse Dominum peccati, quod dedit mulie- rem, adscribendo : cum maxime portionem exiguam corporis sui sciens, cui et nomen dederat, non de-
buisset subjacere, undique sibi subjectam sciens; Se quoque auctorem corporis, ortus, procreationis, etiam nominis ipsius, agnoscens : quam cum sibi praeferre non deberet, multo minus (3) domino Deo qui mandavit. Tot criminibus una sententia data est. Non tamen motus iracundia judicavit, ut dicunt : nec enim hoc vitium in Deum cadere potest (4), ut pas- sibilis videatur, ut excitatus iracundia conditionem mortis inferret. Is enim iracundia provocatur, qui ex peccato motus sententiam dicit : at qui ante delictum facti judicium promulgavit, non potest dici iratus fuisse, qui monuit; cum admonitio non iracundia sit, sed defensio.
XIII. Deinde in ipso eventu qualem sententiam dederit videamus. Eum qui manducavit, ut sit aeter-
nus, ut Deus id ipsum judicavit damnando; ne fie- ret, quod quidem homo futurum existimavit : et cum omnis esca ad roborandam substantiam pertinet, hoc utique alimentum ad dissolvendam substantiam profuit. Ita nec tunc infensus praedixit, qui monuit, nec postea damnavit iratus, quod homo praesumpse- rat, dissolvendo. Nec tamen invidia prohibuit man- ducare, nec invidia abstulit deitatem, vetando qui- dem cibum, qui laedebat : nec enim oportuit scire malitiam, qui se ab ea non posset observare. Mali autem cognitio ex praevaricatione mandati; in quod non ceciderat, si non manducare voluisset. Sequen- do enim Dominum sine discretione, bonum ipsum reperiebat : praetereundo mandatum, sibi conscius, malum cognoscebat. Igitur mandatum sequi simpli-
citer, bonum est : amplius desiderando praeterire, malum ostenditur. Diffidendo enim dominicis dictis, praeceptum praeteribat. Jam quoque boni et mali notitia esse coepit, cogitando quod fecerat. Hac (5) implicatione eum liberabat mandatum. Igitur ra- tionibus indicantibus, sui mali conscius fugit; et a summa sapientia in tantam stultitiam redactus est, ut
(1) Sermo jam est de Adamo.
(2) Id est
manducavit.
(3) Nempe
victa
Eva. Est autem hellenismus ab
έγομένη
.
(4) Scilicet quatenus vitium est. Caeteroquin lege- sis Lactantii hac super re doctrinam in opusculo de ira Dei.
(5) Codd.
hoec.
putaret se celando sub arbore Deum omnium condi- torem posse latere, cui et arborum omnium frondes et herbarum comae numeratae sunt; quique de nobis dixit etiam capillos nostros esse numeratos. In tan- tum malum incurrit is qui coepit habere scientiam mali et boni! Tanto malo Deus liberabat eo tempore quo prohibebat!
XIV. Nunc patefacto quod non invidia prohibuit manducare, snperest ostendere quod nun invidia abstulit deitatem : quod tamen facile comprobatur eo quod redditam demonstramus. Nam ab initio crea- tionis usque ad damnationem mortis, recte omnia Deum fecisse cognovimus. Videtur tamen Dei pro- positum factum hominis exclusisse; cum ipse fecit ut sint; evenit autem non ut sint, ob culpam. Quod
si in tantum res steterit ut non sint, victum est ejus propositum qui fecit. Adquin (1) si revertitur, con- citur peccatum ex revocatione, et in id ipsum resti- tuitur res, ad quod facta est; ut vincat Dominus facti hominis, et non vincatur. Et possibilitas ejus etiam hoc requirit ut omnipotens ostenderetur. Si enim est aliquid quod non potuit, possibilitas ejus diminuta excludit omnipotentiam : omnipotentia autem omnia praevalet : et cum omnia praevalet, etiam in hoc ipso praevalere necesse est, ut qui fecit ex nihilo, revocet ex morte.
XV. Oportebat itaque reverti nos ad id quod fui- mus. Sed quemadmodum, requiramus. Damnatus est ille primus ingratus, qui vocatus ad poenitentiam, non obandivit. Vixit tamen postea tempus aliquod
post sententiam, eo quod praesentia sua Deus provi- debat ex his ipsis justos esse procreandos : neque justum erat mox solvi, quod spem justos habuit ge- nerandi : et qui justi generantur, non naturam pec- casse, sed voluntatem, ostendunt; cum isdem (2) pa- rentibus constituti servent ipsi mandata : nec natura- lis substantiae pars voluntas, sed motus; motus tamen tamquam index (3) cogitationum aliquo sociando (4). Hi vero justi, de quibus diximus, isdem parentibus in natura; moribus eis dissimiles, poenitendo. Ac jus- titia deposcit non poenitentiae, praeterire; donare poenitenti. Poenitentiae ordo ita procedit, ut habeat effectum, per quem placendo Deo, de possibilitate ejus sperando, gratiam petat. Petitio in absolutio- nem (5) suum creatorem vocat; nec alium sequitur donare revocando, nisi eum qui fecit. Si enim ipse
fecit ut sint, evenit autem ut non sint, melior erit qui reparat in aeternitatem, quam ille qui fecit quod cecidit. Ergo ipsum renovare, expetit (6) Deo crea- tori; quique fecit ex nihilo revocat etiam ex mortuo. Hic invocatur ut praestet docturus, quemadmodum gratia praestanda conservetur, ne tam magnum do- num amittatur : iterum sic ut sentiens humo se libe- ratum sententia praesentis, sicut ante damnatum, dis-
(1)
Adquin
pro
atqui
.
(2) Ita codex antiquior pro
iisdem
.
(3) In codd. videtur
judex
.
(4) Ita prorsus codd.
(5) Codd.
absolutione
.
(6) Id est
competit.
tet conversatione, qua usus, imitando Deum, veniat ad deitatem; et quam ante sibi usurpatam per arbo- rem esse putavit deitatem sine Deo, hanc ipsum ac- cipere possit a Deo. Quia et
ego dixi, dii estis et filii excelsi omnes; vos autem sicut homines moriemini, et sicut unus de principibus cadetis.
Hic qui queritur amisisse eos, quod dixit; nec ante livore abstulisse deitatem comprobatur : et qui questus est, id ipsum donare venit, quod amisimus, rogatus; ostendendo se, alloquendo, donando, revocando.
XVI. offendit tamen aliquos, quod in corpore : cum non aliter visus esset hominibus, nisi corpore; neque sui conservationem videre possent, nisi corpore : imo nec aliter a damnatione mortis liberare debuit, quam corpore; ut istud ipsum (1) liberatum osten-
deret, quod perierat. Sed quemadmodum, videamus. Mulier prima peccavit : peccavit autem cum esset virgo. Haec causa fecit postea natos omnes esse morta- les. Virgo enim excepit sententiam, qua cum morta- lis esset effecta, mortales caeteros procreavit. Per hanc virginem mors dominata est. Propter quod per vir- ginem debuit venire qui vitam donaret. Mortis occa- sio ingressa per lignum, sed mulier ex latere viri. Ideo ligno latus Domini percutitur, ut et pro muliere patiatur. Et non totum latus mulier, sed portio late- ris : una enim ex costis sumpta, aedificata est. Ideo non omne latus aperitur, sed locus ipse lateris sti- mulatur, unde accepta est. Spinas et tribulos sen- tentia damnationis terra produxit : ideo spinis et tri- bulis coronatur : spinarum substantia, maledictam.
Erat corona forma victoriae : itaque per quae coepit esse peccatum, per haec transeundo Dominus trium- phavit.
XVII. Humana inspicientibus impossibile videtur esse quod dicitur, ut qui nasci debuit, contra natu- ram nasci praedicetur ex virgine; cum hoc in hu- manam rationem non cadat, ut proter caeteros ita nasceretur, et sit ex matre filius sine patre : cum ta- men maxime hoc ei conveniat, ne terrenum patrem habeat qui habet patrem coelestem. Nec negare pa- trem suum venerat, ut ex alio nasceretur; sed quod deerat in natura gignentis (2), mater ei sit virgo. Nec sub ista conditione nostro generationis teneri debe- bat omnium procreator; cum etiam primi auctores non ex coitu sint generati. Multa quoque genera sunt
in saeculo gignentium quae sine conjugio clam multis modis generantur. Conceptus vero ratio, cante inspi- cienti, possibilis. Ex spiritu sancto praedicatur natus esse qui sanctus est; nihil incredibile. Sed Inquinari sanctitas ejus videtur ex permixtione; cum non sit permixtio. Interroganti enim virgini et causas con- ceptionis requirenti, angelus Gabriel ait :
spiritus sanctus superveniet super te, et virtus altissimi obum- brabit te :
nec utroque commixtionem nominans; sed superventu spiritus, virtute altissimi, coagulatur na- tura; ut quod in aliis semen efficit, adjungendo sanc-
(1) Codd.
ipsud.
(2) Codd.
gignantis
heic et infra.
tius, ut decet Deo, per incontaminatum corpus virgi- nis nasceretur.
XVIII. Nec incredibile hoc cognoscitur, cum in ipso saeculo sic constringi plurima cognoscimus; cum mare transeuntibus Judaeis virga percussum, violen- ter quidem mare dividitur; undas vero ventus, spiri- tus mundialis, constrinxit, ut Scriptura demonstrat, quae sic dicit :
Extendit Moyses manum super mare : et induxit Dominus mare in venio austro valido tota nocte : et fecit mare siccum;
non utique evacuatum aqua sed constrictum. Dicit enim :
et divisa est aqua; et intra- verunt filii Israel per medium mare persiccum; et aqua illi murus erat dextra atque sinistra.
Ita constrictum docetur quod per austrum effectum est. Nec non et propheta psalmographus David de hoc ipso signo in-
terpretando ait :
disrupit mare, et trajecit eos; statuit aquas sicut utrem.
Ac siquis per infirmitatem animi sui, duritiam cordis sibi parando, probamentis istis non credit, vim ventorum inspiciat, et auras mun- diales hoc ipsum operantes intelligat, quae pluvias decurrentes in stili cidiis ita constringunt, ut in ipsis lapsibus glacientur. Quid oportet enumerare caetera quae ex uvido constituta, supradicta vi assolidantur? Nec diu morari necesse est, cum plus adsertionibus nostris rerum clament effecta, quae cum Deo insti- tuente eveniunt in natura, quanto magis in adventu suo tam necessario, in conformationem adsumendi corporis per spiritum sanctum stringi potuit corpus virginis, de quo fluere sperabatur?
XIX. Quod quidem (1) aliquibus immundum esse
videtur, recte autem inspicientibus ita mundum pro- batur. Ante corporis fluxum pars adhuc corporis con- stituta, totoque commixta atque concreta, nomen immundi non recipit cum vivit. At cum (2) defluxe- rit, et ex illo mortuum effectum fuerit, tunc immun- dum et mortuum; quod jam alienum est a natura, neque vivificari potest : quod dum in natura est, concretum et coagulatum generat, non immundum. Ita nec immundum illud fuisse, veritas invenit. Quod si et immundum dicentes patiamur, nec sic tamen contaminari sanctitatem ab immundo potuisse decla- ratur : cum solem, quem creaturam ejus negare non possumus, sic immunda sordium, seminas paludium, putredines coeni, astringere videamus, ut cum vim suam per radios super haec emittat, non tamen pol
luatur. Quod si in his sordibus non polluitur crea– tura, multo minus (3) in vivo (4) sancto, quia (5) corpore divinitas ipsa non polluitur.
XX. Nunc manifestata necessario (6) sancta et in- contaminata nativitate per corporis formam, in qua adesse salutis nostrae
ratio
poscebat, superest ut probetur cur ad similitudinem nostram parvulus na- tus creverit, esurierit, manducaverit, sitierit, caete- raque officia corporis susceperit, ita ut et mortem, et
(1) Codd.
quoddam idem
.
(2) Codd.
adquin
.
(3) Codd.
magis
.
(4) Ita codd.
(5) Codd.
que
.
(6) Codd.
necessaria
.
tam turpem mortem, pateretur : post quam mortem (quod incredibile est repugnantibus) sepultus, resur- rexisse dicatur. Et quidem qui in carne veniebat salvator carnis, quod nostram debuit suscipere non alienam, manifestum est : aliena enim suscepta, salus ad nos non pertinebat. Nostra quoque sluscepta carne nasci parvulus debuit ex virgine : nec enim virum consummatum per virginem nasci oportebat, quod sic docetur. Dicebatur natus, natus tamen non pro- babator : quomodo enim vir consummatus nasci per virginem poterat? ut quem parvulum non creditis natum, multo magis virum editum non crederetis.
XXI. Parvitas tamen ejus quam divina sit, agnos- camus. Conceptus est homo, sed sine origine humani seminis. Natus est sicut homo, sed ex virgine, quod
est sanctum. Ignobilis et deformis, sed gloriosus : in natura infans positus in cu(??)is, sed rex ab angelis, et filius Dei nuntiatus : salvator humani generis, coeli terraeque sociator gloriae. et pacis effector. Hoc aper- tissime pastores edocentur. Scriptum est enim ita :
Factum est autem cum essent illic
(dicit autem in Be- thleem)
impleti sunt illi
(id est, Mariae)
dies ut(??)pareret; et peperit filium suum primogenitum, et obvolverunt eum et collocaverunt illum in proesepio, quoniam non erat locus in stabulo. Pastores autem erant in regione illa pernoctantes et custodientes nocturnas vigilias su- per greges suos. Angelus autem Domini stetit, et claritas circumfulsit illos, et timuerunt timore magno : et dixit illis angelus, ne timueritis; ecce enim annuntio vobis gaudium magnum, quod est omni populo; quoniam na-
tus est vobis hodie salvator, qui est Christus Jesus in civitate David. Et hoc vobis signum : invenietis infan- tem involutum pannis et positum in proesepio, Et subito facta est autem cum angelo multitudo exercitus coeles- tium laudantium Deum et dicentium gloria in excelsis Deo, et pax in terra hominibus boni decreti.
Unus an- gelus enuntiat nativitatem, quod hic, qui parvulus erat ante saeculum natus est nobis hodie, quia ho- minibus esse tunc coepit. Ac ne eorum rex tantum annuntiatus videatur, quibus dictum est
natus est vo- bis hodie
angelorum exercitus concurrit, et dicit
glo- ria in excelsis Deo, et pax in terra hominibus boni de- creti.
Apparuit haec ejus gloria in coelo, et pax in terra hominibus boni decreti ab angelis nuntiatur. Utrum nostrae infantiae similis videntur, advertitis
an (1) non?
XXII. An mirum est angelos regem enuntiasse, quem sciunt Magi quo(??)ue in terra longinqua positi? Cum signum illis apparuisset e coelo, et intellexerunt natum, et diu quaesitum adinveneruni, inventum ado- raverunt. Cujus stellae signum caetera stellarum praei- bat insignia : stella enim quae nativitatis dominicae index fuit, non ut caeterae lucebat in tenebris, sed per diem refulgebat in sole; et sole et die in splendore superato; non quasi quae fixa esset in coelo, sed prae- cedens specie mira magis ad inquisitionem Domini pergentibus viam in itinere demonstrabat. Denique
(1) Codd.
aut.
ibi supra domum constitit, ubi esse quem annuntia bat, ostendit. Quod scriptura testatur :
Nato autem Jesu in Bethleem Judoe in diebus Herodis regis, ecce Magi venerunt ab oriente Hierusalem dicentes, ubi est qui natus est rex Judoeorum? Vidimus enim stellam ejus ad orientem, et venimus adorare eum
. Quem par- vulum Magi cum vidissent adoraverunt ut regem, ut hominem, ut Deum; et munera obtulerunt, e quibus muneribus etiam passurus denuntiabatur. Thus enim obtulerunt ut Deo, aurum ut regi, myrrham passuro. Talis infantia divina cognoscitur, nutritur, et educa- tur! Sed sine ductore omnia sciens. Mirantur hoc Judaei cum viderent litteras scientem sine doctrina; dicentes :
Quomodo iste litteras scit, qui non dedicit?
Quod sciret, confitentes; et quod non didicerit, non
negantes : unde tamen hoc haberet, non comprehen- dentes. Judaeorum doctoribus cum loquitur, doctor doctorum invenitur. Qui cum adhuc parvulus fere annorum XII sederet in medio magistrorum, doc- trinam ejus cum stupore mirabantur doctores. Ita enim Scriptura dicit :
Et omnes, qui audiebant eum, admirabantur prudentiam ejus et responsa.
Haec scrip- turis probantur, physicis vero rationibus amplius in- venitur : Deus enim in homine natus, talia insignia infantiae suae debuit demonstrare.
XXIII. At vero causam adventus ejus si requiras, hominem iterum apparere oportebat. Latere debuit tanta divinitas non eos qui credebant (1), sed prin- cipem mundi, in cujus oppressionem (2) descende- rat, sed nostra causa liberationis. Is enim non ex
auctoritate sua, sed ex sententia dominica tenebat, quia jusserat peccatorem, qui non poenituit, mori. At vero poenitentem liberare debuit misericors. Hoc justitia, hoc possibilitas divina poscebat, ut qui ex sententia tenebat reum, si non reum caperet, prae- tereundo sententiam, amitteret potestatem. Nemo autem non reus, cum et origine et natione sint ex mortalibus. At is qui natus est, ipse dedisse senten- tiam probatus est; qua sententia ipse reus non to- netur, qui cum susceperit carnem, sine peccato in- ter homines conversatus est. Sicut scriptum est :
Hic Deus noster, et non deputabitur alius absque eo. Invenit omnem viam prudentioe, et dedit eam Jacob puero suo. Post hoec in terris visus est, et cum homi- nibus conversatus est
(3). Hic est, qui conversatus est
sine peccato, ut iterum scriptum est :
Qui peccatum non fecit, nec dolus inventus est in ore ejus
(4). Hanc carnem sine peccato produxit : quam mundi hujus princeps adversantem sibi praevidens, neque suis voluntatibus inclinatam, hominem tantum aestimans, invadere ausus est permittentem. Permisit autem Dominus, ut ipse sibi princeps causa sit amittendi; qui cum reos ex sententia sibi vindicasset, usurpan-
(1) Codd.
credant.
(2) Codd.
oppressione.
(3) Baruch.
iii
, 36. seq. Et notemus antiquissi- mam Victorini nostri auctoritatem pro divina Baru– chi prophetia.
(4) I. Petr.
ii
, 22.
do hunc qui reus non erat, contra sententiam ve- niens quam (1) tenebat, amitteret (2) potestatem. Ita rationis fuit officia corporis agere, ut ipse qui- dem eamdem esse carnem ostenderet, quam susce- perat, eam quae ante damnata est : ille vero carnis officia videndo, non intelligeret deitatem, ac sic contra sententiam Dei veniens, perderet potestatem; quia appetere ausus est, quem sine crimine pervi- debat.
XXIV. Hac ergo causa factum est, officia quidem carnis ostendere, non tamen ipsis officiis esse sub- jectum. Ut carnem veram probaret, esuriit; non ut victus jejunio manducaret. Denique cum ad proba- tionem nostrae carnis ultra possibilitatem naturae 40 dierum et noctium spatio jejunasset, invenitur qui- dem esurisse, non etiam manducasse; ita scriptura
dicente :
Et consummatis
40
diebus et
40
noctibus, postea esurivit
. Non tamen manducavit; esurivit autem. Quod ob (3) hanc causam manifesto factum est, ut quia 40 diebus, quibus continuis in cremo ad- versum Dominum tentationibus suis diabolus pu- gnans superatus fuerat, non esset(4); et ut ne, in- tellegendo Deum, diffugeret; ne perirent tam neces- saria beneficia passionis sute, esurivit. Quem mox infirmum putans, iterum ut hominem aggressus est, dicendo ei, ut vel propter necessitatem sui corporis lapides in panes converteret; quique (5) nec fecit nec manducavit. Ita esurivit ob causam; non tamen subjectus est causae. Et non tantum in hoc loco, sed etiam discipulis offerentibus esurienti panes, ac di-
centihus, Rabi, manduca; respondit :
Ego cibum ha- beo manducare quem vos nescitis. Meus cibus est ut faciam voluntatem ejus qui me misit, ut perficiam opus ejus.
XXV. Sitivit, ut per sitim naturam corporis de- monstraret; non quod poculis indigeret, cum ipse sit fons aquae vivae. Denique Samaritanam, ubi si- tisse invenitur, cum aquam postulasset, atque illa judaeum aestimans non dedisset, obtulit mulieri aquam per quam sitim perpetuo satiaret, sicut scri– ptum est :
Jesus sedebat super puteum; et fuit hora quasi sexta; et venit quoedam mulier Samaritana hau- rire aquam. Et Jesus sedebat; et Jesus dixit ad eam : Da mihi bibere. Abierant enim discipuli ejus in civita- tem ut emerent escas. Mulier tamen respondit ad Je-
sum, dicens : Tu, cum sis judoeus, quomodo petis a me bibere, cum sim mulier samaritana? Et Jesus re- spondit illi : si scires donum Dei, et quis est qui tibi dixit : da mihi bibere; tu magis petiisses eum, et dedis- set tibi aquam vivam. Et dixit illi mulier : Domine, neque urceum habes, et puteus altus est; unde habes aquam vivam mihi dare? Ne tu major sis patre nostro Jacob, quoniam ipse dedit nobis puteum de quo bibat cum filiis suis et cum pecoribus suis. Et Jesus respon-
(1) Codd.
per quam.
(2) Codd.
admitteret.
(3) Codd.
ad.
(4) Id est
cibum non coepisset.
(5) Mallem
qui quidem.
dit ad illam : Omnis qui ex aqua ista biberit, sitiet iterum : qui autem biberit ex aqua. quam ego dedero illi, non sitiet in oeternum; sed erit fons aquoe salien- tis in vitam oeternam.
Ergo non sitierat accipere, sed dare, qui divinam (1) prominendo dedit, Ita ut re- licta hydria sua mulier, oblita sitis veleris, Sama- riae caeteris Samaritanis adventum ipsius praedicaret. Hoc sitiebat Dominus docere mulierem, quam jam sciebat esse paratam : non aquam terrenam petens, sed ex petitione dans aquam vivam, quae fontem fe- cit salientem in vitam aeternam.
XXVI. Sitivit iterum in cruce Jesus, et exclama- vit :
Sitio
. Sed causa sitis ejus haec fuit. Crucifixe- rant eum, nec tamen sic erant satiati : adhuc habe- bant peccare : et cum in poena positis etiam malis ho-
minibus communis naturae affectus misericordia de- beatur; huic, cujus in rufandis infirmitatibus bene- ficia senserant, quemque sine crimine appetissent, contra naturalem misericordiae motum etiam post crucem insultabant; in tantum impleti spiritu furo- ris, ut sitientem potarent aceto. Et qui prompto ani- mo passionem suscepit, nec hoc invitus accepit : et quantum illi audaciores ad inferenda supplicia, tan- tum ille ad suscipiendam injuriam mitis : quorum malitiae opera aspiciens necdum esse completa, ex- clamavit :
Sitio
. Qui ad cumulationem injuriae, ace- tum dederunt : nou tamen ipse ut acetum ingererent, provocavit; sed quod illi ei dederunt, sponte susce- pit. Talis Domini sitis· Denique accepto exclamavit :
Consummatum est. Et continuo reddidit spiritum.
Dor-
mivit etiam Jesus, non somno victus ut videretur, sed ut esset ordo virtutis faciendae. Dormivit enim ut incitaretur mare, ut discipuli timentes postularent auxilium, ut impleretur prophetia David quae in cen- tesimo et sexto psalmo pronuntiabat dicens :
Annun- tientur opera ejus in exultatione. Qui descendunt mare in navibus, qui faciunt questum in aquis multis, ipsi viderunt opera Domini et mirabilia ejus in profundo.
(1) Vel intellige
aquam
, vel scribe
divina.
Dixit et stetit spiritus potestatis, et exaltati sunt fluctus ejus.
Quod autem is dispensationem omnem, ita ge- rendo, compleverit per mortem, ascensurusque es- set ad coelos, illico (1) subjunxit dicens :
Ascendit usque ad coelos, et descendit usque ad abyssos.
XXVII. Et hoc tamen licet a divino spiritu dictum credendum est; tamen, ut caetera, etiam hoc phy- sicis rationibus paucis comprobemus (2). Liberatos a morte passione dominica nos iterum ad immortali- tatis statum perduxit; ac nos prius coelesti impare-, nunc coelestibus sociavit. Quibusdam tamen hoc vi- detur injustum; non quia non potest Deus, sed quia justitiae suae non convenire videatur, cum protopla- stum culpa adhuc vacuum et a crimine alienum, pa- radisi tantum dominum praestitisset, hoc donum
Dei competens judicando; nunc post peccatum of- fensionemque revocato, cum non esset parum ad id rediisse quod fuerat, et coelestia regna concesserit. Quod tamen justissimum comprobatur. Si enim prius gratia sua, nullis devotionis officiis promerenti, pa- radisi sedem homini concesserat; utique nunc con- tra impatientiam carnis ac desideria iniquitatis jam mota, contra mundi principem et potestates ejus re- pugnantem, saeculo calcato; coeleste praemium opor- tuit repensare; ut et is qui. imitando Deum, vitam divinam in terris habuit constitutus in corpore, cum eodem corpore jam immortali facto coelos habitarer, jam terrenis sublatis. Deinde ad hujus muneris cau- sam illud accedit, quod dignum est carnem hominis coelis inferre, cujus habitator Deus esse dignatus
est : nec potest videri hominem contra meritum fa- ctum esse incolam coeli, cujus vaginam non dedi- gnatus sit spiritus ipse Deus : justumque fuit cor- pus, in quo Deus habitando, terram visitare digna- tus est, per quod particeps nostri ad immortalita- tem genus nostrum perduxit, etiam in coelestibus collocare. Ubi namque Dei habitatio esse debet, nisi in regno Dei? Ubi autem regnum ejus nisi in coelis?
(1) Codd.
loco.
(2) Codd.
comprobamus.
