CARMINA DUBIÆ AUCTORITATIS. (Ex Collectione Pisaurensi.)
CONTRA POETAS VANOS CARMEN.
Jam mihi polliceor sacris tua carmina libris Condere, teque Dei Oammatum nomine Christi, Ora soluturum summo facunda parenti : Incipe divinis tantum dare pectora rebus, Subrectosque Deo sensus attollere terra : Mox oculis coelo nova lux orietur aperto, Intrabitque sacer tacito per aperta meatu Spiritus, et læto quatiet tua viscera flatu. Eia age, tende chelym, et fecundum concute pectus, Magna movens abeat solitis impensa facultas Carminibus, major rerum tibi nascitur ordo. Non modo judicium Paridis, nec bella gigantum Falsa canis : fuerit puerili ludus in ævo Ite tuus, quondam decnerunt ludicra parvum : Nunc animis gravior, quantum provectior annis Aspernare velis maturo corde camenas, Et qualem caslis jam congrua moribus aetas, Atque tui specimen venerabile postulat oris,
Suspice materiam, et divinos concipe sensus. Si decus e falsis aliquod nomenque tulisti, De vacuis magnum rebus, cum ficta vetustis Carminibus caneres, vel cum terrena referres Gesta triumphantum laudans insignia regum, Non equidem ex illis tu laudem sumere dignus, Quos magis ornabas opulenti munere verbi : Quanto major ab his crescet tibi gloria cœptis, In quibus et linguam exercens, mentem quoque san­ cLam Erudiens, laudemque simul vitamque capesses 1 Dumque legis catus, et scribis miracula summi Vera Dei, propior disces et carior ipsi Esse Deo : quem dum credens miraris, amare Incipies, et amando recte illabere Cbristo. Hactenus illa tuae vanae tuba vocis in usus Personuit vanos, modo celsior intonat actus. Nosce magis causas rerum et primordia mundi. Ne vagus innumeros Epicuri somnia mundos, Quos atomis demens per inane parentibus edit,
Irritus in vacuum spatiato pectore quæras : Legifer antiquo venerandus nomine Moses, Compositum prima rePetens ab origine mundum Instituente Deo curas tibi solvet inanes : Formatumque hominem limo, et spiramine sacro Allatum referens, cujus sit munere cunctis Celsior in terra spirantibus, ipse docebit: Neu te ceu lapides Pyrrhæ, argillamve Promethei, Contemnas, quem summa manus vultuque animoque Sublimem et propria dignatus imagine finxit. Cognosces ibidem, ne pergas tradere falis Arbitrium nostri, quæ nos sententia letbo Vinxerit, et cujus vitam sub lege trahamus. Si mentem cælo jacis altius, et super astra Scire cupis quid sit, vel quid fuerit prius ævo, Et mundo et sæclis docet ulteriora Joannes. Principio Verbum, inquit, erat, Deus obside Verbo Gaudebat, Verbumque Dei simul, et Deus idem Yerbum erat, hoc Verbum, sine quo nihil, omnia per
quod, Omnia, et alterno natura omnis famulatur Strata Dco, genit! numen, genitoris adorant Cunctaque per genitos in majestate paterna Regnantem Dominum jam lingua fatemur lesum : Nomine quo fundata salus stat nostra, fidesque Nititur. æternæ tendens in sæcula vitæ. Hujus divino mortales munere fulti Assequimur fragiles castis evincere factis Naturam, et rigidæ disrumpere vincula mortis, Et non corporeis in corpore legibus uti, Sectantes divina Dei vestigia Christi, Mente animam, corpusque sacris moderante sub ar­ mis : Mens quoniam subjecta Deo capit arma salutis, Inque animam carnemque suam regnum obtinet, ct fit Jure patens homo quisqne sui, qni deditus uni Æternum Domino proprios regnator in artus Efficitur, vitiis invictus, et osor iniqui, Fortior adversis virtutibus, ordine justo :
verus homo, quia mente potens, in qua rationis Lumen habet, famulos nullo certamine sensus Temperat, et placidis sua pectora flectit habenis; Tu, cui mens generosa superni seminis ignis Ardet in æthereos animo conscendere gressus, In gremio Domini caput insere : mox inhianti Proflua lacte sacro largus dabit ubera Christus, Divinoque tuam perfundet lumine mentem, Ut videas pulsa caligine magna tremendi Iura Dei, quibus omniparens sapientia Christus In sese remanens semper novat omnia rerum, Atque ut vult operum Deus arbiter esse suorum, Continet et mutat species et tempora vite, Porrigit aut retrahit cælum, mare, sidera, ventos, Qua fecit virtute, regens : docet exitus ingens Ægypti, mersusque mari refluente tyrannus, Et prius ipse graves elementa per omnia motus Expertus, quem cuncta tremunt, cui cuncta mini­ strant. Tempora namque uno tellus communis habebat
Judæos, quae sola Deo tunc lecta fuit gens : Et tamen illa Dei gravis hostibus ira superbis Permixtos inter populos discreta cucurrit. Jam scio non dices, quod sors incerta procellas, Et mare casus agat, mare cum discedere jussum, Discessisse legas, siccamque rigentibus undis Inter aquas patuisse viam, rursusque solutum Æquor ad imperium sancti virgamque prophetæ, li liquidos remeasse sinus, in utroque maris vis Paruit, ut sanctis iter et vindicta daretur. Quid profugus Tharsum vates, quem sorte pericli In inare dejectum spatioso bellua rictu Cœpit, et innocuum vasta ructavit ab alvo? Nonne docet ditione Dei mare et astra moveri? Namque Deum frustra fugiens, quem cuncta tenentem Nemo fugit, movit coUti simul et maris iras. Omnipotentis enim Domini natura rebellem Cognoscens, timuit per se quasi conscia tutum
Ferre reum, et ventis fugitivum vinxit et undis. Iste propheta Deo lectus terrere minacI Peccantes monitu populos, postquam grave dixit Exitium, fregitque reos, avertit et iras Numinis, impenso lavit sua crimina fletu, Extremumque diem fugit perversa Ninive. Non rex ille habuit fatum, qui morte propinqua Oravit Dominum, quem leges noverat unum Flectere posse suas, consumptum intenderet ævum Longius, et meruit tria ducere lustra superstes Annis ipse suis, et non sua vivere saecla. Nunc tria miremur texentem fata Platonem. Aut Arati numeros, et picta Manethonis astra. Dicant quæso ubi tunc rapidas nascentibus oras Ponebant, et quæ quibus ibant sidera signis, Cum pius Ezechias fidei virtute precatus, Verteret astrorum cursus, cœlique meatus Turbaret jussi retro acto lumine solis? Vel ducis imperio sancti cum sisteret idem
Dilata solem nocte, ut victoria sacri Profligaretur populi, stetit orbe recurso Librans, ut magnos caperet lux aucta triumphos. Quid soboles virtusque Dei, et sapientia Christus? Nonne satis vanis curas erroribus aufert, Nosque simul monitis et factis edocet, unum Cuncta Deum regere, et nil ut sine mente putemus Principis esse Det, dicens non arbore frondem, Aere non volucrem, sine jussu decidere; cumque Omnipotens verbo sternit mare, vel pede calcat, Et verbo mortes abigit, vel dæmonas urget, Aut reduces animas in corpora sancta remittit, Jamque diu exanimes tumulis jubet ire reclusis, Integratque putres vita remeante sepultos ? Nonne potestatem propriam satis inaicat auctor, Qui solus naturam omnem vitamque gubernat? His precor, his potius studiumque operamque legendis Scribendisque vovc; cane grandia cœpta Tonantis, Scribe creatarum verbo primordia rerum, Et ehaos ante diem, primæque crepuscula lucis,
Quaeque dehinc variis elementa per omnia sæclis Dicta vel acta Deo, per sancta volumina disces, Quæ docuit tabulis legalibus indita Moses, Aut Evangelici quæ lex nova Testamenti Signat, operta prius retegens mysteria Christum Tunc te divinum vere memorabo poetam, Et quasi dulcis aquae potum tua carmina ducam : Cum mihi nectareos summis a fontibus hanstus Præbebunt, Dominum rerum retinentia Christum, Atque tuam pollere Deo testantia mentem, Ut simul oris opes a te mentisque capessam : Et quem cognato junctum mihi foedere hector, Gratuler hunc sancta sub relligione propinquum: Nec cum mortali solvendis corpore vinclis Perpetuo sanctum complectar pignore * *.
IN JACOBUM, MAGISTRUM EQUITUM.
Per cineres Pauli, per cani limina Petri, Ne laceres versus, dux Jacobe, meos;
Sic tua pro clypeo sustentet pectora Thomas,
Et comes ad bellum Bartholomæus eat:
Sic ope sanctorum non barbarus irruat Alpes : Sic tibi det vires sancta Susanna suas.
Sic quicunque ferox gelidum tranaverit Istrum, Mergatur; volucres ceu Pharaonis equi:
Sic Geticas ultrix feriat rhomphæa catervas, Romanasque regant prospera teJa manus;
Sic tibi det magnum moriens conviva
triumpham
, Atque tuam vincant dolia fusa sitim :
Sic nunquam hostili maculetur sanguine dextra, Ne laceres versus, dux lacobe, meos.
CARMEN PASCHALE.
Christe potens rerum, redeuntis conditor ævi, Vox summi sensusque Dci: quem fudit ab alta Mente Pater, tantique dedit consortia regni; Impia qui nostræ domuisti crimina vita:, Passus corporea mundi vestire figura,
Affarique palam populos, hominemque fateri: Quemque utero inclusum Mariæ, mox nnmine viso Virginei tumuere sinus, innuplaqne Mater Arcano stupuit compleri viscera partu, Aactorem paritura suum. Mortalia corda Artificem rexere poli, mundique repertor Pars fuit humani generis; latuitque sub uno Pectore qui totum late complectitur orbem; Et qui non spatiis terræ, non xquoris unda, Non capitur cœlo, parvos confluxit in artus. Quin et supplicii nomen, nexusque subisti, Ut nos subriperes letho, mortemque fugares Morte tua : mox æthereas evectus in auras, Purgata repetis lætum tellure parentem. Angustum foveas, festis ut sæpe diebus Annua sinceri celebret jejunia sacri.
LAUS CHRISTI.
Proles vera Dei, cunctisque antiquior annis.
Nunc genitus, qui sem; er eras, lucisque repertor Ante tuæ, matrisque parens : quem misit ab astris Æquævus Genitor, verbique in semina fusum Virgineos habitare sinus, et corporis arcti Jussit inire vias, parvaque in sede morari:
Quem sedes non ulla capit: qui lumine primo Vidisti quidquid mundo nascente crearas. Ipse opifex, opus ipse sui, dignatus iniquas Ætatis sentire vices et corporis hujus Dissimiles perferre modos, hominemque subire, Ut possit monstrare Deum, ne lubricus error, Et decepta diu varii solertia mundi, Pectora tam multis sineret mortalia sæclis Auctorem nescire suum. Te conscia partus Mater, et attoniti pecudum sensere timores. Te nova sollicito lustrantes sidera visu In cœlo videre prius, lumenque secuti Invenere Magi.Tu noxia pectora solvis, Elapsasque animas in corpora functa reducis, Et vitam remeare jubes. Tu lege recepti Muneris, ad Manes penetras, mortisque latebras Immortalis adis; nasci tibi nam fuit uni Principium, linisque mori : sed nocte refusa, In cœlum, Patremque redis, rursusque perenni
Ordine purgatis adimis contagia terris. Tu solus, Patrisque comes : tu Spiritus insons, Et toties unus, triplicique in nomine simplex. Quid, nisi pro cunctis, aliud? quis credere possit Te potuisse mori, poteras qui reddere vitam?
MIRACULA CHRISTI.
Angelus alloquitur Mariam, quo præscia verbo Concipiat, salva virginitate, Deum.
Dant tibi Chaldæi prænuntia munera reges, Myrrham homo, rcx aurum, suscipe thura Deus.
Permutat lymphas in vina liquentia Christus : Quo primum facto se probat esse Deum.
Quinque explent panes, pisces duo, millia quinque; Et Deus ex parvo plus superesse jubct.
Editus ex utero. cæcus nova lumina sensit, Et stupet ignotum se meruisse diem.
Lazarus e tumulo, Christo inclamantc, resurgit, Et durae mortis lex resoluta perit.
Nutantem quatit unda Petrum : cui Christus in alto Et dextra cressus firmat. et ore fidem.
Exsanguis Christi contingit femina vestem; Stat cruor in venis : fit medicina fides.
Jussus post mutlos graditur paralyticus annos, Mirandum, lecti portitor ipse sui.
