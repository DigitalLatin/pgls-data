ADMONITIO IN DUOS SEQUENTES TRACTATOS
1
.
Quaestionibus Hebraicis in Genesim, genuino Hieronymi operi, quod supra recensuimus, duos hosce apocryphos Tractatus continuo subdunt plerique mss. libri, quos inter et meus, quo saepissime utor hoc tomo. Et prior quidem, qui ibi
Explanatio decem Tentationum ex Deuteronomio
inscribitur, jamdiu an- tea locum inter falso tribula S, Doctori opera obtinebat; alter vero, cujus item titulus in eo ms. est,
Explanatio Cantici Debvorae et Barach ex libro Judicum
, primum subdititiis fetibus a Martianaeo adjunctus est ac vulgatus. Utriusque Auctorem, quem unum eumdemque esse ex styli ac sententiarum similitu- dine nihil est dubium, editor Benedictinus eum putat esse Hebraeum, nescio quem a Rabano laudatum Praefationibus Commentariorum in libros Regum et Paralipomenon, quem rursus eumdem cum eo facit, qui in ipsos Regum et Paralipomenon libros
Quaestiones Hebraicas
, falso itidem Hieronymo inscriptas, moxque a nobis recognoscendas concinnavit. In quam ego sententiam non invitus concesserim : siqui- dem maxima in scribendo inter utrumqne intercedit ingenii similitudo. Verum neque istud praeteream animadvertere, non videri Tractatus istos eorumque Auctorem Rabano innotuisse, cum Deuteronomii ac Judicum libros interpretaretur. Denique Erasmus, de priore, quod plane dicas et de altero, sic judica- vit. Stylus est non alicujus recentioris : apparet fragmentum esse decerptum ex Commentariis alicu- jus : nam et abruptum est initium et similiter desinit, ut incipit. Neque video cur quis quam hoc exi- stimant Hieronymo tribuendum, nisi forte deceptus hac conjectura, quod interpretatur aliquot voces Hebraicas.
