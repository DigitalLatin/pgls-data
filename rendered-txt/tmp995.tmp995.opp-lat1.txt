AUCTOR INCERTUS.
CARMEN DE LAUDIBUS DOMINI.
Quis querimur sera virtutis dote juvari ?
Ouis Dromissa Dei lento procedere passu?
Quis fine humano metitur judicis urnam
Perpetui, tardumque putat quod sæcula debent
Accelerare diem meritis qui præmia reddat i
Nobilis ingenti testatur gloria facto.
Nam qua stagnanti prælabitur agmine ripas
Tardus Arar, pigrumque Diuvix explicat amnem
Qua fratrum Rheno progignitur Hedua pubes.
Conjugium memini summa pietate tideque
Lex divina tamen meritum cumulabat amoris.
Et votum ambobus, socium praecedere morte,
Moerorique pio curam mandare sepulcri,
Sed prior uxorem decreti pagina legit.
Tunc vir sollicitus largo jubet ore cavari,
Post mortem fiunt quæ membris bospita saxa :
Suscipere veniens, aeternaque fœdera jungis (sic),
Ut quos viventes tenuisset lectulus idem,
Post praecepta Dei, bustum commune levaret.
Sensit vola sui conjunx præsaga mariti,
Magnaque temporibus tribuit miracula castis.
Nam cum defunctis jungantur brachia membris,
Et repetita manus constringat vincula trunco,
Ne quibus humanae complentur munera vitæ,
Accidat informis iluitatio dissociatis.
Immensum dictu, quo tempore vita peracta est,
Jungendus sociæ prospecta sede maritus.
Postquam morte viri reserata est janua læti,
Horrendumque larem jam lux ingrata retexit:
Deprensa est lævam protendens femina palmam,
Invitans socium gestu viventis amoris.
Quis dedit affectum tumulo? quis vincula solvit?
Unde sepulta videt venture conjugi3 umbram?
Tu facis hæc, tu Christe Deus, tua signa moventur,
Paulatimque doces sopita resurgere membra:
Tu quem venturum sancti cecinere prophetæ.
Incorrupta Dei soboles, rectorque regentis,
Quo sine nil magnum, genitor deliberat ingens.
Cujus ad imperium certis mare constitit oris,
Nec licet immenso terris excurrere ponto,
Planaque montanos includunt littora fluctus,
Qui vario stabilem dotasti munere terram,
In nostros usus, largus pietate paterna :
Te vale mortales committunt semina sulcis (sic),
Et novus arenti procedit cespite partus;
Tu manare jubes fecundo nettare vites,
Tu gratos epulis hominum, medicosque saluti
Arboribus succos, tu trudis dulcia mella.
Tu servire jubes homini genus omne animantum,
Insuper et gravibus lucos curvescere pomis,
Atque novos reditus nullo de semine nasci;
Tu varios amnes nostro prodesse labori,
Et renovare sacris benedictum fontibus aevum.
Te duce "elivolis patuerunt æquora rostris,
Divisosque fretis lustravit navita portus.
Tu postquam certis sunt acta elemeuta figuris,
Ne torpere rudi cœlestis machina vultu
Inciperet, vario signasti munere mundum :
Et quidquid coelo radiat, tua dextera finxit.
His aulam Domini placuit contexere signis.
Jam freta ne nuUis agerentur inhospita terris,
Assiduumque alacer muneraret navita portum:
Crebra satis tumido defigitur insula ponto,
Nec tamen insano metuit circumdata fluctu,
Exiguoque fretis innitens orbe resistit,
Te duce confidens, cujus venerabile pactum
Nexum lege pari summumque imumque peræquat ,
Nec sinit impositos quoquam transcendere fines.
Ac ne plana nimis tellus vel nuda jaceret,
Vitibus aptandos jussisti assurgere colles
Grandibus, et largos umbracula texere lucos.
Tum ne vastus agat silvis torpentibus horror,
Innumeros fœtus proceris tu saltibus addis :
Incola ne nemori, oeu desit praeda petenti,
Tam volucres multas, tum mille examina vocum
Mortali harmonia lucis resonare canoris :
Sic annum placuit variis intexere formis,
Et vice jucunda mortalibus addere fructum :
Neu semper prolixa dies nimis ureret orbem,
Neu brevis inustum raperet nascentibus igneo,
Ac ne perpetuo quateret labor omnia nisu,
Dat requiem fessis hominum nox roscida curis :
Utque humana salus securum duceret ævum,
Sponte salutares de cespite surgitis herbae,
Has Pater ipse serit nutu, non vomere dives.
Non ego ferrato tegerer si viscera muro
Ferrea vox linguaeque forent mihi mille canenti,
Munera cuncta queam vestræ pietatis obire.
Sed pater ille tuus secreta in sede locatus,
Nec cuiquam visa facilis, cunctisque tremendus,
Te misit dominum terris vitaeque magistrum.
Et quisquis natum justo veneraLur honore,
Ambobus sua voLa dicat vitamque perennem
Tu casti rectique tenax, et flectere leges
Post crimen facilis, si quem vecordia preceps
Depulit a vobis præscripto limite vitae.
Te genitor nostra, paterentur ut ora tueri,
Induit humana facte membrisque caducis.
Quis tentaret enim fragiles attollere visus,
Si talem trepidis voluisset sistere terris,
Qualis es ingenti cum torques fulmina dextra,
Præsertimque jubes directa pavescere pœnam :
Vel cum placatus, campis sitientibus imbres
Dividis, et dubias sulcis producis aristas.
Ne tamen insignem res nulla ostenderet ortum,
Virgine conciperis, non sufficit esse pudicam.
Nec quæ nupta queat Domino conjungere fratrem
Ne procul ex utero contagio turpis abesset.
Mox ubi processu felix maturuit ætas,
Indociles animos monitis servare paternis
Aggrederis, rectamque viam labentibus offers,
Atque ut missa Deo penitus praecepta paterent,
Imperium tu morti adimis, morboque soluto
Desperata jubes apprendere munia vitae,
Restituisque diem cæcis, et ne quid inausum
Restaret penitus, quo perfidus error obiret,
Indicis sensum tumulis, et condita pridem
Membra jubes iterum superasconsurgere in auras,
Agnoscuntque suum dilecta cadavera nomen.
At postquam legem sectator idoneus hausit,
Ut se mortali coelestis spiritus aula
Exueret, legi intentum quo cuncta doceres
Pro summo toleranda Deo, recteque perennem
Contemptu mortis sibi quemque assumere vitam:
Sic completa ferens genitoris jussa, redisti
Ad summi secreta poli, qua lucidus aether
Pigra vetat proprio succendere nubila coelo ;
Atque ut certa foret pereuntis copia turbæ,
Quae præcepta Dei miserantis auribus arcet,
Nec nova defunctos jampridem jura tenerent:
Carceris inferni feralia, libera nobis,
Innumeramque jubes tenebris emergere plebein,
His tantum clausis, quos impia vita notarit:
Et loca poenarum venturis dividis umbris,
Quæ tibi non credant vel quæ se credere fingant.
Sancte Deus summique Dei venerabile pignus,
Ad cujus nomen violenta morte fugatæ,
Pectoribus propriis alienaque pectora nactae,
Exclamant pallentque animæ, jussaeque recedunt,
Sicut multa prius de te miracula produnt,
Cum terram coelumque inter suspensa tenentur,
Obstricto per te quia nil permittitur hosti.
At nunc tu Dominum meritis, pietate parentem,
Imperio facilem, vivendi lege magistrum,
Edictisque parem, quæ lex tibi condita sancit:
Victorem lætumque pares mihi Constantinum,
Hoc melius foetu, terris nihil ante dedisti ,
Nec dabis: exaequent utinam Sua pignora patrem.
