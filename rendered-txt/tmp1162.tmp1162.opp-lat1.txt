SANCTUS AURELIANUS. ARELATENSIS EPISCOPUS.
S. AURELIANI REGULA AD MONACHOS.
PROOEMIUM.
Sanctis et Christo venerandis fratribus in monasterio, quod Deo miserante ac jubente regeChitdeberto fecimus, constitutis, Aurelianus episcopus.
Quia Dco inspirante, qui nos prævenit ineffabili misericordia sua, visum nobis est, ut repudiatis sæ­ culi voluptatibus ac temporalibus gaudiis contemptis
simul vel spretis, eligeretis sanctissimæ vitae nito­ rem, et virginitatis ac castitatis gratiam complecten­ tes, amorem Dei tota viscerum et cordis aviditate sectantes, configere timore Dominico carnes vestras; et dicere illud : Juravi et statui custodirc judicia jn­ titiæ tuæ (Psal. CVIIi). Et, mihi mundus crucifixus
fst, el ego mundo (Gal. VI), disposuimus jubente Do. mino, atque operante in nobis velle ei perlicere, ut monasterium a vobis protecta animarum vestrarum construeremus, sicut et fecimus. Et ideo regulam
vobis ac disciplinam instituimus quæ vos ad viam per­ fectionis rccic faceret gradiri, et ad regna coelorum feliciter pervenire.
a Monasterium hoc Arelatense a S. Aureliano ex­ structum fuit in honorem S. Crucis : de quo cardi­ nalis Baronius agit ad annum Cbri>ti 553, satis tamen haesitanter, quod elarioribus documentis dea tuere. lur. Std epitaphium illud S. Florentini primi abbatis exacte congruit cum nota illa temporis qu:e regulæ lubjungi'ur. Nam monasterium fundatum fuit anno Christi 548, sub finem anui. Ifluic Florentinus pr;rfuit primus abbas annis quinque, hoc est usque in pridie idus Apriles anni 553, ut inscriptio ejus sepulcralis testatur apud Daronium hoc anno, numero ultimo, quae et liedempii et Constantini successorum ejns meminit. Ex hac autem Hegula apparet, non ab Ili­ lario archiepiscopo, sed ab Aureliano monasterium exstructum fuisse. Hic enim Auxanio successit anno Clnisti 5t6. Ililarius autem integro saeculo ante vise­ rat. Obiitenim, teste Prospero, ann'. vigesimosexto Theodosii JUlljoris, qui fuit Christi 455.
CAPITULA REGULÆ S. AURELIANI.
i. Si quis ad conversionem venerit, regula ei in salu­ tatorio legatur.
2. Ut usque ad mortem suam de monasterio non egre­ diatur.
5. Vestimenta religiosa non accipiat, nisi chartas de facultate sua cui voluerit faciat.
4. Ut qui in monasterio tonsuratur. de capillis illius in confessione mittatur : et nihil sibi reservet, quod non potestatem abbatis tradat.
5. Nihil occulte accipiendum, sed si quid transmissum fuerit, et si illi cui transmittitur non necesse fuerit, in commune redactum cui est necessarium tribuatur.
6. Epistolas nec dandas nec accipiendas sine scientia aut permisso abbatis.
7. Nullus circa lectum suum quod manducari aut bibi possit reponat.
8. Nullus cellam aut arm ariolum peculiare habeat.
9. Non jurandum omnino.
10. Non maledicendum.
ii. Non mentiendum.
12. Iracundiam penitus non tenendam.
13. Frater in fratrem manum non mittat.
14. Laici in monasterium vel basilicam non ingredian­ tur, nisi tantum in salutatorium.
15. Mulieres penitus nunquam nec in salutatorio vi­ dendæ.
16. Nulli monachorum liceat ad salutandum exire, nisi cum præposito aut quolibet seniore.
17. Jn monasterio non minore œtate excipiantur nisi ab annis dectm aut duodecim.
18. Servus non excipiatur; libertus tamen si ea!, et abbati visum fuerit, excipiatur.
19. Ut nec ipsis provisoribus liceat in monasterium introire, nisi pro his utilitatibus, quas in hac Regula statuimus.
20. Infantes de baptismo non excipiendos.
21. Qui in actu ponuntur, desuper in Evangelio claves accipiant.
22. In omni ministerio vicibus sibi succedant, absque
abbate, et satis senibus, et parvulis infantibus.
23. Nulla opera pro suo libito eligant facienda; sed quod ab abbate vel præposito imperatum fuerit.
24. Cum operantur manibus meditatio sancta de corde non cesset.
25. Sint vobis omnia communia, et nullus suum pro­ prium dicere aut vindicare præsumat.
26. Vestimenta alio colore non induantur nisi laia et lactina, et nigra nativa.
27. Lectuaria sæcularia non utenda, et de ornatu monasterii.
28. Post matutinas ad somnum rever i non liceat.
29. In vigiliis studendum ut nemo dormiat ; sed ma­ nibus aliquid operentur.
30. Signo tacto nullus tardius veniat.
31. Dum psallitur nemo loquatur, nec operetur mo­ nibus.
32. Litteras omnes monachi discant.
33. Omnes divixis maneant lectulis.
34. Sanctus abbas in congregatione maneat.
35. Nulli liceat soli cum solo loqui: quod si inventi fuerint, gravissima districtione feriantur.
36. Cum eo qui exommunicatus fuerit nemo loqui præ­ sumat.
37. Ut obediendum sit præpositis.
38. Si quis pro qualibet culpa corrigitur aut castiga- tur, arguentirespondere non præsumat.
39. Lites non habeatis ullas.
40. Superbis, inobedientibus. et iracundiam protrahen­ tibus nunquam parcendum.
41. Pro qualibet culpa legitimus numerus non exceda­ tur.
42. Quomodo paternum affectum qui præsunt circa om­ nes habeant.
43. Sancto abbati non liceat de facultatibus monasterii vendere, aut donare; nec aliquid contra Regulæ in­ stituta ayere.
44. Quod superfuerit usibus monasterii, per provisorem pauperibus dispensetur.
45. Vestimenta vetera abbati refundantur pauperibus eroganda.
46. Honorem nullus accipiat, nisi qui Deo propirio sacerdotio dignus fuerit eligi, ipse solus egredia­ tur.
47. Ut minori. ætatis chartas facere compellantur, quando ætate probati fuerint.
48. Convivium nulli alti præparandum nisi advenienti­ bus peregrinis et servis Dei.
49. Sedentes ad mensam taceant.
50. Sanctus abbas extra congregationem non reficiat.
51. Carnes in cibo nunquam sumantur. Pulli vero et reliqua altilia infirmis tantum ministrentur, pisces vero certis festivitatibus.
52. Extra mensam communem nihil cibi potusve gusta. re liceat, nisi infirmis et infantibus.
53. Qualiter infirmis obtemperandum sit.
54. Ut sanctus abbas quidquid necesse cum sufficientia præbeat.
55. Ut sancta congregatio omnia quæ instituta habet, implere contendat.
REGULA.
CAPUT PRIMUM. Hoc jubente Deo imprimis statui­ mus tenendum, ut si quia ad conversioncm venerit, regula ei in salutatorio legatur ; et si professus fue* rit se omnia imple ,uram, tunc excipiatur.
W. Exceptos vero usque ad mortem suam nec præ­ sumat, nec permittatur de Monasterio egredi, prop­ ter illud propheticum : Unam petii a Domino, hanc re­ quiram, ut inhabitem in domo Domini omnibus diebus vitæ meæ (Psal. XXVI).
III. Vestimenta vero religiosa non accipiet, nisi de omni facultate sua sive grandi sive parva , chartas donationis aut venditionis cui voluerit faciat: propter Domini mandatum, ubi dicit .Si vis perfectus esse, vende omnia quæ habes (Matth. XIX) : Et, si quis non reliquerit omnia quæ possidet, non potest esse meus di­ scipulus (Luc. XIV).
IV. Si quis laicus tonsurandus est, de capillis illius in confessione minatur, ut ei in testimonio sit. Quod si tonsuratus, aut in habitu religioso venerit, non ex-
cipiatur, nisi ut superius diximus, chartas de eo quod proprium in saeculo habuerat, faciat; ut nihil sibi re­ servet quod non a se alienet: et id quod secum ex­ hibuerit, omnia in potestatem tradat abbatis, timens exemplum Ananiae et Sapbirae (Att. V), qui pariem obtulerunt, partem sibi infideliter reservaverunt.
V. Nihil occulte accipiatis : scd si quis propinquus aut amicus aliquid in vestimento, aut in aura, vel aliud quodcunque dederit aut transmiserit, in potestate sil aLbatis : et si illi cui transmittitur necesse fuerit, tribuatur : sin vero ille nihil indiget, in commune re­ dactum cui necessarium est tribuatur.
VI. Epistolas præcipue nec dandas nec accipiendas sine scientia aut permisso abbatis.
VII. Nullus circa lectum suum, quod manducare
aut bibere possit, reponere præsumat ; sed omnes in communi cellario recondant : et si inæqualitas exe­ gerit, jubente seniore quod necesse fuerit non ei ne­ getur.
VIII. Nulli liceat cellam aut armariolum, aut a!! quid hujusmodi quod peculiarius claudi possit, ha­ bere.
IX. Non juretis : quia Dominus dixit: Nolite ju­ tare (Matth. v). Et alia Scriptura : Vir multum jurans implebitur iniquitate ; et non discedet de domo illius plaga (Eccl. XXIII).
X. Non maledicatis : quia scriptum est : Neque maledici regnum Dei possidebunt (I Cor. vij.
XI. Mentiri omnino non liceat; quia os quod men­ titur occidit animam (Sap. I); et illud : Perdes eos qui
loquuntur mendacium (Psal. v).
XII. Iracundiam nullus usque in aliam diem pro­ trahere praesumat, qnod si, ut habet humana fragili­ tas, sermo durior inter fratres ortus fuerit, invicem s bi veniam pelere, et debita relaxare debebunt, pro­ pter Domini mandatum, ubi dicit: Si recordatus fue­ ris quia frater tuus habet aliquid adversus te, veiinque munus tuum ante altare, et vade prius reconciliari fratri tuo ; et tunc veniens offerre munus tuum (Matth. v). Et : Si non dimiseritis hominibus peccata eorum, nec Pater vester cœlestis dimittet vobis peccata vestra (Matth. VI). Item : Si septies in die peccaverit in te, et conver­ sus dixerit: Poenitet me; dimitte illi (Luc. XVII ). Et, non dico tibi usque septies, sed usque septuagies septies
(Matth. XVIII). Et alla Scriptura : Ira enim tiri justi. tiam Dei non operatur (Jac. i). Et Apostolus : Sol non occidat super iracundiam vestram (Ephes. iv). Quod si, quod Deus avertat, diabolo instigante ita fuerit quis furore reyletus, ut ista mandata pertinaci corde con. temnat, et unus de illis qui discordantes sunt præve­ nerit alium, veniam ei petent; si ille cui petit non dimiserit, legitimam disciplinam accip at, ut ad cha­ ritatem se corrigat. Quod si ambo despexerinl, ambo pariter a communione, vel acibosuspendantur, donec invicem sibi reconcilientur.
XIII. Frater in fratrem si ausus fuerit manum mit­ tere, legitimam disciplinam accipiat.
XIV. Nullus laicus, sive nobilis sive ignobilis , in basilieam sive monasterium introire permittatur : si
quis pro devotione aut parentela occurrere voluerit, in salutatorium monasterii occurrat.
XV. Mulieres vero, nec religiosæ nec sæculares, nullæ omnino, nec abbalis, nec cujuscunque monachi mater, aut quælibet propinqua aut nota ad salutan­ dum, aut ad orationem ingredi permittatur. Domini et Magistri sequentes exemplum, cum dicit: Et quæ est mater mea, et fratres mei? Et illud : Si quis non reliquerit patrem aut matrem, non potest meus esse discipulus. Ei alia Scriptura : Qui dixerunt patri et matri, non novimus vos, hi custodierunt præcepta tua Domine.
XVI. Ipsis vero laicis viris quibus permissum de.. dimus occurrendi, nullum unquam monachorum sine abbate aut praeposito, vel certe alio quocunque se-
niore, cui abbas præceperit, videant aut loquantur; nec unquam altiore voce loquantur.
XVII. Minori aetate in monasterio non excipiantur nisi ab annis decem aut duodecim, qui et nutriri non egeant, et cavere noverint culpas.
XVIII. Servus non excipiatur : libertus tamen, si fuerit adhuc adolescenti aetate , et cum epistolis pa­ troni
ε
ui venerit, in abbatis sit arbitrio si excipi de­ beat.
XIX. Provisores vero monasterii, si in habitu laico fuerint, nec ipsi permittantur intrare; pro his utili­ tatibus quas in hac regula statuimus, cum marcioni­ bus aut carpentariis, si aliquid necesse est fieri re­ parari, aut certa aliqua ratione abbati facienda, in-
trocant. De caetero nullam licentiam aut libertatem habeant introeundi.
XX. Nullus infantem de baptismo excipiat.
XXI. Quibus claves de cellario, cannava, horreo, posticio, etoratorio tradendæ sunt. probatae sint per­ son:e; et desuper altari vel Evangelio eas accipient : scientes se Deo redditurs rationem de ministerio sibi credito.
XXII. In omni ministerio, sive in ordine psallendi, aut legendi, vel operandi, vic bus sibi succedant, abs­ que sancto abbate; et nimis senibus, et perparvulis infantibue, aut certe ita infirmis, ut surgere omnino non possint, non compellantur facere. pro eo quod non prævalent.
XXIII. Artificium vero discendum, aut quælibet
opera facienda non pro suo libito clignant ; sed in nr­ biirio abbatis erit, quod utile prospexerit imperan­ dum.
XXIV. Per totum diem cum manibus operantur, meditatio sancta de corde non cesset, propter illud Apostoli : Psalmis, hymnis canticis spiritualibus cantantes et psallentes in cordibus vestris Domino (Colos. III).
XXV. Nullus præsumat quidquam suum dicere, aut suum proprium vindicare; sed secundum Actus apostolorum (Cap. IV), sint vobis omnia communia; sit vobis anima una et cor unum in Domino.
XXVI. Vestimenta alio colore non induatis nisi laia, lactina, et nigra nativa.
XXVII. Lectuaria sæcularia de coloribus facta in
usu non habeatis. Pallæ holosericæ ad altaria de auro aut de gemmis ornatae a vobis nunquam comparen­ tur. Si aliquis de fidelibus pro voto suo obtulerit, et abbati visum fuerit, aut nccessitas exegerit, vendendi faciant usum.
XXVIII. Post matutinas orationes ad somnum re­ verti non liceat : sed completis matutinis statim dica­ tur prima, deinde usque ad horam tertiam omnes te­ ctioni vacent.
XXIX. Ad vigilias dum lectio legitur, aut de sparta aut de canape aut aliud hujusmodi manibus opera­ mini, ut non somnus obrepat. Si vero dominicus aut festi sunt dies, cui somnus venerit, aliis sedentibus jubcatur stare, ut possit a se somni marcorem repe! tere; ne in opere Dei aut lcpidus inveniatur, aut ne­
gligens.
XXX. Signo tacto omne opus prætermittatur, sicut apes prudentissimæ ad alvcarium, ita veloci festina­ tione properare contendite. Si quis tardius venerit, districtioni subjaceat.
XXXI. Dum psallitur, studeant sanctae animæ ve­ stræ non vagari animo; verum etiam nec operari aut loqui præsumant. Sed psallite sapienter (Psal. XLVI) : sicut dixit propheta : Psallam et intelligam (Psal c). Et illud : Psallam spiritu, psallam et mente (/ Cor. XIV). Metuentes illud : Maledictus homo qui facit opus Domini negligenter (Jer. XLVIII)..
XXXII. Litteras omnes discant.
XXXIII. Omnes divisis maneant lectulis.
XXXIV. Sanctus abbas extra congregationem non
maneat.
XXXV. Hoc specialius coram Deo monemus cu­ stodiri, ut nulli liceat cum alio secretius loqui, ant sedere; præcipue vespertinis et nocturnis horis. Si secrete inventi fuerint, lanquim si crimen admise­ rint, severissime distringantur; absque illis qui pro­ bati sunt ætate et sanctitate.
XXXVI. Nulli liceat loqui cum illo qui fuerit ex­ communicatus, præter illum quem ei sanctus abbas custodem dederit.
XXXVII. Obedile præpositis vestris, et subjacete illis : ipsi enim pervigilant pro animabus vestris rationem reddentes Deo (Hebr. XIII).
XXXVIII. Si quis pro qualibet culpa, aut trans-
gressione regule increpatur, au! disciplinam accipit, arguenti respondere non præsumat : quia peccatum quod hic distringitur, in aeterna cxaminatione non punitur. Et sic debetis animæ curam excipere, quo­ mndoaeger curam medici: tenentes illud sanctae Scri­ pturae : Qui abjicil disciplinam infelix est (Prov. xv.) Et illud: Ego in flagella paratus sum (Psal. XXXVII).
XXXIX. Lites nullas habeatis, obedientes præce­ pto Apostoli, ubi dicit: Servum Qomini non oportet litigare, sed mansuetum esse (11 Tim., II).
XL. Superbis vero, inobedientibus, et iracundiam protrahentibus nunquam parcendum, donec corri­ gantur.
XLI. Pro qualibet culpa si necesse fuerit flagelli accipere disciplinam, nunquam legitimus excedatur
numerus, id est, triginta et novem.
XLII. Et quamlibet justa disciplina teneatur, ta­ men secundum illud : Bonitatem et disciplinam (Psal. CXVIII), paternum affectum sanctus abbas circa om­ nes teneat, secundum Apostolum : tanquam si nutrix foveat parvulos suos (1 Thes., II). Et, omnibus omnia factus sum, ut omnes lucri(acerem (1 Cor., IX).
XLIII. Sancto abbati non liceat aliquid de faculta­ tibus monasterii donare aut vendere; nec aliquid contra Regula; instituta agere. Quod si facere tenta­ verit, sancto consilio et uno consensu fratrum ex nostro permisso non ei acquiescatis ; et hoc fieri nulla ratione permittite ; quia causam se ante Deum noverit esse dicturum.
XLIV. Si quid vero superfuerit expensis aut usibus
fratrum, in auro, aut in vestibus, vel cellario, san­ ctus abbas per manus provisoris, aut per quamlibet fidelem personam pauperibus, peregrinis, aut capti­ vis faciat dispensari.
XLV. Vestimenta etiam cum nova accipiunt, ve­ tcra abbati refundant, incipientibus aut pauperibus eroganda.
XLVI. Nullus honorem presbyterii aut diaconatus accipiat, præter abbatem si voluerit ordinari presby­ terum, et unum diaconem, ct subdiaconem, quo ipse voluerit, et quando voluerit, ordinandi habeat pote­ statem. Si vero Deo propitio ita proficerctis, ut ali­ quis ex vobis ad episcopatum expetatur, ipse solus egrediatur.
XLVII. Qui vero minoris ætatis sunt, aut vivis
parentibus in monasterium ingrediuntur, chartas tunc facere compellantur, quando ætate probati fue­ rint, aut res parentum in potestate habuerint.
XLVIII. Convivium nulli, nec episcopis, necabba­ tibus, nec provisoribus, nec ulli religioso aut laico parenti aut propinquo de hac civitate in monasterio fiat. Sed si quis, ut assolet, abbas, aut peregrini mo­ nachi pra tercuntes advenerint, et monasterio occur­ rere voluerint, sit in potestate sancti abbatis si eos voluerit ad refectionem invitarc. Quia indesinenter sanctam charitatem vestram orationi et lectioni insi­ stere, et soli Deo vacare volumus : idco vos ab hac præparatione aut inquietudine liberos esse præci­ pimus.
XLIX. Sedentes ad mensam taceant, et lectio quo­ tidie omni tempore, dum cibus sumitur, legatur : nt uterque homo, et exterior cibo, et interior verbo Dei reficiatur. Quia scriptum est : Non in pane solo vivit homo, sed in omni verbo Dei (Matth. IV).
L. Sanctus albas, nisi inaequalitate faciente, extra congregationem non reficiet.
LI. Carnes in cibo nusquam sumantur. Pulli vero vel cuncta altilia in congregatione non ministrentur : infirmis tantum provideantur, et accipere liceat. Pi­ sces vero ceris festivitatibus, aut quando sanctus abbas indulgentiam facere voluerit, tunc procurentur.
LII. Extra mensam communem nec quidquam cibi potusve gustare liceat, absque infirmis et illis æta­ tibus, quæ adhuc perenutriri indigent.
LIII. Infirmis vero ita obtemperandum est, ut si sancto abbati justum visum fuerit, etiam cellariolum suum in commune, et coqninam sequestratam ha­ beant: et cura illis vel studium impendatur, doncc convalescant.
LIV. Et quia Deo propitio digna et sufficiens vo bis facultas collata est, quæ sufficere monasterio vestro possit, coram Deo et angelis ejus te, s ancte frater abba, et te, venerabilis quicunque fueris prae­ positus, admoneo et contestor, u1 sanctæ congrega­ tioni, quae Deo inspirante et jubente secundum Insti­ tuta quae fecimus regulariter vivit, omnia quæ cis sunt necessaria in vestitu et victu cum sufficientia tribuatis. Quam rem si neglexeritis, et illi cœperint aliquid, necessitate compellente, murmurare aut in­ digere, causam vos ante tribunal Christi noveritis mecum esse dicturos.
LV. Et vos, sancia congregatio, per prof ctum vestrum et per Deum omnipotentem conjuro, ut omnia quae in bnc regula pro remedio animæ nostrae
et pro animarum vestrarum salute constituimus, in­ tegra et illibata custodiatis. Et ne per oblivionem ali­ quid negligatis, semel ea in triginta diebus relegite; id est in calendis.
Ordinem etiam quo psallere debeatis, in hoc libello judicavimus inserendum.
In primo die Paschæ ad tertiam ter Kyrie eleison, psalmi duodecim : id est, quatuor fratres binos psal­ mos et alleluiaticum tertium dicant : perdictis psal­ mis, Kyrie eleison et antiphonas sex, lectiones tres : ura de Actibus apostolorum, alia de Apocalypsi, ter­ tia de Evangelio; hymous Jam surgit hora tertia, et capitellum; deinde Kyrie eleison. Sic in omni opere Dei tertia vice Kyrie eleison dicite, antequam inci­ pialis : et psalmis perdictis et capitello perdicto. Ad
sextam idem numerus psalmorum, antiphona una, hymnus : Jam sexta sensim volvitur, lectio Evangelii et capitellum. Ad nonam ipse ordo teneatur : hym­ nus, Ter hora trina volvitur. Ad lucernarium directa­ neus parvulus; id est, Regna terræ, cantate Deo, psallite Domino (Psal. LIVII). Alia die: Laudate, pueri, Dominum; antiphona tria; hymnus : Hic est dies verus Dei, et capitellum ; quem hymuum toto Pascha ad matutinos et ad lucernarium dicite. Ad duodecimam imprimis directaneus parvulus : Sol cognovit occasum suum (Psal. CIII). Sex fratres binos psalmos cum suis alleluiaticis dicant, antiphona tria, lectiones duas, unam de Apostolo, aliam de Evangelio. Ad nocturnos paschales ipso numero omnia dicite, sicut in duodecima designa­ vimus. Ad matutinos imprim s directaneum: Exal-
tabote, Deus meus et Rex meus. Inde, Judica me, Deus; et, Deus Deus meus, ad te de luce vigilo, cum alleluia. Deinde, Confitemini Domino, cum alleluia; inde Can­ temus Domino, et ipsum sic; postea, Lauda, anima meat Dominum. Laudate Dominum, quoniam bonus est psalmus. Lauda, Jerusalem, Dominum: totos tres alleluia; deinde benedictio dicenda est. Post be­ nedictionem : Laudate Dominum de coelis. Cantate Domino canticum novum. Laudate Dominum in sanctis ejus ; cum alleluia. Magnificat anima mea Dominum, aut cum antiphona, aut cum alleluia; hymnum, Gloria in excelsis Deo, et capitellum. Et complete matutinos ipso ordine tote Pascha. Sic omni de do minico, et omnibus majoribus festivitatibus, in qui­ bus ab opere vacabitis. Quotidianis vero diebus ad nocturnos imprimis directaneus dicatur : Miserere mei, Deus, secundum magnam misericordiam tuam: deinde psalmi decem et octo. Antiphona tria parvula, lectiones Apostoli aut Prophetarum duae, et capitel­ lum. Completis nocturnis dicite matutinos. In æstate, id est, post Pascha usque calendas Octobris, ipse or­ do erit. Sexta feria vero post nocturnos duae missae
fiant in æstate, in hieme tres. Nam dominica omni tempore et in aestate et in hieme post nocturnos sex missae fiant. Si vero evenerit ut tardius ad vigilias surgatur, quantum abbati visum fuerit, tantum le­ gatur. Quando signum fecerit, qui legit sine mora consurgat, ut canonicus missarum numerus possit impleri. A calendis vero Octobris alii nocturni ad­ dendi sunt: ad primos dicendum est: Miserere mei, Deus. secundum magnam misericordiam tuam ; ad se­ cundos : Miserere mei, Deus, miserere mei, directa­ neus dicendus est, psalmi decem et octo; lectiones duae de Prophetis, aut de Salomone. Hymnus ad primos nocturnos: Rex aeterne Domine. Ad secundos: Magna et mirabilia. Post dictos, quia noctes crescunt, quotidie ad librum facite missas tres. Unus frater legat paginas tres aut quatuor, quomodo mensura
fuerit libri : si minute scriptus, aut majori forma, ternas paginas ; si minor, quatuor: et fiat oratio ; heram legat tantum, fiat alia oratio ; tertio le­ gat idem tantum, et surgite, dicite antiphonam de psalmis in ordine, postea responsum, deinde antiphonam. Iterum legat alius frater; et sic im­ pletis tribus missis dicite matutinarios canonicos; id est, primo canticum in antiphona, deinde dire­ ctaneum : Judica me, Deus. Deus Deus meus, ad te de luce vigilo. Laudate Dominum, quoniam benus est psalmus. Lauda, Jerusalem, Dominum. Inde, Laudate Dominum de cælis. Cantate Domino canticum novum. Laudute Dominum in sanctis ejus : in antipbona dicite
'PATROL. LXVIII.
13
hymnum, Splendor paternæ gloriæ; alia .lie, Æterne lucis conditor, et capitellum, et Kyrie eleison duode­ cim vicibus. Omnibus dicbus quotidianis uto implea­ tur. Post matutinos ad primam duodecim psalmi dicantur ; hymnus, Fugentis auctor ætheris ; lectio­ nes duæ, una de Veteri, alia de Novo Testamento et capitellum. Posthæc omnes lectioni varent usque ad horam tertiam : de reliquo vero dici spatio faciant opera sua secundum illud quod Dominus dixit : Pa­ ter meus usquemodo operatur, et ego operor (Joan. v). Et illud Aposloli : Operantes manibus nostris (II Thes. IV). Et, Qui non operatur non manducet (1 Thes. III). Quia scriptum est : Viæ otiosorum stratæ sunt spinis (Prov. xv). Et, servum inutilem projicite in tenebras exteriores (Matth. xxr). Quotidianis igitur diebus ad
tertiam duodecim psalmos dicite, antiphonam, hym­ num, lam surgit hora tertia; lectionem et capitel­ lum, Fiat, Domine. Ad sextam sit ipse numerus psal­ morum, antiphona, hymnus, Jam sexta sensim vol­ vitur ; lectio et capitellum. Ad nonam ipso ordine dicendum : hymnus vero , Ter hora trina volvitur. Ad lucernarium omni tempore et festis et quotidia­ nis diebus, imprimis directaneus, postea antiphonae duae; tertia semper cum alleluia dicatur : bymnus una die, Deus qui certis legibus ; alia die, Deus creator omnium, et capitellum. Ad duodecimam psalmos de­ cem et octo, antiphonam et hymnum, lectionem et capitellum. Quando repausaturi estis, in schola in qua manetis completa dicatur: imprimis directa­
neus, psalmus nonagesimus dicatur, deinde capitella consuetudinaria.
In Natale Domnini et in Epiphania tertia hora sur­ gite : dicite unum nocturnum, et facite sex missas de Isaia propheta ; iterum dicite secundum noctur­ num, ct legantur aliæ sex de Evangelio. In Epipha­ nia iia : in primo unum nocturnum, deinde de Da. niele propheta facile illas sex missas, et nocturnos : et ita de Evangelio sex matutinos eo ordine, sicut in Pascha scripsimus, aut dominicis diebus. In marty­ rum festivitatibus tres aut quatuor missæ fiant. Pri­ mam missam de Evangelio legite, reliquas de passio­ nibus martyrum. Omni sexta feria post duodecimam sex missæ ad librun. legantur; et post nocturnos Ires. Omni sabbato ad matutinos, Cantemus Doomino; et, Te Deum laudamus. Ad tertiam tres lectiones : una dc Prophetis, alia de Apostolo, trtia de Evan-
gelio dicantur. Omni dominica post nocturnos cum prima missa legitur, id est resurrectio, nullus sedere præsumat, sed omnes stent. Alia dominica alia re­ surrectio, et sic in ordine totæ quatuor resurrectiones per singulas dominicas legantur. Post tertiam vero, Pater noster, dicite et psallendo omnes communicent. Sic et in festivitatibus facite. Missæ vero quando sancto abbati visum fuerit tunc fiant.
Quando aliquis defunctus fuerit, usque media no­ cte eum pauci fratres in oratorio pervigilent, et mis­ sas faciant. Post mediam noctem qui vigilaverunt quiescant, et iterum alii vigilent. Et ponite hoc in notitiam sancto episcopo, ut eum jubeat ad locum ubi ponendus est deportari. Sin vero præstare de-
spexerit, de quacunque ecclesia clericos rogate, qui cum deducant; et date illis eulogias.
Ordinem etiam convivii huic regulæ inseroimus.
€baria quotidie ad refectionem tria, ad prandium duo, ad cœnam duo. Biberes ad refectionem, hi est in æstate meruin et tres caldellos ; ad prandiu.u tres tantum : ad coenam in aestate, mensibus Junio, Julio et Augusto, ternas; reliquis diebus ad cœnam binas bibant. In festivitatibus vero, et quando abbas indulgentias voluerit facere, et cibaria, quantum ipse voluerit, et recentes addantur. Quotidie vero
olera caseo et oleo semper condiantur. Biberes binas ad prandium, binas ad coenam accipiant ; si jejuna- verint, ternas. Jejonium vero a calendis Septembris usque calendas Octobris secunda, quarta, et sexta feria jejunandum est. A ca!endis Novembris usque Domini Natale quotidie jejunandum est, absque sab­ bato et dommica ; ab Epiphania vero usque Pascha quotidie jejunandum est, absque majoribus festivita­ tibus, sabbato et dominica. Post Pascha vero usque Pentecosten, sexta feria tantum jejunandum est. Post Pentecosten, ntense Junio, Julio et Augusto,
in potestate abbatis sit de jejunio aut prandio; sicut viderit possibilitatem fratrum, ita studeat tempe­ rare.
Aurelianus leccator regulam hanc in Christi no­ mine instituit.
In Christi nomine fundatum cst monasterium vi­ rorum Dei in civitate Arelatensi a sancto Aureliano episcopo, jubente sanctae memoriæ Childeberto rege Francorum, quinto decimo calendas Decembris, in­ dictione undecima : anno * quinto post consulatum Basilii junioris v. c., et basilica ibidem in honore sanctorum apostolorum et martyrum : habetque ibil em reliquias positas; id est, de cruce Domini nostri Jesu Chrisii, beatæ Mariæ genitricis Domini nostri Jesu Christi, Joannis Baptistæ et præcursoris Domini nostri Jesu Christi, Stephani, Petri, Paul, Joannis, Jacobi, Andreæ, Philippi, Thomæ, Bartho­ lomæi, Matthæi, Jacobi, Simonis, Judæ, Mathiæ, Genesii, Symphoriani, Baudilii, Victoris, Hilarii episcopi et confessoris, Martini episcopi et confes­ soris, Caesarii episcopi.
(Ex diptychis ejusdem monasterii.)
Simulque precantes oramus etiam, Domine, pro animabus famulorum tuorum, patrum atque institu
torum quondam notrorum, Aureliani, Petri, Flo­ rentini, Redempti, Constanlini, Himiieri, Hilarini, Januarini, Reparati, Cbildeberti, Vultrogotæ vel omnium fratrum nostrorum, quos de hoc loco ad te vocare digaatos es. Cunctorumque etiam hujus loci memores fidelium, pariterque parentum nostro­ rum atque servientium hujus loci: et pro animabus omnium fidelium famulorum tuorum vel famularum ac peregrinorum in pace Ecclesiae defunctorum : ut tis, tu Domine Deus noster, peccatorum tribuas ve­ niam, et requiem largiaris aeternam: meritis et in-
tercessionibus sanctorum tuorum, Mariæ Genitricis Domini nostri Jesu Christi, Joannis Baptiste et præ­ cursoris Domini nostri Jesu Christi, Stephani, Petri, Pauli, Joannis. Jacobi, Andreæ, Philippi, Thomæ, Bartholomæi, Matthæi, Jacobi, Simonis, Judae, Ma­ thiæ, Genesii, Symphoriani, Baudilii. Victoris, Hi­ larii episcopi et confessoris, Martini episcopi et con­ fessoris, Cæsarii episcopi, hæc propitius præstare et exaudire digneris : qui vivis et regnas in unitate Spiritus sancti Deus, in saecula sæculorum. Amen.
