ANNO DOMINI DXXV. ELPIS UXOR BOETII.
HYMNI IN HONOREM SS. APOSTOLORUM PETRI ET PAULI
HYMNUS I.
Decora lux ælernitatis auream Diem beatis irrigavit ignibus, Apostolorum quæ coronat Principes, Reisque in astra liberam pandit viam.
Mundi magister, atque cœli Janitor, Romæ Parentes, Arbitrique Gentium, Per ensis Ille, Hic per Crucis victor necem Vitæ Senatum laureati possident.
O Roma felix, qua; duorum Principum Es consecrata glorioso sanguine : Horum cruore purpurata, ceteras Excellis orbis una pulchritudines.
Sit Trinitati sempiterna gloria, Honor, potestas, atque jubilatio, In unitate, quae gubernat omnia, Per universa saeculorum saecula. Amen.
HYMNUS II.
Beate Pastor Petre, clemens accipe Voces precantum, criminumque vincula Verbo resolve, cui potestas tradita Aperire terris coelum, apertum claudere.
Egregie doctor, Paule, mores instrue, Et nostra tecum pectora in coelum trahe : Velata dum meridiem cernat Fides, Et solis instar sola regnet Charitas.
Sit Trinitati sempiterna gloria, Honor, potestas, atque jubilatio, In unitate, quæ gubernat omnia Per universa aeternitatis saecula. Amen.
