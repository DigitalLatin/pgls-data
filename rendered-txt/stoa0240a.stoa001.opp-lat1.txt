ADMONITIO IN LIBRUM DE HÆRESIВUS.
Ad scribendum hunc librum hortator atque auctor Augustino fuit Quodvultdeus diaconus Carthaginensis. Eo spectant subsequentes epistolae : prima Quodvultdei est Augustinum rogantis ut hæresum edat catalogum, proprios quibusque errores ac ritus paucis complectentem; secunda vero Augustini excusantis operis diffi­ cultatem, remque ab aliis tentatam jam esse admonentis. Rescribit Quodvultdeus, vehementer ah eo con­ tendens ut id munus pelilioni ipsius, imo universali desiderio non deneget. Tunc demnm victus Augustinus laborem et curam in se recipit scribendi de hxresibus, dum per alias occupaliones licebit. Nunc enim impo­ sita sibi necessitate refellendi Julianum , se etiam ab incœpta opusculorum suorum recognitione ( quam rem plurimum necessariam judicat) avocari testatur; additque se hujus recognilionis duo volumina jam absolvisse retractatis omnibus libris suis. Hæc duo volumina circiter annum Christi 427 perfecta observamus in lomo pri­ mo : quibus quandoquidem posterior est ipse de Hæresibus liber, ad annum circiter 428 revocandus videtur. Possidius in Indiculo, eap. 5, notat, De Hæresibus ad Quodvultdeum diaconum , imperfectum opus. Et Isidorus de Viris illustribus, cap. 9 , Primasius, inquit, Africanus episcopus composuit sermone scholastico de Hæresibus tres libros, directos ad Fortunatum episcopum, explicans in eis quod olim B. Augustinus in libro Hæreseon
imper­
fectum morte interveniente reliquerat. Nempe alteram operis partem, ad ostendendum quid haereticum faciat, poUicctur Augustinus in præfationis fine, quam partem morte praeventu: non attigit.
De eodem libro epistolæ quatuor.
EPISTOLA CCXXI.
Domino merito venerabili, et vere beatissimo patri AUGUSTINO episcopo, QUODVULTDEUS diaconus.
1. Diu Irepidus fui, et ausus hos meos aliquoties distuli : sed me principaliter, ut dici assolet, animavit beatitudinis tuæ benevolentia omnibus comprobata ; quam dum considero, magis timui , ne non petendo su­ perbus, non quærendo desidiosus, non pulsando piger a Domino judicarer. Sufficere autem mihi crederem hujusmodi tantummodo voluntatem , si fructum adipisci non possem : cum autem pro certo noverim , ostium divini sermonis, quod Venerationi tuæ cœlestis gratia patefecit. paratam esse mentem tuam sanctam, quam possidet Christus, non solum cunctis volentibus pandere , verum etiam nolentibus, ut introire non pigeat, persuadere; occupationi Reverentiae tuæ multiloquio superfluo moram non faciam, sed desiderium obsecra­ tionis meæ breviter indicabo.
2. Nonnullos in clero hujusce etiam amplissimæ civitatis esse imperitos, ex me ipso conjicio ; et quantum universo illi ordini profuturum sit quod expeto, considerationi Sanctitatis tuae discutiendum offero. Privile- gio namque cunctorum qui hoc de spiritualibus tuis laboribus promerentur, etiam me indignum consecuturum esso præsumo, domine merito venerabilis, et vere beatissime pater. Precor igitur Beatitudinem tuam, ut ex quo christiana religio hæreditatis promissæ nomen accepit, quae hæreses fuerint, sint ; quos errores intulo­ rint, inferant; quid adversus catholicam Ecclesiam senserint, sentiant, de fide, de Trinitate, de Baptismo, de poenitentia , de homine Christo, de Deo Christo, de resurrectione % de Novo et Vetere Testamento, et omnia omnino, quibus a veritate dissentiunt : quæ etiam Baptismum habeant, quæve non babeant; et post quas baptizet, nec tamen rebaplizet Ecclesia , qualiter suscipiat venientes, et quid singulis lege, auctoritate, atque ratione respondeat, digneris exponere.
3. Nec me tantae Beatitudo tua credat ineptiae , ut non inspiciam quantis et quam ingentibus voluminibus opus sit, ut possint ista dissolvi. Verum hoc ego fleri-non expeto; id enim multipliciter factum esse non du­ bito : sed breviler, perstricte atque summatim, et opiniones rogo cujuslibet hæresis exponi, et quid contra teneat Ecclesia catholica, quantum instructioni satis est, subdi : ut velut quodam ex omnibus concepto com­ monitorio, si quis aliquam objectionem aut convictionem uberius, plenius ac planius nosse voluerit, ad opu­ lenta et magnifica volumina transmittatur, quibus a diversis, et præcipue a Veneratione tua in hoc ipsum constat elaboratum. Sufficiet autem admonitio talis , ut puto, doctis et imperitis, otiosis et occupatis, et ad cujuslibet gradus ministerium Ecclesiæ undecumque promotis ; dum et ille qui multa legit, eadem breviter recordatur, et compendio ignarus instruitur, ut noverit quid teneat, quid evitet; quid aversetur ne faciat: quid ut faciat assequatur. Fortassis autem,. si tamen quod arbitror verum est, etiam adversus calumniantium malignas mentes eL dolosa labia opus hoc parvum inter caetera mirifica testimonio coronæ tuæ non deerit : ut quibus patet campus calumniandi profusior, validis et ex omni parte conclusis fidei limitibus coarctati, omnibusque veritatis tclorum generibus circumacti, etiam uno multiformi jaculo repente prostrati, morticinos spiritus non audeant anhelare.
4. Video quam onerosus existam meliora cogitanti, et disponenti majora sancto seni, et querelas corporis sustinenti. Sed per Christum Dominum rogo, qui te participem sapientiæ suæ sine iuvidia esse concessit, ut hanc gratiam dones indoctis Ecclesiae, qui te agnoscis sapientibus atque insipientibus debitorem (Rom. I, 14), Merito ac jure dicturus : Videte quoniam non mihi soli laboravi, sed omnibus exquirentibus veritatem (Eccli. XXIV, 47, et XXXIII, 18). Potui adhuc offerre supplices et multiplices preces, et mecum imperitorum classes adsci­ scere : sed malui jam audire dictantem, quam occupare legentem.
EPISTOLA CCXXII.
Dilectissimo filio et condiacono QUODVULTDEO, AuGUSTINUS episcopus.
i. Acceptis litteris Charitatis tuae, ubi a me ardentissimo studio postulasti, ut de omnibus hæresibus, qua post Domini Salvatoris adventum adversus ejus doctrinam pullulaverunt, aliquid breviter scriberem; quam sit hoc difficile, continuo reperta occasione rescripsi per filium meum Hipponensium primarium Philocalum : mox autem etiam ista oblata est, qua nunc rescribo, et brevitcr difficultatem operis ejus ostendo.
2. Philastrius quidam Brixiensis episcopus, quem cum sancto Ambrosio Mediolani etiam ipse vidi, scri­ psit hinc librum; nec illas hæreses praetermittens, quæ in populo Judæo fuerunt ante adventum Domini, eas­ que viginti octo commemoravit: et post Domini adventum centum viginti octo. Scripsit hinc etiam graece episcopus Cyprius Epiphanius, in doctrina catholicæ fidei laudabiliter diffamatus: sed ipse utriusque temporis hæreses colligens, octoginta complexus est. Cum ergo ambo id vellent facere quod a me petis, quantum tamen inter se differant de numero interim sectarum, vides : quod utique non evenisset, nisi aliud uni eorum vide­ retur esse haeresis, et aliud alteri. Neque enim putandum est aliquas ignorasse Epiphanium, quas noverat Philastrius, cum Epiphanium longe Philastrio doctiorem invenerimus; ita ut Philastrium potius dicere debe­ remus latuisse plurimas , si tam plures esset ille complexus, et iste pauciores. Sed procul dubio in ea quae­ stione ubi disceptatur quid sit haeresis, non idem videbatur ambobus; et revera hoc omnino definire diffi­ cite est: et ideo cavendum, cum omnes in numerum redigere conamur, ne prætermittamus aliquas, quamvis hæreses sint; aut annumeremus aliquas, cum hæreses non sint. Vide ergo ne forte librum sancti Epiphanii tibi mittere debeam : ipsum enim arbitror Philastrio doctius hinc locutum; qui possit apud Carthagi­ nem in latinam linguam verti facilius atque commodius, ut tu potius praestes nobis, quod quæris a nobis.
3. Perlatorem multum commendo. Subdiaconus est de nostra diœcesi; de fundo autem viri spectabilis, no­ bisque cbarissimi Orontii. Pro illoautem, et pro ejns patre, a quo adoptatus est, etiam ad ipsum scripsi; quas litteras cum legerit christiana Benignitas tua, peto ut eas apud memoratum virum tua intercessione adjuvare digneris. Misi autem cum illo etiam hominem Ecclesiæ, ne ad tuam Sanctitatem difficilis ei esset accessus : non enim parum de illo sollicitus sum, a qua me sollicitudine Dominus, ut spero, per tuæ charitatis instan­ tiam liberabit. Peto etiam mihi rescribere non graveris, quemadmodum sit in fide catholica ille Theodosius, per quem Manichæi nonnulli sunt proditi; et ipsi quos ab eo proditos, putamus esse correctos. Si quid etiam de profectione sanctorum episcoporum forte audivisti, fac ut noverint. Dco vivas.
EPISTOLA CCXXIII.
Domino merito vencrabili, ac beatissimo sacro patri AuGUSTINO episcopo, QUODVULTDEUS diaconas.
1. Unum qnidem Reverentiæ tuæ commonitorium, quod per ecclesiasticum dignatus es destinare,
suscepi
. Nam quod prius directum esse Beatitudo tua significavit, per virum honorabilem Philocalum, necdum ad me pervenit. Verum quamvis conscius propriorum semper fuerim peccatorum, nunc tamen evitlenter agnovi, adi­ piscendo illi quod exoravi muneri, meam toti Ecclesiæ impedimento esse personam. Sed omnino confido,
uoniam qui per Unici sui gratiam humani generis dignatus est delere facinora, nec mea in pernicicm cuncto­ rum prævalere permittet, potiusque ubi abundavit peccatum, gratiam faciet redundare (Rom. v, 20), domine merito venerabilis, ac beatissime pater. Difficultatem operis, quod instruendis imperitissimis nobis per tuam beneficentiam praestari suppliciter exoravi, nec ipse ignorans ante prædixi; sed de divini fontis ubertate, quam tibi Dominus tribuit, veraci corde præsumpsi.
2. Nam etsi Philastrius et Epiphanius venerandi episcopi tale aliquid scripsisse memorantur, quod procul dubio me inter caetera , imo sicut omnia , latet; non tamen arbitror eos hanc curam diligentiamque adhibuisse, ut singulis quibusque opinionibus contrarias etiam opiniones adjungerent, ritusque subjicerent; tum denique opus illud utriusque qualecumque sit non habet fortassis eam, quam desidero brevitatem. Frustra etiam ho. mini, qui latina non didicit, græca facundia delegatur; quia non ego tantummodo consilium, sed ei auxilium postulavi. Quid autem Venerationem tuam de interpretum non solum difficultate, sed etiam obscuritate admo- neam, cum ipse hoc magis ac plene dijudices ? Accedit ad causam, quod nonnullae etiam post illorum obitum haereses emersisse doceantur, quarum nullam illi fecerint mentionem.
3. Quamobrem ad peculiare patrocinium pietatis tuæ confugio, et voce mea, sed universali desiderio, pa­ ratum ad misericordiam sacrosanctum pietatis pectus appello ; sequestratis saporibus peregrinis, considerate. textu prioris epistolae, panem Afrum , quem nostra provincia solet habere praecipuum, cælesti etiam manna conditum, sero pulsanti et famem patienti non deneges. Profecto enim nec ego pulsare cessabo , donec ipse concedas : ut quod non impetrat privilegium, ubi nullum est meritum, saltem indefessa importunitas mereatur.
EPISTOLA CCXXIV.
Domino sincerker dilectissimo, fratri et condiacono QUODVULTDEO, AUGUSTINUS episcopus.
i. Cum mihi hæc scribendi offerretur occasio per Fussalensem presbyterum , quem commendo Charitaii tuæ, recensui epistolam tuam, in qua petis, ut de hæresibus, quæ oriri potuerunt ex quo Domini in carne nuntiari coepit adventus, aliquid scriberem. Hoc autem feci , ut viderem utrum jam deberem opus ipsum aggredi , et inde tibi aliquid mittere; ubi considerares tanto esse difficilius, quanto vis effici brevius. Sed ne hoc quidem potui, talibus curis supervenientibus impeditus, a quibus omnino dissimulare non possem : nam me et ab eo, quod habebam in manibus, averterunt.
a. Hoc autem est ubi respondeo libris Juliani, quos oete edidit post illos quatuor, quibus ante respondi. Hos enim cum Romæ accepisset frater Alypius, nondum omnes descripserat, cum oblatam occasionem noluit præ­ terire, per quam mihi quinque transmisit; promittens alios tres cito se esse missurum, et multum instans ne respondere differrem. Cujas instantia coactus sum remissius agere quod agebam; ut operi utrique non deessem, uni diebus, alteri noctibus, quando mihi ab aliis occupationibus hinc atque hinc venire non desistentibus par­ ceretur. Agebam vero rem plurimum necessariam : nam retractabam opuscula mea, et si quid in eis me offenderet , vel alios offendere posset, partim reprehendendo, partim defendendo, quod legi deberet et pos­ set, operabar. Et duo volumina jam absolveram, retractatis omnibus libris meis, quorum numerum nescie­ bam : eosque ducentos triginta duos esse cognovi. Restabant epistolæ, deinde tractatus populares, quos Graeci homilias vocant. Et plurimas jam epistolarum legeram , sed adhuc nihil inde dictaveram, cum me etiam isti Juliani libri occupare coeperant, quorum nunc quarto respondere cœpi. Quando ergo id explicavero, quintoque respondero, si tres non supervenerint, dispono (si Deus voluerit) et quod poseis incipere, simul agens utrumque, et hoc scilicet, et illud de retractatione opusculorum meorum, nocturnis et diurnis tempo­ ribus in singula distributis.
3. Hoc ideo insinuavi Sanctitati tuæ, ut quantum tibi desiderium est sumendi quod poscis, tanto flagrantius a Domino mihi poscas adjutorium, quo serviam laudabili studio tuo, atque utilitati eorum quibus id existimas profuturum, domine sinceriter dilectissime frater. Commendo iterum perlatorem, et negotium propter quod eo perrexit; si cognoveris apud quem agendum sit, peto ne pigcat adjuvare. Non enim possumus necessitates bominum ejusmodi deserere, qui nostri non coloni, sed, quod majus est, fratres suut, et in charitate Christi ad curam pertinent nostram. Deo vivas.
