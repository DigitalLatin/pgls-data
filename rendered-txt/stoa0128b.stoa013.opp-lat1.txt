S. FULGENTII PRO FIDE CATHOLICA, ADVERSUS PINTAM EPISCOPUM ARIANUM, LIBER UNUS.
534 i. Catholicæ fidei fidissimum fundamentum post Christum apostolos esse, certa fidei testatur ime­ gritas: quam rationem, ipsa forsitan prædicatione ces­ sante, occulta nescio quæ operatio Spiritus sancti in mentibus tidelium seminata atque concreta insinuat. Quis tamen bene credentium ignorat quia haereses omnes de Catholica exierunt, tanquam sarmenta inu • tilia de vite projecta? Ipsa autem manet in radice sua, in vite sua, in caritate sua, et portae inferorum non prævalebunt adversus eam (Matth. xvi, i8). Ec­ clesia una, Ecclesia vera, Ecclesia catholica, contra omnes hxreses pugnans, pugnare potest, expugnari non potest: de qua Salomon in CanLicis canticorum, ex uersona Christi suam sponsam, quam Ecclesiam
credimus, laudantis, dicit: Ecce proxima mea tanquam lilium in medio spinarum (Cant. II, 2) : quia diver­ sarum hæresum dogmatibus ejus integritas tanquam spinis quotidie pungitur, ut contra hostes suos vigi­ lans exerceatur, donec eminens tanquam lilium in capite sponsi sui candore ipso decoretur.
i. Verum quia quidam, proprio spiritu actus, ejus fidei cultores Homousianos vel Unisubstantianos vo­ candos esse præsumpsit, ejus imperitiae responden­ dum. Tantus enim ac- talis est omnipotens Deus, ut per malos pronuntiet bona; sicut per pontificem ma­ lum (Joan. xi, 49), nostræredemptionis praedicere dignatus est sacramentum. Is namque qui ipsum con­ didit libellum sæva mente conceptum, congeriem
divinorum testimoniorum tam Novi quam Veteris Testamenti contra homousion opponendam putavit. De talibus olim praenuntiavit Apostolus, dicens : Ne­ scientes de quibus loquantur, neque de quibus affirment I Tim. I, 7). Si enim sciret quid homousion ex Græco in Latino exprimitur, laudare potius quam exprobrare contenderet. Patres enim noslri trecenti decem 535 et octo, qui ad Arii venena excludenda antidotum hujus vocabuli confecerunt, non extraneis vocibus ab Evangelio usi sunt, sed verbum e verbo ad ritum facilius, rectae fidei rationem nondum in­ telligentibus insinuare curarunt. Hornos namque unus, usia substantia Graeco sermone appellatur. Consule Evangelii dictum, et invenies h6c esse ore divino prolatum, Ego et Pater unum sumus (Joan. x, 50).
Discute pluralem, et redi ad singularem substantiae veritatem. Nam quod dixit, Ego et Pater unum su­ mus, Patris suamque personam, contra Sabellium, quem prævidebat futurum hæreticum, dicendo su­ nus, sententiam promulgavit, ut discerneret suam Patrisque personam. Unum quod dixit, æque Arium prævidebat, qui substantiam deitatis intersecare non dubitat. Quia et Sabellius male conjunxit, et Arius sceleratius separavit. Oportebat namque Sabellium Patris Filiique personam secernere, et Arium deita­ tis substantiam in nullo penitus separare. Magnum sane crimen fidei putant applicari Catholicæ, cum ejus alumnos Homousianos vel Unisubstantianos ap­ pellant : quasi homousion vel substantiam deitatis vel alicujus hominis vocabulum contineat; sicut di-
versarum hæresum auctores sui nominis sectam dis­ cipulis prædicandam esse senserunt. Sicut Simoniani a Simone, Menandriani a Menandro, Marcionistæ a Marcione, Valentinianistæ a Valente, Manichaei a Mane, Nepotiani a Nepote; et ut antiquas et pene jam deficientes hæreses praetermittam, novellas inle­ rim nominabo: ut sunt Sabelliani a Sabellio, Ariani ab Ario, Eunomiani ab Eunomio, Macedoniani a Macedonio, Apollinaristæ ab Apollinare, Nestoriani a Nestorio, Donatistae a Donato, Maximianistae a Ma­ ximiano, Rogatistæ a Rogato; et si qui sunt alii qui nomine tenus tantum, non opere dicuntur Christiani, qui derelicto Deo, auctorum suorum nomina vene­ rantur. Doceat is qui homousion in catholicos accusandum putavit, alicujus esse hominis nomen
homousion. Videretur namque mihi, nisi Evangelii clarissimum culmen omnibus gentibus luce clarius innotuisset, ut haeresim suam quomodo fovendam arbitrarentur Ariani, possent ipsa Domini verba de Evangelio eradicare a; id est, Ego et Pater unum su­ mus : quod (ut dictum est) verbum e verbo transla­ tum, homousion Patres statuerunt.
3. Quod autem apud imperitos astruunt, multis debere credi, an paucis; eo quod Nicænum concilium in trecentis decem et octo Patribus celebratum est, Ariminense vero in octingentis triginta jactitant congregatum, ubi homousion callidi homines apud imperitos interpolare conati sunt, compendio refe-
ram. Ecce homousion in paucis obtinuit, ut caeteris episcopis per totius orbis spatia constitutis sic inno­ tuisset, ut ejus se confessione gaudeant decorari. Quod si posLerior Ariminensis ( Videtur deesse con­ ventus) in tanta multitudine, ut asserunt, congrega­ tus est, ejus sectae episcopi per orbem multiplica­ rentur, populi crescerent, talis fides etiam ipsa im­ peria occuparet. Sed ubi 536 fraudis illius callidi­ tas per prudentes et probatissimos viros est agnita, ita homousion confirmatum est, ut vix Ariminensis reliquias ad probandos catholicos remansisse cer­ aamus. Ipsam urbem Ariminum, ubi hoc fraudis ne­ gotium gestum est, vel polius concinnatum, si com­ placet, consulamus. Utrum ipsius sectæ habeat epi­ scopum nescio : nam de Mediolano liberius astruam,
ubi Auxentius sectæ suae venena ut callidus artifex fudit : cujus posterior Ambrosius dogma ita destruxit, Spiritu sancto repletus, ut nomen ejus post mortem in ipsa urbe a memoria viventium raderetur; et velut quoddam contagium ejus vocabulum habeatur. Per quem Ambrosium et Augusti tunc Gratiani fides fir­ mata est, et crementa in episcopis et populis magia magisque creverunt. Non enim omnipotens Deus; qui per omnes Scripturas Ecclesiae suae crementa pi omisit, deserere suam pollicitationem, et dimittere posset crescere falsitatem. Hoc de omnibus haeresi­ bus dictum sit.
4. Caeterum in consequentibus, adjuvante Deo, qui et cor instruit, et linguam regit, et de uno Deo, el de potentia, et invisibilitate, vel aequalitate Filii cum
Patre, et Spiritus sancti deitate, quae Trinitas, ipsis nolentibus, unus tamen est Deus, talia testimonia ponentur, ut si contentionis tenebras non amaverint, lucem necesse sit videant veritatis. Et ne quempiam moveat quod diximus, Ecclesiae crementa per omnes Scripturas fuisse promissa, et si vindicant per hanc oppressionem fuisse concessa, noverint esse scriptum in Jeremia : Clamabit perdix, congregabit quos non peperit, faciet divitias suas non cum judicio (Jer. XVII. 11). Et hoc certissimum documentum est quia ca­ tholica fides nunquam nisi tribulationibus et perse­ cutionibus crevit: ut impleatur quod dictum est, Quia per multas tribulationes et angustias oportet nos viderc regnum Dei (Act. xiv, 21). Illius autem fidei crementa testantur exsilia innocentium. et proscri-
ptiones miserorum, et tormenta et oppressio captivo­ rum. Sed video quosdam contradictores b parturien­ tes, et Donatistarum nobis objicere persecutiones, quorum furor legibus violentiam fecit, et legibus ista perpessi sunt. Nam si quos ex eis catholica ma­ ter pio sinu suscepit, sine ulla baptismi injuria, sine ulla oneris jactura, siLe ulla Spirilus sancti contu­ melia : ut qui voluntate conversi sunt, dolerent quia diu eos latuit caritas.
Catholica testimonia de uno Deo.
5. Prima vox Dei, Audi, Israel, Dominus Deus tuus, Deus unus est ( Deut. VI, 4). In Deuteronomio, Dominus solus deducebat eos, et non fuit cum illis
a Ms. Port., rad,re.
b Ms, Port., contradictiones.
Deus alienus (Deut. XXXII, 12). Item ibi, Videte, videte quia ego sum Deus, et non est alius præter me (Ibid., 59). In Exodo item, Non erunt tibi dii alii atsque me (Exod. xx, 3). Item, Sacrificans diis aliis absque me, eradicabilur (Ibid., 5) Item, Dominum Deum tuum adorabis, et illi soli servies (Deut. VI, 13). Item, Neque enim est alius Deus vel in cælo vel in terra, qui potest facere opera 537 tua, aut comparari ma- gnitudini tuæ (Deut. III, 24). In Osee propheta, Do­ minum præter me non noveris, el salvans non erit præter me (Ose. XIII, 4). In Isaia, Ego Deus, et non est præter me salvans : annuntiavi, et salvavi, et non erit in vobis alienus (Isa. XLIII, 11 ). Qui supra, Hæc dicit Dominus, qui fecit cælum; hic Deus qui exten­ dit terram , et fecit eam : non in vanum fecit eam, sed
ut inhabitaretur. Ego sum, ego sum, et non est alius quis. Ego sum Deus, et non est al us (Isa. XLV, 18 ). Per meipsum juro, nisi prodierit de ore meo ju­ stitia, verba mea non reverientur : quoniam mihi flecte­ tur omne genu, et jurabitomnis lingua Deum a (Ibid., 22, 23 et 24). Qui supra, A sæculo non audivimus, neque oculi nostri viderunt Deum præter te (Isa. LXIV, 4 ); et, Ante me non fuit Deus, et præter me non erit alius quis (Isa. XLIII, 10). Ego Deus primus, et ego in ea quce superveniunt (Isa. XLIV, 6). In corpore Psal­ morum, Quis Deus præter Dominum nostrum ( Psal. XVII, 32)? Item, Quia Deus magnus sicut Deus noster? Tu es Deus qui facis mirabilia solus (Paal. LXXVI, 15). Item, Sciant gentes quoniam nomen tibi Dominus : tu solus altissimus super omnem terram (Psal. LXXXII, 16).
Hoc magis Filio competit. In Regnorum, Ezechias adversus Sennacherib, Domine Deus Israel, tu es Deus solus regum omnium terræ ( I V Reg. XIX, 15). Qui supra, Dominus Deus noster, salvos nos fac de manu eorum : ut sciant omnia regna terræ quia tu es Dominus solus (Ibid., 19). Salomon in oratione ex­ pandit manus suas in coelum, et ait : Domine Deus Israel, non est similis tibi Deus nec in cælo sursum, neque in terra dcorsum (III Reg. VIII, 23). Et quam­ vis de uno Deo duo vel tria testimonia sufficerent, audiant tamen ii qui nobis duos d6os introducunt. Confitentur enim Deum Patrem, et Deum Filium : hoc sane verum est; sed qui non honorificat Filium sicut honorificat Patrem, hic impius est. Si enim debetur sacrificium vel honorificentia Patri, hoc de-
betur et Filio. At cum majorem asseris Patrem, Ini­ norem Filium, duos deos introducis : in utroque sa­ crilegus, et non audiendo, Dominus Deus tuus, Deus unus est (Deut. VI, 4 ), et non honorificando Filium sicut honorificas Patrem. Nullos gradus interposuit Filius. Interroga Patris qure honorificentia b. Tu conaris ad utrorumque contumeliam, et Patris, quia ejus Filius non auditur, de quo Pater dicit, Ipsum audite (Matth. XVII, 5), et Filii, quem in suo præ­ . cepto audes contemnere. Sed jam alia testimonia de æqualitate Patris et Filii proponantur.
Testimonia de æqualitate Patris et Filii.
6. In Apocalypsi, Et habebat in vestimento, vel in femore suo scriptum , Rex regum , et Dominus domi - nantium (Apoc. xix, 16 ; I Tim. vi, 15). Si de Patre hoc Apostolus dicit, hic manifeste de Filio dicitur. Ubi supra, Beatus et sanctus qui habet partem in re­ surrectione prima. In eis secunda mors non habet po­ testatem : sed erunt sacerdotes Dei et Christi ejus, et regnabunt cum eo (Apoc. xx, 6). Ubi supra, Ego sum a et
ω
; initium et finis. Ego sitienti dabo fontem aquæ vitæ gratis. Qui ricerit, 538 possidebit hæc, et ero illi Deus, et ipse erit mihi filius (Apoc. XXI, 6). Ubi supra, Et templum non vidi in ea. Dominus enim Deus omnipotens est templum ejus, et Agnus (Ibid., 22). Nulla differentia. Ubi supra , Et ostendit mihi
fluvium aquæ vitæ splendidum , procedeniem de sede Dei et Agni (Apoc. xxn , 1). Una sedes, non du.u. Ubi supra, Sedes Dei et Agni in illa erunt, et servient ei (Ibid., 3). In Epistola Joannis, Omnis qui non ma­ net in doctrina Christi, Deum non habet. Qui perma­ net in doctrina, et Filium et Patrem habet (II Joan 9). Filius prius. In Epistola Judæ, Dominatorem et Deum nostrum Jesum Christum negantes (Jud., 4). EI Deus, et Dominus. In Apocalypsi, Dicunt montibus et petris, Abscondite nos a facie sedentis in throno, et ab ira Agni : quoniam venit dies magnus irce ipsorum, et quis poterit stare (Apoc. VI, i6) ? Unum, vel æquale judicium. Ubi supra, Salus Deo nostro et Agno (Apoc. VII, 10). Ubi supra, Factum est regnum hujus mundi, Domini Dei nostri, et Christi ejus, et regnabit in sæ-
cula sæculorum (Apoc. xi, 15). Regnabit, non Regna­ bunt. Ubi supra, Et audivi vocem magnam ut cœlo dicentem, Facta est salus, et virius , et regnum Dei nostri, et potestas Christi ejus (Apoc. XII, 10). Nulla divisio. Ubi supra, Et vidi, et ecce Agnus stabat super montem Sion, et cum illo centum quadraginta quatuor millia, habentes nomen ejus, et nomen Patris ejus scriptum in frontibus suis (Apoc. XIV, 1). Nunquid præjudicat, quia Filius prior nominatus est, ubi una potestas est? Ubi supra, Hi empti sunt ex hominibus, primitiæ Deo et Agno (Ibid., 4). Ubi supra, Hi cum Agno pugnabunt, et Agnus vincet eos : quia Dominus dominorum est, et Rex regum (Apoc. XVII, 14). Quid amplius habet Pater? Dicatur. Ad Hebræos, Abrahæ namque promittens Deus, quia neminem habuit per
quem juraret majorem, juravit per semetipsum dicens (Hebr. vi, 13). Si de Palrc accipitur, visibilis erit ; si de Filio, major illo non erit. Pater in Evangelio, Ut omnes honorificent Filium , sicut honorificant Pa­ trem (Joan. v, 23). Et quia habet qui eum misit, hæc missio non de loco in locum. Nam et sol mittit ra­ dios, et non a se separatur. Item , Sicut Pater vivi­ ficat mortuos , ita et Filius quos vult vivificat (Ibid., 21). Ecce Filius, quos vult; ecce Spiritus, ubi vult. Filius dicit Philippo : Qui me videt, videt et Patrem (Joan. XIV, 9). Et iterum : Non credis quia ego in
" Supra in response ad 10 object. Ananorum, non semel, per Deum.
b In IUS. Port. additur hic, Nullus gradus inter Filii Patrisque honorificentiam.
Patre, et Pater in me eat (Joan. XIV, 1 1) ? Ecce æqua­ litas Patris et Filii Item, Pater, clarifica Filium tuum, ut et Filius tuus clarificet te (Joan. XVII, 1). Par po­ testas. Sed sufficiunt ista de æqualitate Filii cum Patre.
Testimonia de Filii deitate.
i. In Job : Qui extendit cœlum solus, et ambulat super mare tanquam super terram (Job ix, 8). In Je­ remia : Hic Deus noster, et non deputabitur alius absque eo; qui invenit omnem viam prudentiæ, et de­ dit eam Jacob puero suo , et Israel dileclo suo. Post hæc in terris visus est, et cum hominibus conversa­ tus est (Baruch III , 36, 37, 38). Nunquid quia hic persona Filii expressa est, dicendo, Quia non deputa­ bitur alius absque eo , Patrem a deitate separamus ?
In Isaia : Fatigata est Ægyptus, et negotiatio Æthio­ piæ. Multi ad te venient, et tui erunt servi; et ambu­ labunt post te , alligati compedibus ; et adorabunt te , et te deprecabuntur : quoniam in te est Deus , et tu es Deus solus, et nesciebamus : Deus Israel, 539 Salvator noster (Isa. XLV, 14, 15). In hoc clarissimo testimonio I non solum deitas Filii, sed et summa cum Patre ostenditur æqualitas. Nam quod ait, In te est Deus, et tu es Deus, hoc in Evangelio dictum est, Ego in Patre, et Pater in me est (Joan. XIV, 11). Ad Romanos : Quorum patres, et ex quibus Christus, qui est super omnia Deus benedictus in sæcula (Rom. ix , 5). Propria deitas Filii. Ad Corinthios secunda : Qui est imago invisibilis Dei (II Cor. iv, 4). Si imago, veritas. Ubi supra : Deus erat in Christo, mundum
reconcilians sibi (11 Cor. v, 19). Si Deus totus, non ex parte. Ad Ephesios : Evangelizare incomprehensi­ biles divitias Christi (Ephes. III, 8). Nunquid Cliristi soLius, et non Patris? Ad Colossenses : Quia in ipso complacuit habitare omnem plenitudinem divinitatis corporaliter (Coloss. II, 9). Hic adverte quia et omnem plenitudinem et divinitatem : ubi nihil est quod ad­ datur. Ubi supra : Ut ostenderet Deus divitias sacra­ menti sui inter gentes : quod eat Christus (Coloss. x, 27). Ecce, divitiae Dei Christus est. Ubi supra : Ut in agnitione sacramenti Dei, quod est Christus : in quo sunt omnes thesauri sapientiæ et scientiæ absconditi (Coloss. II, 3). Integra plenitudo. Ad Philippenses : Qui cum in forma Dei esset constitutus (Philip. JI, 6;. Audis formam, et negas aequalem ? Ubi supra : Ipse
autem Deus Pater, et Dominus noster Jesus Christus dirigat viam nostram ad vos (I Thess. m, 11). Ecce ambo dirigunt: par potestas. Ad Timotheum prima: Ut serves mandatum irreprehensibile, usque ad adven­ tum Domini nostri Jesu Christi, quem suis temporibus ostendet beatus, et solus potens (I Tim. v, 14), etc. Nunquid quia dixit, Solus potens, excluditur Pater a potentia? Ad Titum : Illuxit autem omnibus homini­ bus gratia Dei, et Salvatoris nostri Jesu Christi (Tit. u, 11). Ubi supra (v. 13) : Exspectantes beatam spem et adventum gloriæ magni Dei et Salvatoris nostri Jesu Christi. Si magnus Deus Filius, nihil habet mi­ nus. Ubi supra : Cum autem benignitas et humanitas illuxit Salvatoris nostri Jesu Christi (Tit. III, 4). Hic nec humanitatem tacuit, nec divinitatem. Joan-
nes ad Parthos : Ut credamus in vero Filio ejus Jesu Christo. Iiic est verus Deus, et vita æterna (1 Joan. v, 20). In hoc testimonio qui negat Filio perfectionem Dei, Antichrislus est. Petri secunda : Sic enim abun- danter ministrabitur vobis introitus in æternum re­ gnum Domini nostri et Salvatoris Jesu Christi (II Pet. i, 11). Et quamvis haec pauca testimonia de deitate Filii, quasi de magno mari ipsarum Scripturarum stilla elevata sit : cum omnis Scriptura tam ejus deitati quam etiam ejus pro assumpta carne huma­ nitati perhibeat testimonium, sicut ipse in Evan­ gelio secundum Joannem ait : Scrutamini Scriptu­ ras, quia vos putatis in ipsis vitam æternam habere : et illæ sunt quæ testimonium perhibent de me (Joan. v, 39). Non ait, De nobis, ne duos introduceret
deos. In Luca dixit ad eos Jesus : Hæc sunt verba quæ locutus sum vos , cum adhuc essem vobiscum: quoniam necesse est impleri omnia quæ scripta sunt in lege Moysi, et prophetis, et PsalMis, de me (Lur. XXIV, 44). Nunquid excludit Patrem a testimonio Scripturarum, quia et hic ait, De me? De omnipoten­ tia Filii in Salomone : Omnipotens sermo tuus, Do­ mine; de cœlis a regalibus sedibus venit (Sap. XVIII, 15). In Zacharia : O, fugite de terra aquilonis, dicit Dominus : eo quod ex quatuor ventis cœli colligam vos. Dicit Dominus : In Sion 540 salvamini qui ha­ bitatis in filia Babylonis. Propter quod hæc dicit Do­ mninus omnipotens : Post gloriam misit me ad gentes quæ vos exspoliaverunt. Propter quod qui tangit vos, tanquam qui tangit pupillam oculi ejus. Propter quod
inducam manum meam super eos, et erunt præda præ­ dantibus eos; et scietis qua Dominus omnipotens mi­ sit me (Zach. it, i et seq.). Sursum omnipotens dicit, deorsum omnipotens mittit: nunquid duo omnipo. tentes ? Amos propheta : Dominus qui tangit terram et movet eam, et lugebunt omnes commorantes in ea ; et ascendet sicut fluvius AEgypti, qui ædificat super cœlum ascensionem suam, et remissionem suam super terram confirmat: qui vocat aquas maris, et effundit eas super faciem terra : Dominus omnipotens est no­ men ejus (Amos ix, 5). Nonne hæc omnia Filio intel­ liguntur convenire? qui descendens terram tetigit, passione commovit, et de terris ascendit in caelum, et super terram descendit e cœlo, sicut ipse promi­ sit in Apocalypsi (Cap. III, 14) : Hæc dicit qui est
testis fidelis, initium creaturas Dei : Qui est, et qui erat, et qui venturus est, Dominus omnipotens (Apoc. i, 8). Movet, quia dixit, Initium creaturæ Dei; mo­ veat, quia dictum est, Dominus omnipotens : ut hoc, de deitate ; illud , quod natus est, de Maria Virgine.
Testimonia de Trinitate.
8. In Evangelio : Ite, baptizate gentes in nomine Patris, et Filii, et Spiritus sancti (Matth. XXVIII, 19). In nonine, non In nominibus. Item : Simile est re­ gnum cælorum mulieri quæ abscondit fermentum in farinæ satis tribus, donec fermentaretur totum (Matth. XIII, 33). Hic mulier ponitur Ecclesia, quæ æquis ponderibus fidem Patris, et Filii, et Spiritus sancti iu corda credentium abscondit.InApocalypsi : Sanctus.
.PATROL. LXV.
23
sanctus, sanctus Dominus Deus Sabaoth (Apoc. IV, 8). Tertio audio sanctus , et unum Domiuum Deum. Ubi supra : Et dixit mihi angelus : Hæc verba vera Dei sunt. Et cecidi ante pedes ejus ut adorarem eum; et dixit mihi: Vide ne feceris; conservus tuus sum, et fratrum tuorum habentium testimonium Jesu, et spiri­ tus prophetiæ (Apoc. xix, 9, 10). Quid tam luce cla­ rius ad ostendendam Trinitatem, nisi verba vera Pa­ tris, testimonium Filii, donum prophetiæ Spiritus sancti? In Psalmis : Apud te est fons vitae , et in lu­ mine tuo videbimus lumen (Psal. XXXV, 10). Apud Deum Patrem fons vitæ Christus ; et quia lumen est in ipso , illuminator videtur Spiritus sanctus: quia qui Spiritum Christi non habet, hic non est ejus (Rom. VIII, 9). In psalmo LXVI, 8 : Benedicat nes
Deus , Deus noster, benedicat nos Deus , et metuant eum omnes fines terræ. Ter audio Deum, et unum prædicat metuendum. In Epistola Joannis : Tres sunt in cœlo qui testimonium reddunt, Pater , Verbum, et Spiritus : et tres unum sunt ( I Joan. v, 7). Quid di­ cam de patriarcha Abraham? qui cum trium speciem virorum videret, unum in eis Deum cognovit , cum dicit: Dominator Domine (Gen. XVIII, 3). Corporali ministerio tribus exhibet humanitatis officium; ab uno tamen prolis suscepit beneiicium , dum dicitur ei : Ad hoc tempus veniam, et erit Saræ filius (vers. 10). Non dixit veniemus, sed veniam : ne plebem deorum introducere videretur. Nam ut noveris Tri­ nitatem simul habitare , 541 simul immunditiam declinare , audi quid in Evangelio Dominus dicat:
Qui me diligit diligetur a Patre meo, et ego diligam eum (Joan. xiv, 21); et, Veniemus, ego et Pater meus, et mansionem apud illum faciemus (v. 23). Ecce, Pater et Filius unam habitant mansionem. Quid Spiritus sanctus? Audi Apostolum dicentem : Templum Dei estis , et Spiritus Dei habitat in vobis (1 Cor. III, 16). Ostensus est Pater, et Filius, et Spi­ ritus sanctus simul habitare; ostendatur ipsa Trini­ tas simul immunditiam declinare. Apud Salomonem habes : Perversae autem cogitationes separant a Deo: hoc de Patre. Quoniam in malivolam animam non in­ troibit Sapientia : hoc de Filio. Spiritus enim san­ atus disciplinæ effugiet fictum, et auferet se a cogitatio­ nibus quæ sunt sine intellectu (Sap. It 3,4, 5): hoc de Spiritu sancto. Sed ut compendio intellectus,
Scripturae sensum de natura Trinitatis uniter dicen­ tem colligas , in Exodo item habes : Ego sum Deus Abraham, et Deus Isaac, et Deus Jacob (Exod. III, 6). In psalmo : Vivit Dominus, et benedictus Deus meuis, et exaltetur Deus salutis meæ (Psal. XVII, 47). Paulus: Idem Spiritus, idem Dominus, idem Deus (1 Cor. XII, 4, 5, 6). Nunquid offendit catholicum sensum quia Spiritus prius nominatus est? Item si Dominum quæras ipsam Trinitatem dictam , audi: Afferte Do­ mino gloriam et honorem, afferte Domino gloriam no­ mini ejus (Psal. XXVIII, 2). Quia Rex ipsa Trinitas : Auferte portas, principes, vestras, et elevamini, porta æternales, et introibit Rex gloriæ. Quis est iste Rex gloriæ? Dominus virtutum ipse est Rex gloriæ (Psal. XXIII, 9). Testimonium datum, Deum tertio repeti-
tum, Dominum tertio appellatum Regem. Nec dii, nec domini, nec reges distincti sunt, quia in trina nomina et personas discernuntur : nam una deMas, unum dominium , unum regale imperium. Qui huic veritati studio male vincendi contradicit, non dico dainnabitur, sed jam damnatus est.
Testimonia de Spiritu sancto, quia Deus est.
9. In principio libri Genesis : Et Spiritu, Dei fere­ batur super aquas (Genes. i, 2) : qui in figura ba­ ptismi aquas sanctificaret,non qui lassando pausaret. In Job : Spiritus divinus est qui fecit me, et Spiritus Omnipotentis qui docet me (Job XXXIII, 4). In divini­ late perfectio. In Evangelio : Spiritus est Deus, et qui adorant eum, in spiritu et veritate oportet adorare
(Joan. IV, 24). Item : Non enim ad mensuram dat Deus Spiritum (Joan. III, 31). Ecce Spiritus immen­ sus cat. Ad Nicodemum: Spiritus enim ubi vult spirat, et vocem ejus audis, et nescis unde veniat vel quo va­ dat (Ibid., 8). Quando audis, Ubi vult, propria po­ testas est. In seipso Christus: Spiritus Domini super me (Luc. IV, 18). Nisi pius revocet has voces intelle­ ctus, major erit Spiritus Filio. Item : Jesus repletus Spiritu sancto, reversus eat ab Jordane (Ibid., 1). Si­ milis intellectus. Item : Si ergo videritis Filium ho­ minis ascendentem ubi erat prius. Spiritus est qui vi­ vificat : nam caro non prodest quidquam (Joan. VI, 63). Nihil minus habet deitatis qui vivificat. Item : Cum venerit Paracletus, Spiritus veritatis, quem Pa­ ter mittet in nomine meo, ipse introducet vos in om­
nem veritatem, et docebit vos (Joan. XVI, 13). Deus est qui introducet in omnem veritatem. In Actibus apostolorum, Petrus Cornelio : 542 Jesum a Na­ zareth, quem unxit Deus Spiritu sancto (Act. x, 38). Homo unctus est, non Deus. Item Ananiæ : Quare tentavit Satanas cor tuum, mentiri te Spiritui san­ cto (Act. v, 3) ? Et infert: Non es mentitus homini­ bus, sed Deo (vers. 4). Item : Hæc dicit Spiritus sanctus : Segregate mihi Saulum et Barnabam, in mi­ nisterio quo vocavi eos (Act. XIII, 2). Hic nec Patris nec Filii inducit personam , quos tamen sanus in­ tellectus non separat a jussione. Item Apostolus gen­ tbus per Epistolam : Placuit, inquit, Spiritui sancto, et nobis, non imponere vobis amplius quam ut ab.,;­ neatis ab idolis, a fornicatione, et sanguine (Act. xv.
28). Nunquid hæc jussio sine Patre et Filio facta est ? Item ibi : Dixit autem Spiritus Petro: Exsurgens va­ de cum illis, quia ego eos misi ad te (Act. x, 19). Nunquid nisi creator imperat creaturæ ? Item ibi : A Mileto autem Paulus mittens Ephesum, convocavit presbyteros et majores natu (Act. xx, 17) ; et post mullam exhortationem intulit: Attendite gregem Christi, in quo vos Spiritus sanctus constituit episco­ pos (Ibid., 28). Nunquid ab hac constitutione sacer. dotis separatur Pater aut Filius ? Paulus ad Roma­ nos : Spiritus autem vita ceterna, et pax (Rom. vm, 6). Hoc Pater, hoc Filius, hoc Spiritus sanctus; sed una vita, non tres. Ubi supra : Spiritus vita est pro­ pter justitiam (Ibid., 10). Hoc Pater, hoc Filius. Ubi supra : Si autem Spiritus ejus, qui suscitavit Christum
a mortuis, habitat in vobis (v. 11). Qualis hic est Deus qui carnem Creatoris a mortuis suscitavit? Ubi supra : Non enim accepimus spiritum servitutis (v. 15). Nullus liber nisi Deus, quod est Spiritus sanctus. Ubi supra: Deus autem apei repleat vos omni gandio et pace in credendo: in abundantia spei et virtute Spiritus suncti (Rom. xv, 13). Sicut Chri­ stus virtus Dei, ita Spiritus sanctus. Ubi supra: Ut fiat oblatio gentium sanctificata in Spiritu sancto (Ibid., 16). Spiritus sicut vivificat, ita et sanclilicat. Ubi supra Non enim audeo aliquid loqui eorum quæ per me non eflicit Christus in obedientium gentium, verbo et factis; per potentiam signorum et prodigiorum, in virtute Spiritus sancti (Ibid., 18, 19). Virlus Filius, virtus Spiritus, virtus Pater ; sed una, non tres. Ad
Corinlhios prima : Spiritus autem omnia scrutatur. Nemo novit quæ sunt Dei, nisi Spiritus ejus (1 Cor. II, 10, 11). Ubi supra : Templum Dei estis, et Spiri­ tus Dei habitat in vobis (I Cor. III, 16). Deus est qui babitat in templo suo. Ubi supra : Abluti et sanctifi­ cati estis in nomine Domini nostri Jesu Christi, et Spi­ ritu Dei nostri (I Cor. vi, 11). Ecce simul mundant, simul sanctificant Filius et Spiritus sanctus. Ubi su­ pra : Omnia 'Operatur unus atque idem Spiritus, diri­ dens unicuique prout vult (1 Cor. XII, 11). Qui libere quod vult facit, nulli est subditus. Ad Corinthios se­ cunda : Epistola scripta, non atramento, sed Spiritu Dei vivi (11 Cor. III, 5). Spiritus hominus non est mi­ nor homine ; quanto magi Spiritus Dei ! Ubi supra: Littera occidit, Spiritus autem vivificat (Ibid., 6).
Qui vivificat Deus est: quia Dominus mortificat et vivificat (I Reg. II, 6). Ad Galatas: Ut benedictionem Spiritus accipiamus per fidem (Gal. III, 14). Deus est qui benedicit. Ubi supra : Spiritu vivimus, Spiri­ tu et ambulemus (Gal. v, 25). Qui rursum benedicit, ipse viviticat ut Deus. Ubi supra : Qui seminaverit in Spiritu, de Spiritu metet vitam æternam (Gal. VI, 8). In his tribus testimoniis ad Galatas, Spiritus et benedicit, et vivificat, et dat vitam æternam. Ad Ephesios : In quo credentes signati estis in Spiritu 543 sancto (Ephes. I, 13). Signamur in nomine Patris, et Filii, et Spiritus sancti. Ubi supra: In quo vos ædificamini in habitaculum Dei in Spiritu (Ephes. n, 22). Item : Revelatum est sanctis ejus apostolis in Spiritu, esse gentes cohæredes (Ephes. III, 5). Omnia
operatur unus atque idem Spiritus : hæredes facit. Ubi supra : Ut det vobis secundum divitias claritatis suæ, virtutem a corroborari per Spiritum suum (Ibid., 16). Non corroborat nisi Deus. Ubi supra: Solliciti servare unitatem Spiritus in vinculo pacis (Ephes. IV, 3). Pax Christus. Nunquid duæ paces ? Ubi supra : Et gladium Spiritus, qui est sermo Dei (Ephes. VI, 17). Sermo Dei Christus ; Spiritus sanctus sermo Dei. Nunquid duo sermones ? Ad Philippenses : Sive ab­ sens audiam de vobis, quia statis in uno Spiritu (Philip. I, 27), hoc est in Deo. Ad Thessalonicen­ ses: Assumpsit vos Deus ab initio ad salutem in sancti­ ficatione Spiritus (II Thess. II, 12). Ad Timotheum
prima: Magnum est pietatis sacramentum, quod ma­ nifestatum est in carne, justificatum est III Spiritu (I Tim. III, 16). Ecce etiam Christi incarnationem Spiritus sanctus sanctificat. Ad Timotheum secunda: Bonum fidi icommissum custodi, per Spiritum sanctum qui habitat in nobis (II Tim. I, 14). Si Deus non esset Spiritus, non auderet Apostolus per ipsum discipu­ lum adjurare. Insuper, qui habitat in nobis. Ad Ti­ tum : Salvo, nos fecit per lavacrum regenerationis, per Spiritum sanclum (Tit. III, 5). Petri ad gentes : Nuntiata vobis sunt per eos qui evangelizaverunt vobis, Spiritu sancto misso de cælis: in quo concupiscunt angeli prospicere (I Petr. I, 12). Deus est quem cu­ piunt angeli prospicere. Ubi supra : Christus pro peccatis nostris mortuus est, justus pro injustis: ut nos
offerret Deo, mortificatos quidem carne, vivificatos autem Spiritu (I Petr. III, 18). Ubi supra : Ut judi­ centur quidem secundum hominem in carne, vivant autem secundum Deum in Spiritu ( I Petr. IV, 6). Ubi supra : Si exprobramini in Christo, quoniam glo­ riæ Domini Spiritus in vobis requiescit (Ibid., 14). Gloria Patris Christus est, gloria Spiritus sanctus. Nunquid duæ gloriae ? Petri secunda : Hæc primum intelligentes, quod omnis prophetia Scripturæ propria. interpretatione non fit. Non enim voluntate humana allata eat aliquando prophetia, sed Spiritu sancto acti locuti sunt homines Dei (11 Petr. I, 0, 21). Nullos inspirat prophetiæ donum nisi Deus. Joannis ad Parthos : In hoc scimus quia manet in nobis, de Spi­ ritu sancto quem dedit nobis (1 Joan. n', 21). Ubi su­
pra : Quoniam in eo manemus, et ipse in nobis ; quia de Spiritu suo dedit nobis (7 Joan. IV, 13). Dedit, quod audis, operatio est virtutis, non separatio dei­ tatis. In Apocalypsi : Et post dies tres et dimidium, Spiritus vitæ a Deo intravit in eos ; et steterunt super pedes suos (Apoc. xi, 11). Quod a Deo procedit, Deus est. Ubi supra : Scribet Beati mortui qui in Do­ mino moriuntur. Amodo jam dicit Spiritus ut requie- scant a laboribus suis (Apoc. xiv, 13). Non dixit Pater. non dixit Filius, sed Spiritus, qui per hanc jussio­ nem ostenditur Deus. Ad Hebræos : Si enim sanguis taurorum et hircorum, et cinis vitulæ aspersus, in­ quinatos sanctificat ad emundationem carnis, quanto magis sanguis Christi, qui per Spiritum sanctum seipsum obtulit immaculatum Deo (Hebr. IX, 13, 14)! Hoc
testimonium docet cujus potestatis sit Spiritus san­ ctus, per quem caro Christi exhibetur immaculata. Ubi supra : Irritam quis faciens legem Moysi, sine ul- la miseratione, duobus 544 vel tribus testibus mori­ tur : quanto magis putatis deteriora mereri supplicia qui Filium Dei conculcaverit, et sanguinem Testamenti pollutum duxerit, et Spiritui gratiæ contumeliam fece­ rit (Hebr. x, 28, 29)! Ecce qualis ultio pro injuria Filii et Spiritus sancti. Ubi supra : Judicem omnium Deum, et Spiritus justorum perfectorum, et Testamenti Novi mediatorem Jesum Chritum (Hebr. xn, 23). Hoc testimonium convenit Trinitati, quia et Pater, et Filius, ct Spiritus sanctus hic nominatus est. Quia
a Forte, virtute; ut in Græco textu et apud Vulg. versionem.
omnipotens est Spiritus sanctus, in Salomone : Sp­ ritus sanctus, multiplex, subtilis, disertus, securus, incontaminatus, omnem habens virtutem (Sap. VII, 22). Et negas omnipotentem ? Quia judex est Spiritus sanctus, dicit Domiuus : Si abiero, mittam eum ad vos ; et cum venerit, ipse arguet mundum de peccato, de justitia et de judicio (Joan. xvi, 7, 8). Vides ju­ dicem, qui etiam ipsum, si dicendum est, vindicat Salvatorem : et audet ei quisquam subtrahere deita­ tem ? Et quid dicam amplius de deitate Spiritus san­ cti ? quem pertimescit David dicens : Quo ibo, Domi­ ne, a Spiritu tuo, aut a facie tua quo fugiam (Psal. CXXXVIII, 7) ? Et ut concludam, tantus ac talis est Spiritus sanctus, in quo si quis blaspbemaverit, in­ veniet eum non sibi relaxantem, neque in isto Me­
culo, nequc in fuluro.
Fides catholica.
10. Ineffabilem illam Divinitatis substantiam vel na­ turam humanis verbisexprimere impossibileest: incon­ vertibilem, immutabilem, impassibilem, simplicem, in­ compositam, indivisibilem, inaccessam lucem, ines­ . plicabilem virtutem, sine fine magnitudinem, gloriam inconspicabilem, bonitatem concupiscibilcm, inexqui­ situm decorem, qui mentis quidem puræ contingat et moveat affectum, indicari autem atque explicari non possit. Ubi est Pater, et Filius, et Spiritus sanctus, sola natura quæ creata non est, dominationis potestas, bo­ nitas naturalis. Pater initium omnium, causa cuncto­ rum, radix viventium: a quo procedit fons vita, virtus et imago indemutata invisibilis Dei, qui est Filius a
Patre genilus. Verbum, sive ratio vivens ; qui erat semper , et erat apud Deum, et Deus erat, non fa­ ctus ex Patre ante saecula, non assumptas postmodum vel adoptatus in filium , non possessione vel factura, sed creator et factor omnium : qui est omnia quæ Pater est; cui Pater omnia quæ habet gignendo de­ dit. Et ubi ergo qui dedit, gignendo dedit; et qui accepit, nascendo accepit; non inopi subventum est, sed ipsa copia nata est. Non enim ille qui accepit, illi qui dedit potest esse inæqualis, quia et hoc na­ scendo accepit ut esset æqualis. Nihil enim Patre mi­ nus habet ille qui dixit: Omnia quæ habet Pater mea sunt (Joan. XVI, 15). Et quia femeiipsum exinanivit,
formam servi accipiens, non formam Dei perdens, in eadem forma servi factus est obediens usque ad mortem, mortem autem crucis ; in qua paulo minus minoratus est ab angelis, ut in forma Dei maneret æqualis ; quia non est forma illa mutabilis. Qui in coelo spiritibus mundis intellectualibus in forma Dei et Deo aequalis, ut Deus 545 præbet exemplum ; ut se idem exemplum redeunti etiam lapso præberet homini, qui propter immundiliam peccatorum pœ­ namque mortalitatis Deum videre non poterat: se4 metipsum exinanivit non amittendo diviuitatem suam, sed assumendo humanitatem nostram : et formam servi accipiens, venit ad nos in hunc mundum, qui in hoc mundo erat, quia mundus per ipsum factus est Joan. I, 10), ut exemplum sursum videntibus
Deum, exemplum deorsum mirantibus hominem : exemplum sanis ad permanendum, exemplum infir­ mis ad convalescendum; exemplum moriluris ad non limendum, exemplum mortuis ad resurgendum fieret: ipse in omnibus primatum tenens : ut quia homo ad beatitudinem sequi non debebat nisi Deum, et sentire non poterat Deum ; sequendo. Deum ho­ minem factum, simul sequeretur et quem sentire poterat, et quem sequi debebat. Amemus ergo eum, et inhæreamus illi, caritate diffusa in cordibus no­ stris per Spiritum sanctum qui datus est nobis. Hic Spiritus ct vita est, et vivificans lux, et illuminans ; bonus, et bonilas ; Spiritus rectus, Spiritus princi­ palis, qui est Dominus omnium; mittens apostolos, separans sibi ministros, templa sibi ipse constituens,
inspirans ubi vult, dividens donaliones Spiritus prout vult. Spiritus adoptionis, Spiritus veritatis, Spiritus sapientiæ et intellectus, scientiae, consilii, virtutis, et timoris Dei: per quem Pater agnoscitur, et Filius glorificatur. Neque enim dignum est, aut Filium ali­ quando defuisse Patri, aut Spiritum Filio: esset enim in maximis defraudata divinilas, et velut inglo­ rium atque indignum duceretur, si velut ex pœniten­ tia et præpostero consilio Deus ad perfectionis ple­ nitudinem pervenisset. Qui potest capere capiat (Matth. XIX, 12) : qui nondum potest, oret ut capiat, credat ut capiat-: quia scriptum est: Nisi credideritis, non intelligetis (Isa. VII, 9, secundum LXX).
