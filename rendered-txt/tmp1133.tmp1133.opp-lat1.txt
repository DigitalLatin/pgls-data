ANNO DOMINI DXL PONTIANUS EPISCOPUS AFRICANUS.
EPISTOLA PONTIANI EPISCOPI
AD JUSTINUNUM IMPERATOREM.
De tribus Capitulis.
Clementissimo atque piissimo filio Justiniano im­ peratori Pontianus episcopus in Domino salutem.
Principaliter nomen ab ipsis incunabulis justitiae suscepisti: et juslus Dominus qui ita præstitit, ut nomen ante justitiæ tribuerit, cui imperii postmo­ dum gubernacula contulisset. Adunata est igitur gra­ tia Creatoris non solum in nomine, verum etiam et merito, cujus vita exaltata est imperando. et im-
perium juste vivendo. Dignatus es nos in Africanis partibus commorantes literis admonere, qualem fidem teneas et defendas. Cognovimus qu d Dominus beato Petro statuit, dicens : Super hanc petram ædi­ ficabo Ecclesiam meam, et portæ inferi non prævale­ bunt adversus eam, et tibi dabo claves regni cœlorum (Matth. XVI). Exsultavit spiritus noster, hoc firmiter te piissime esse imperator, quod apostolica fides præ­ dicat, credentes quod a rectae credulitatis tramite non declines. Talem enim decet esse imperatorem, pium, justum, fidelem, qualem te nos esse cognovi­ mus. In extremo itaque epistolæ vestræ cognovimus,
quod nos non mediocriter remordet, debere nos Theodorum, et scripta Theodoreti et epistolam Ibæ damnare. Eorum dicta ad nos usque nunc minime pervenerunt. Quod si et pervenerint, et aliqua ibi apo­ crypha, quae contra fidei regulam dicta sint legeri­ mus ; dicta possumus respicere, non auctores dicto­ rum jam mortuos præcipiti condemnatione dam­ nare. Quod si adhuc viverent, et correpti erro­ rem suum non condemnarent, justissime damnaren­ tur. Nunc autem quibus recitabimr sententia d amna­ tionis nostræ? Quod in eis recorrigatur non est. Sed timeo, piissimc imperator. ne sub obtentu damnatio-
nis istorum Eutychiana hæresis erigatur : et dum minima indicia non spernimus, ad majorem hæreim collisionemque veniamus. Et quid nobis cum mortuis inire bellum, ubi nulla invenitur in congressione vi­ ctoria Apud judicem verum jam tenentur, a quo nul­ lus appellat. Per ipsum, in quo nos bonoratis et dili­ gitis, supplicamus clementiam tuam, ut pax perma­ neat temporibus tuis, ne dum quæris damnare jam mortuos, multos inobedientes interficias vivos, et exinde compellaris reddere rationem ei qui ventu­ rus est judicare vivos ct mortuos.
