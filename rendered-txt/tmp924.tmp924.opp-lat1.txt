EPITAPHIUM
RURICIORUM EPISCOPORUM CIVITATIS LEMOVICINÆ (Ex Venantti Fortunati lib. IV, carm. 5.)
Invida mors, rapido quamvis miniteris hiatu, Non tamen in sanctos jura tenere vales. Nam postquam remeans domuit fera tartara Christus, Justorum meritis sub pede victa jaces. Hic sacra pontificum, toto radiantia mundo, Membra sepulcra tegunt; spiritus astra colit. Ruricii gemini Oores quibus Anniciorum, Juncta parentali culminc Roma fuit. Accumulante gradus prrnomine, sanguine nexi, Exsultant pariter hinc anus, inde nepos.
Tempore quisque suo fundans pia templa patroni, Iste Augustini, condidit illc Petri. Hic. prohus, ille pius; hic serius, ille serenus, Certantes pariter quis sibi major erit. Plurima pauperibus tribuentes divite censu , Miserunt cælos, quas sequerentur opes. Quos spargente manu redimentes crimina mundi, Inter apostolicos credimus esse choros. Felices qui sic de nobilitate fugaci Mercati, in coelis jura senatus habent.
