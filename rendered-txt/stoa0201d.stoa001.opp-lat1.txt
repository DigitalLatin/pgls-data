§ VI. — De decretis Melchiadi papæ attributis.
18. Duas Melchiadi supposuit Isidorus Mercator epistolas, unam ad Leontium ac caeteros Hispaniarum
episcopos, alteram de primitiva Ecclesia et de Cons­ tantini erga eam Munificentia inscriptam. Utram­ que ut pote non plus momenti quam authentiæ ha­ bentem, hic excudere consulto negleximus.
19. In Pontificali libro eidem papæ duo adscribuntur decreta : primum quo sancitur, «Ne ulla ratione die Dominica aut quinta feria jejunium quis fidelium age­ ret : quia eos dies pagani quasi sacrum jejunium ce­ lebrant. » Cui decreto in eodem Pontificali libro pro­ xime subjicitur, < Et Manichaei inventi sunt in urbe Roma ab eodem. »
20. Verum hoc decretum Melchiadi falso adscribi duplici ratione liquet: primo quidem quia eliam ante hujus papæ tempora fidelibus interdictum fuit die Dominica jejunium : deinde quia ut inlerdiceretur,
non ea causa fuit, quod illa die pagani seu gentiles quasi sacrum jejunium agerent; sed quia christiani jejunium ei diei minime congruere censuerunt, qua Christus Ecclesiam resurrectione sua laetificavit. Quod autem sibi cavendum didicerant ipso usu et tra­ ditione, quæ diem Dominicum festive agendum esse docet, majori religione cavcre tum cœperunt, cum Manichæos, non paganos, hoc die veluti sacrum je­ jnnium agere cœperunt. Ne vera id gratis dicere vi. deamur, utrumque paucis comprobandum est.
21. Ante Melchiadis ævum scripsit Tertullianus lib. de Corona, c. 3 : « Die Dominico jejunium nefas ducimus. > Legitur et ad calcem libri v apostolica­ rum Constitutionum : < Reus enim erit peccati, qui Dominico die jejunaverit,cum sit dies resurrectio-
nis. > Nulla hic alia ratio subjicitur. Sed subinde I Augustinus, epist. 36, ad Casulanum, c. 12, n. 27, dicens : < Die Dominico jejunare .scandalum est magnum, > hanc novam addidit causam: < maxime posteaquam innotuit detestabilis multumque fidei apostolicæ Scripturisque divinis apertissime contra­ ria hæresis Manichæorum, qui suis auditoribus ad jejunandum istum tamquam constituerunt legitimum diem. Per quod factum est, ut jejunium diei Domi­ nici horribilius haberetur. > Et n. 29, ne quis Domi­ nico die celebret jcjunium, tunc praesertim caven­ dum docet, < posteaquam hæretici, maximeim­ piissimi Manichæi, jejunia diei Dominici non aliqua necessitate occurente peragere, sed quasi sacra so­ lemnitate statuta dogmatizare coeperunt. » De
iisdem hæreticis istud quoque Leo papa, epist. 17, ad Turibium, cap. 4 , testatur : < Sicut in nostro examine detecti atque convicti sunt, Dominicum diem, quem nobis Salvatoris nostri resurrectio con­ secravit, exigunt in mœrore jejunii. > Quocirca in libro Pontificali nihil absurdi videremur, si dictum esset :< Manichæi a Melchiade inventi sunt in urbe Roma. Tum is papa constituit, ne ulla ratione die Dominica jejunium quis fidelium ageret: quia hunc diem hæretici illi quasi sacrum jejunium celebrant. » Mercator tamen, librum Pontificalem nequaquam cor­ rigens, sed eum de more imitatus, Melchiandem sic decernentem inducit :< Jejunium vero Dominicid'ei et quintæ feriæ nemo celebrare
debet
:ut inter jeju-
nium christianorum et gentilium, veraciter creden­ tium, atque infidelium et hæreticorumvera et non falsa discretio habeatur. >
22. Circa Nicæni concilii tempus multa Manichæo­ rum placitis affinia gerebat ac docebat Eustathius quidam, adversus quem Gangrensis synodus congre­ gata can. 18 ex interpretatione Dionysii Exigui sta­ tuit : « Si quis propter continentiam, quæ putatur, aut contumaciam in die Dominico jejunat, anathema sit. » Ubi hoc concilium , sicut ct Cæsaraugustanum adversus Priscillianistas, etiam Manichæos dici soli­ tos, anno 381 celebratum, dum can. 2 prohibet, < ne quis jejunet die Dominica , causa temporis, aut per­ suasionis aut superstitionis, > jcjunium etiam die Dominico , modo absit superstitionis causa, permit-
tere quodam modo videntur. Et Hieronymus quidem, epist. 28, ad Lucinium scribit: < Utinam omni tem­ pore jejunare possimus : quod in Aclibus A postolo­ rum (ut etiam Augustinus epist. 56, n. 28 , observa­ vit) diebus Pentecostes et die Dominico aposlolum Paulum ct cum eo credentes iecisse legimus. » Ne hinc tamen Ecclesiæ morem ac legem improbare videatur, mox dictum temperans addit: < Nec hoc dico, quod Dominicis dicbus jejunandum putem. >
23. Hæc autem lex, Epiphanio teste (Epiph., Expos. fid., n. 22 ), religiose adeo servabatur, ut ii etiam, qui summo pietatis studio perpetua sibi jejunia im­ ponebant, solos Dominicos ac Pentecostes dies exci­ perent : < Namque , inquit, Dominicas omnes festas hilaresque sanxil Ecclesia , nec ulla jejunia celebrat.
Absurdum est enim jejnnare Dominica die... Ncc ipsius quidem Quadragesimæ Dominicis jejunare solet Ecclesia. » Contra idem sanctus, hær. 75, n. 3, Aerianos merito reprehendit, quod stulta libertatis ostentatione, t Dominica die potius jejunare affec­ tent, quarta vero et sexta feria vescantur. » Neque minus vani nostra ætate heterodoxi, qui christianam ponunt libertatem in contemnendis abstinentiæ jeju­ morumque legibus, quas a Christo ejusque Apostolis edocta Ecclesia sapienter instituit.Ipsa est, quae dum fideles ad jejunandum vel ndhortationibus vel praeceptis excitavit, semper excepit Dominicum diem, non ut eos a gentilibus secerneret, sed ut resurrec­ tionis dominicae diem numquam non festive celebran­ dum doceret. Falso igitur Melcbiades, ne quis Domi-
nico die jejunium ageret, decrevisse ponitur. Neque minus falso idem de feria quinta constituisse in libro Pontificali narratur.
24. Numquam ea fuit christianorum erga feriam quintam religio, qua hoc die jejunare prohiberentur. Tantum invaluit mos, ut cum alii feriis quarta et sexta, alii sexta et sabbato jejunarent, plerique feria quinta, quae diebus illis jejunio consecratis vicina est, sibi a jejunio abstinendum censerent. Hinc apo­ stolicæ constiluliones (lib. v,. c. 24) ab hypocrita­ rum, qui singularia semper affectant, more nos de­
hortantes præcipiunt : < Jejunia vero nostra ne sint cum hypocritis communia ; jejunant enim secunda fcriaet quinta. »Et Augustinus, epist. 36, Romani
PATROL. VI.
2
cujusdam, qui hebdomadæcujusque sex diebus jeju­ nandum esse contendebat, scriptum refellens, num. 9 ait : < Apud Romanos omnibus istis sex diebus, præ­ ter paucissimos clericos aut monachos, quotusquisque invenitur, qui frequentet quotidiana jejunia? maxime quia ibi jejunandum quinta feria non videtur. » Unde colligere est, Romæ quidem vulgarem obtinuisse opinionem, qua feria quinta non jejunandumesse putaretur, sed nullam ea de re legem exstitisse, immo Augustini aevo ibi a nonnullis tum monachis tum clericis cum laude celebrata esse quotidiana sex dierom jejunia.
25. Certe non modo ex Cassiano, coli. 21 , c. 24, sed ex Gregorio papa constat, etiam Romæ quintis Quadragesimæ feriis intermissa non fuisse jejunia.
Sic porro Gregorius homit. 16, in Evangel., loquitur: «Sex hebdomadæ veniunt, quarum videlicet dies quadraginta duo fiunt, ex quibus, dum sex dies Domi­ nici abstinentiæsubtrahuntur, non plus in abstinen­ tia, quam sex et triginta remanent. »Ibi enim absti­ nentiae nomen pro jejunio usurpari nemo non videt: cum ideo sex subtrahantur Dominici dies, non quia 'iis diebus carnis abstinentia, sed quia jejunium inter­ mittamur. Quocirca Gregorius horum triginta sex die­ rum jejunio anni nostri decimas offerre nos Deo docet. Hinc luculenter confutatur quod Walafridus Slrabo cap. 20, et ex eo Micrologus cap. 50, libro Pontificali atqne spuria Melchiadis epistola decepti scribunt: « Melchiades Romæ praesulatum agens, statuit ut nulla ratione Dominica aut quinta feria jejunium quis
fideliumageret. Pagani enim his diebus quasi jejunia frequentabant. Ideo B. Gregorius in dispositione of­ ficiorum anni, infra quadragesimam, quintam feriam vacantem demisit; ut quia festiva erat veluti Domi­ nica, etiam officio diei Dominicae celebris haberetur. Quae quinta feria quoniam postmodum coepit ut cai­ teræ, jejnniis applicari; Gregorius junior statuit eam Missis et orationibus esse solemnem. » Istud porro aiunt, vita fulti Gregorii II, qui junior appellari tum solebat, ubi apud Anastasium legimus : < Hic qua­ dragesimali tempore, ut in quinta feria jejunium, atque Missarum celebritas fieret in ecclesiis, quod non agebatur, instituit. » Sed et hoc loro convincun. tur Walafridus ac Micrologus ex præconcepta opi­ nione potius, quam ulla auctoritate dixisse feria
quinta Missam e Dominica fnisse repetitam ; cum hoc die, nullam anteGregorium II, agi consuevisse istinc doceamur. Ita error errorem facile parit.
26. Ad jejunium quod attinet, nullam S. Benedictus noverat legem, quæ illud feria quinta servari prohi­ bereL. Quippe regulæ suae capite 41 continuum ad sanctum usque Pascha jejunium praescribens, feriam quintam non excipit. S. Isidorus Hispalensis, Reg. cap. 10, quotidiana per totum annum jejunia, solis Dominicis exceptis, ad imitationem patrum permittit. Postea quidem Magistri Regula, cap. 27, 28 et 53, feriis quintis jcjuniam remisit; sed ab
hacremissione
quintas quadragesimae ferias excipi voluit. Neque Vero prædictæ remissionis hanc dedit rationem, quia
feria quinta solemne apud paganos jejunium sit, sed c quia adscensa Domini ipso die omni anno oc­ currit, > hoc est quia eum diem Dominus suo in CoC­ lum adscensu consecravit. Sane ab hoc die mœrori ac jejuniis consecrando, procul aberant pagani, qui­ bus eumdem in honore Jovis feslivum agere solemne erat. Qnocirca christianos quosdam, quos ad perver­ sam eorum imitationem diabolus seduxerat, Cæsa­ rius Arelatensis episcopus , apud Augustinum, append. t. v, serm. 265, n. 5, vehementer corripit his verbis : < Quia audivimus quod aliquos viros vel mulieres ita diabolus circumveniat, ut quinta feria nec viri opera faciant, nec mulieres lanificium, co­ ram Deo et sanctis angelis contestamur, quia qui­ cumque hoc observare voluerint, nisi per prolixam
et duram pœnitentiam tale sacrilegiumemenda­ verint, etc. > Eamdem rem concilium Narbonense, anno 589 habitum, quam indigne ferret, can. 15, ape­ ruit his verbis : c Ad nos pervenit, quosdam de po­ pulis catholicæ iidei exsecrabili ritu diem quintam feriam, qui et dicitur Jovis, multos excolere, et operationem non facere. Quam rem pro Dei timore exsecrantes, etc. »Neque vero Patribus tantopere displicuit ille mos nisi quia ab impia genlilium su­ perstitione derivatus esset. Ad eum igitur abolendum, feria quinta potius jejunia indicenda erant, quomodo iisdem temporibus in kalendis Januariis eamdem ob causam factum est, quam prohibenda.
27. Decretum alterum in libro Pontificaliexpres­ sum est in hunc modum : «Hic fecit ut oblationes
consecratæ per ecclesias ex consecratu episcopi di­ rigerentur, quod declaratur fermentum.> Cui de. crelo simile est illud quod idem liber Siricio attribuit: < Hic constituit, ut nullus presbyter Missas cele­ braret per hebdomadam, nisi consecratum episcopi loci designati susciperet declaratum, quod nominatur fermentum. > Quamquam in Bollandiano libri Pon­ tificalis exemplari, ut et in Fossatensi, nunc Col­ bertino, idem Siricii decretum simpliciter ita effer­ tur: « Constituit ut sine consecrato episcopi, loci cujuslibet presbyleris non liceret consecrari. » Ubi nisi legamus consecrare, hoc decretum ad presby­ terorum consecrationem referendum videbitur : quod aliquando factum esse ignoramus. Hoc tantum uo­ vimus olim nonnullis in ecclesiis usu receptum fuisse,
ut presbyteri post ordinationem suam ab episcopo suo Dominici corporis acciperent portiones , de quibus certo dierum numero communionem percipe­ rent. Quocirca in antiquo Pontificali Suessionensi apud nostrum Edmundum Martene, de antiq. Eccl. Rit., t. II, p. 322, istud edicitur : « Debentpresby­ teri portiones Dominici corporis ab episcopo acci­ pere, de quibus percipiant communionem per qua­ draginta dies. > Et in antiquo Ordine Romano novitiis presbyteris praescribitur, ut ex data sibi
oblata consecrata communicent usque septem dies. Verum, ex auctioribus libri Pontificalis codicibus , corrigendi videntur Bollandianus atque Fossalensis
adee ut in eis legaturconsecrare, non consecrari,
idque de consecratione eucharistiæsen Missarum , celebratione intelligatur. Sed neque hinc conficitur, oblationis ab episcopo consecratæ portiones per ecclesias ac titulos mittendi morem falso ad Melchia­ dem ut ad ejus auctorem referri : cumin eodem libro Romani pontifices id interdum constituisse dicantur, non quod instituerint primi, sed quod dumtaxat confirmarint. Nam ut a Siricro noti tece­ damus, secundum hunc librum,< constituit haere­ ticos sub manus impositione recipi et reconciliari, » quia epist. 1, ad Himer., cap. i, confirmat, quod jam Stephanus traditionis auctoritate vindicarat.
28. Ut ut est, praedictum fermenti per ecclesias mittendi usum Innocentio antiquiorem esse constat ex his quae idem papa epist. 25, ad Decentium, n. 8,
scribit: < De fermento vero, quod die Dominico per titulos mittimus. superflue nos consulere voluisiti : cum omnes ecclesiae nostræintra civitatem sint con­ stitutæ. Quarum presbyteri, quia die ipSA propter plebem sibi creditam nobiscum convenire tron pos­ sunt, idcirce fermentum a nobis confectumper aco­ lythos accipiunt, ut se a nostra communione,maxime illa die, non judicent separatos. Quod per parochias (extra urbem constitutas) fieri debere non pOlO:
quia nec longe portanda sunt sacramenta. Nec nos per cœmeteria diversa constitutis presbyteris desti­ namus. > Unde apparet id, quod in libro Pontificali dicitur : < cujuslibet loci presbyteris, nisi conse­ cratum episcopi susceperint, per hebdomadam, I Missas celebrare seu consecrare non licere, minime accuratum esse ; cum hoc non de quibuslibet , sed tantum de presbyteris in urbe constitutis, et quidem sola die Dominica , decretum sit. PræletC:ł hunc usum ideo, ut presbyterorum cum episcopo suo com­ munionis indicium esset, inductum esse Innocentius palam indicat. Hinc eucharistia sic missa cur fer­ menti nomine donata sit, satis intelligitur. Fetmentl quippe vicem gerebat, quatenus ecclesias ad quas mittebatur, sicut fermentum massam cui commi-
scetur, cum episcopo suo in uno Christi cotpore copulabat atque uniebat. Porro istam oblationis ab episcopis consecratae particulam a presbyteris in ca - licemtunc missam esse, cum in Missa dicebant : < Pax Domini sit sempet vobiscum, »hoc est, eo ipso tempore, quo etiam nunc hostiæ consecratæ minor particula in calicem a presbyteris demittitur, ex antiquis glossis in Decretales a MabiUonio nostro, Analect. t. IV, pag. 60, citatis comperimus.
RHETICII, EPISCOPI ÆDUENSIS, DICTUM DE BAPTISMO.
Rhelicium (inquit S. Augustinus), ab Augustoduno episcopum, magnæ fuisse auctoritatis in Ecclesia tempore episcopatus sui, gesta illa ecclesiastica,
nobis indicant, quando in urbe Roma, Melchiade apostolicæ sedis; episcopo præsidente, cum aliis judex interfuit, Donatumque damnavit, qui prior auctor Donatistarum schismatis fuit, et Cæcilianum, episcopum Ecclesiae Carthaginensis, absolvit. Is, cum de baptismo ageret, ita locutus est:
< Hanc igitur principalem esse in Ecclesia indul-
gentiam neminem praeterit, in qua antiqui criminis omne pondus exponimus, et ignorantiae nostrae fa­ cinora prisca debemus, ubi et veterem hominem cum ingenitis sceleribus exuimus. >
