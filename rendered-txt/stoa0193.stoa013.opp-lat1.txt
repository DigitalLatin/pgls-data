B. MARTINI DUMIENSIS EPISCOPI VARII VERSUS.
IN BASILIA.
Post evangelicum bisseni dogma senatus, Quod regnum Chrisli toto jam personat orbe, Postque sacrum Pauli stylum, quo curia mundi Victa suos tandem stupuit siluisse sophistas, Arctous, Martine, tibi in extrema recessus PandiLur, inque via fidei patet invia tellus. Virtutum signis, meritorum et laude tuorum, Excitat affectum Christi Germania frigens, Flagrat et accenso|divini Spiritus igne, Solvit ab infenso strictas Aquilone pruinas. Immanes, variasque pio sub foedere Christi Asciscis gentes. Alamannus, Saxo, Toringus, Pannonius, Rugus, Sclavus, Nara, Sarmata, Datus, Ostrogothus, Francus, Burgundio, Dacus, Alanus,
Te duce nosse Deum gaudent. tua signa Suevos Admirans didicit Gdei quo tramite pergat, Devotusque tuis meritis hæc atria claro Culmine sustollens, Christi venerabile templum Constituit, quo clara Vigens, Martine, tuorum Gratia signorum totis te adesse precatur.
Electum, propriumque tenet te Gallia gaudens Pastorem, teneat Gallaecia tola patronum.
EJUSDEM IN REFECTORIO.
Non hic auratis ornantur prandia fulcris : Assyr ius murex nec tibi sigma dedit. Nec per multipliees abaco splendente cavernas, Ponemur nitidæ codicis arte dapes. Nec scyphus hic dabitur, rutilo cui forte metallo Crustatum stringat tortilis ansa latus. Vina mihi non sunt Gazetica, Chia, Falerna, Quæque Sarapteno palmite missa bibas. Sed quidquid tenuis non complet copia mensæ, Suppleat hoc petimus gratia plena tibi.
