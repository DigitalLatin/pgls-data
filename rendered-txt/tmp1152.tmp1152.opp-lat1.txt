ANNO DOMINI DL. MAPPINIUS RHEMENSIS EPISCOPUS.
MAPPINII EPISTOLÆ DUÆ.
EPISTOLA PRIMA.
AD SANCTUM NICETIUM a,
In concilium Tullense ad annum 549 habitum.
Domino sancto et in Christo beatissimo fratri Ni­ cetio papae b Mappinius episcopus.
Evangelicæ lectionis doctrina testatur regnum in se divisum stare non posse (Matth. XII). Si hoc de mundi amatoribus et in terrena cupiditate manen­ tibus recte et non immerito credatur, indubitanter rectius de sacerdotum personis sentitur, si discor­ dantibus volis ac studiis inter se dividi comproben­ tur. Aut qua fiducia Conditori nostro qui nos in uni­ tate compagis, quod est corpus suæ deitatis, vivere præcepit, preces oblaturi sumus, si nos vicissim a mutua charitate seponimus? Ut quodam loco deificus
sermo docet, studere nos convenit ut frater fratri adjuvans, sicut civitas munita et fortis , inconcusso fundamine stare possit; scilicet ut unius fratris mœ­ stitiæ omnes aequanimiter compatiendo participemus, mutuisque nos laboribus sublevemus. Pro qua re, piissime ac multum diligende domine et frater, indi­ camus nos litteras filii nostri domini regis Theode­ baldi excepisse, ut in Tullensiom urbe die calenda­ rum iuniarum adesse deberem, nullam causam evo­ cationis declarantes. Reciprocante pagina indicavi­ mus nos illuc accedere non debere, quia causam conditionemque nos constabat ignorare. Iteratis scriptis edocuit beatitudinem vestram I dum aliquos Francorum pro zelo divini timoris corripit, ac pro incestis conditionibus a communione ecclesiastica
removet, scandala seu anxietates multimodas susti­ nere. De qua re non mediocriter ingemiscimus, quod nos relatione vestra scire non feceritis, utrum ex canouica lectione damnentur, an pro pastorali dili­ genlia de mediocribus reatibus corrigantur. Licet nihil novi vos de his rebus invenire posse cognosci­ mus , quod prisca Patrum solertia non potuit repe­ rire; tamen absurdum esse videtur ut a nobis reci­ piantur qui a vobis secundum seriem canonum ec­ clesiastica severitate abdicantur. Novimus enim , si scienter hoc gerimus, quod criminibus aliorum mis­ ceamur; si ignoranter, reatui non subdamur. Qua­ propter salutantes charitate debita indicamus, simul­ que suademus ut nos in omnibus participes tam tri-
bulationum vestrarum incommodis quam prosperita­ tum commodis fieri studeatis. Nam nos, mediante capite nostro quod est Christus, nullis adversitatibus a vestra anxietate divellimur, nullisque asperitatibus a vestra charitate dividimur. De qua re si tamen præsumptiosi non existimus, indicare præsumimus. Decuerat ut vestra consolatio, pro hujusmodi condi­ tionibus potius quam regiae vocationis, nos conserere debuisset; quia pari modo, si nobis aliquid simile, quod in posterum arbitramur posse fieri, contigisset, statim ad vestram fraternitalem scripta direxissemus, ut nos congruo tempore vel loco coram positi vide­ remus. Quanquam parere nos regiis praeceptis ia bonis rebus et conveniat et libeat, tamen non vestris minus scriptis, si studio charitalis, non supercilio
dirigantur despectionis; quia amaritudo vestra dul­ cedo nostra esse non poterit; nec abjectio vestra absque nostra dejectione constabit; et venera­ tio vobis debita impensa a nobis non dignoscitur procul posita. Atque utinam, ut praefati sumus, cha­ ritate sua dente ac pagina decurrente, vestram nobis patefieri decrevissetis animorum molestiam ! cogno­ veramus utrum compatimur molestiis vestris, an delectamur; nam tacente, ut ipsi scitis, divina, sola loquente viro humanitas intelligere potest. Hoc ta­ men plenius noverit vestra perfectio, si ad nos ite­ rata scripta domini regis ante quinque vel sex dies calendarum Juniarum pervenissent, in die praefato praesentiam humilitatis nostrae in locum habueratis constitutum °.
EPISTOLA II.
AD VILLICUM EPISCOPUM METENSEM.
Domino suo Villico papæ, Mappinius episcopus.
Felicem beatumque te, beatissime pater, omnes unanimiter praedicamus, cui superna pietas hujusmodi tribuit intellectum, atque benignitatis affectum, ut singulari perfectione vivere comproberis, licet san­ cto Petro hoc a Domino dictum legamus, Paace oves meas, sed ad cunctos qui sacerdotale funguntur offi­ cium pertinet praesens sententia. Tu vero cunctos supergrediens dulcedine singulari, qui non solum oves tibi commissas pascere cerneris, sed aliarum ovium sacerdotes melliflua perfectione atque delicia­ rum ubertate saginare non desinis.
• S. Nicetius Trevirensis episcopus. :
b In primis Eccle8iæ sæculis, vox papa omnibus episcopis indifferenter da.Im.tiir, ljcei-Roinaaus pori­ tifex, uv Ecctewae universæ caput ; et pastorium ac fidelium princeps semper habitus fuerit.
« Labbe, Concil., tom. V, coi. <401. Dom Marlot, Hist. ,net,.op. Rhemens., tom. I, p. 212
Testis est ille perscrutator renis et cordis, non assentatione ista, sed vendica nobis assertione con­ scribi. Quod si te Conditor Redemptorque noster usque sexagenarinm numerum annorum, ut exora­ mus, provexerit, eris cunctis præcipuus et reliquis sacerdotibus anteponendus, et cuncti qui vitae ture iostructione proficiunt, doleant te deesse, et se post te vivere ingemiscant. Salutantes igitur amore de-
bito, amore sollicito precantes, gratias cum sedula relatione, laudesque referentes pro nobis misericor. dis Domini misericordiam exorare non desistas. Quapropter rogamus ut nobis charitas vestra indicare dignetur, quantos solidos ad comparandos porcos * in illis partibus dirigamus, quia constat nobis donum a vobis muneris loco collatum , si hoc beneficium vobis ordinantibus fuerit repertum b.
" Vide S. Remigii Testamentum, tom. LXV Patro­ logiae nostrae, in fine. EDIT.
b Dom Marlot, Hist. metrop.Rhemens., tom. I, pag. 214.
