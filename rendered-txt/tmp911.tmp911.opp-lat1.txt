ADDENDA.
ADMONITIO.
Jam quod in schedis omissi essent sermones duo de Pentecoste, et pag. 521 indicati, postremo reperti, addendi forent (a), conligit ut in litumne absolvendae editionis ea tandem quae operum sancti Maximi ex­ cerpta jamdiu ex manuscriptis codd. biblioth. Galliarum regis exspectabantur, advenerint. Præmonitos autem lectores volumus, quod spectat primum ad duos sermones addendos ( qui septimus et octavus de Pentecoste fuissent), utrumque nunc primum in lucem nos producere ex vetustissimo codice sancti Dalmatii, persæpe laudato, cui accedit testimonium codicis Taurinensis, apud quem sunt homiliæ 16 et 17 cum epigraphe : Item de Pentecoste. De codicibus vero Gallicis in præfatione, pag. 24, diximus nos plura ex his sperare, sed quamvis diligentissimus et eruditissimus P. Petrus Paulus Drudn Benedictinæ congregationis Sancti Mauri a præstantissimo præsule Josepho ab Auria archiepiscopo Seleuciensi pontificio legato apud Galliarum regem ad hoc electus plurimum temporis et laboris in innumeris pene volumi­ nibus manuscriptis evolvendis iosumpserit, tantis curis ejus et sollicitudinibus fructus non omnino res­ pondit. Ex sermonibus ergo ab eo missis aliqui in nostra hac collectione impressi jam sunt; nonnulli in corpore, et in appendice operum sancti Augustini; alii in omnibus sancti Leonis Magni editionibus le­ guntur. Quod remanet a præsulis Taurinensium Maximi elocutione penitus distat, ut ex quibusdam excerptis constabit. Singulorum initia et finem dabimus, prout exstant, servato ordine Parisiensis manuscripti.
SERMO I de Adventu Domini.
Hic depromptus asseritur ex codicibus 5786 et 35802, et incipit: Movet fortasse vos, fratres, etc., praemissa praelatione : Igitur quoniam pro tempore spiritualibus epulis reficere not debemus, etc. Nihil nobis ex his deest, ut videre est pag. 5.
SERMO II de Natali Domini.
AudiaM, fratres carissimi, quemadmodum nobis bea­ tus evangelista hodie generationis Christi retulerit sa­
cramenlum, etc. Desinit: Igitur diem festum celebra­ mus non humanæ devotionis, sed divinæ dignatio­ nis, etc.
Adnotatur ab excerptore erutus ex cod. 3783 sæ­ cuti XI, et in aliis pluribus manuscriptis sancto Maximo attributus. Verum rhapsodia potius dicenda exdi­ versis lOcis congesta, cujus non exigua pars legitur in sermone i de Natali Domini, quem inter supposi­ tos sancto Maximo Taurinensi collocavimus in ap­ pendice pag. 26.
(0) Hos sermones nos suo loco, ut decebat, restituimus. Vide hujus tomi col. 609-64) sub num. uv d ... EDIT. ..... i ...
SERMO III in Natale Domini.
Natalis dominici dies hac de causa a Patribus votivæ solemnitati institas at, etc. Desinit : Quemque ideo observare per revolutum circulum anni festa solemnitate debemus, ut in memoriam revocetur quod natus est Chri­ stus. Indicatur cod. 3786, a quo exscriptus, et sex aliorum codd. testimonio confirmatur sancto Maximo. Nisi iisdem laboraret ineptiis, inter dubios saltem lo­ cum haberet; sed neque illam in classem est tradu­ ceodus. Praeterea fragmentum potius quam sermo videtur.
SERMO IV in Natale Domini.
Castisssimum Mariæ Virginia uterum, sponsæ Virgi­ nis clausum ventris cubiculum, signatum pudori cœna­ culum merilo plenissime collaudarem, etc. Desinit : Gaude itaque, JoseplL, nimiumque gaude virginitati Ma­ riæ in natavitate Redemptoris et in apparitione Salva­ toris ; et ita Joseph separatus est a concubitu uxoris, ut pater dicotur Salvatoris, etc. Redditum habemus
ex cod. reg. biblioth. 3786, confirmantibus, ut fer­ tur, pluribus aliis manuscriptis codicibus. Maurini iD appendice serm. sancti Augustini edit. Paris. pag. 323 collocarunt. Nos penitus rejicimus, et nobiscum sentiet quilibet vel leviter sanctum Maximum Tauri­ nensem gustaverit.
SERMO V in Natale Domini.
Rogo vos, fratres carissimi, ut libenti animo sermo­ nes quos Dominus dabit suscipiatis in hac dulcissima die, etc. Desinit: Et vos omnes in cœlestibus horreis, ubi frumenta congreganda sunt, misericors Dominus intromittat; cui est honor, etc. Ab eodein codice su­ pra signato sermo hic depromptus est; pariterque in eadem sancti Augustini appendice reperitur, et in edit. Antuerp. exstat col. 159. Maurini, qui optime sancti Maximi opera noverunt, ne subodorarunt qui­ dem ad eum pertinere.
SERMO VI in Natale Domini.
Hodie veritas de terra orta est, Christus de carne natus est. Gaudete solemniter, et sempiternum diem hodierno quoque admoniti cogitate, æterna dona spe firmissima concupiscite, etc. Desinit : Qui propter vos formam servi accepit, in illo libertatem accipiamus, qui propter nos de terra ortus est, in illo cœlum possi­ deamus, etc. PP. Maurini genuinos inter sermones sancti Augustini locum dederunt, ut constat ex edit. Antuerp. col. 623, estque sermo 9 de Natali Domini.
SERMO I in Epiphania Domini.
Justum et rationabile, dilectissimi, veræ pietatis ob­ sequium est in diebus quibat divinæ misericordiæ opera præstantur toto corde gaudere, etc. Desinit: Vel exci­ piendarum supplicia passionum sacramentum fidei ex rerum diversitate turbarent, cum justificari omnino non possent, nisi qui Dominum Jesum Christum, et verum Deum, et verum Dominum, et verum hominem credide­ runt, etc. Huic sermoni ab alio codice nempe 1646 sæculi xi exarato, ut fertur, nulli alii codices suffra-
gantur. Et vero quidem, cum editus sit inter sermo­ nes sancti Leonis Magni num. 33 De Epiphania IV anno 1753, pag. 84edit. Romanæ.
SERMO II in Epiphania Domini.
Hodiernam festivitatem, dilectissimi, apparitio Do­ mini Salvatoris nostri, sicut nostris [F. nostis] illustrat, et hic ille est dies quo agnoscendum adorandumque Dei Filium tres magos prævia stella perduxit, etc. Desinit: Dilatio enim vindictæ dat locum pœnitentiæ, etc. Editus pariter ut superior pag. 88, num. 5, De Epiphania Domini.
SERMO III in Epiphania Domini.
Hodiernae diei per universum mundum nota solemni­ tas quid nobis afferat festivitatis, quidve anniversaria repetitione commemoret, etc. Desinit : Jesum Christum agnoscentes, atque laudantes tanquam in auro, et thure, et myrrha honorantes, superest, etc. PP. Maurini non
veri'i sunt hanc concionem ab eodem cede 1646 ex­ scriptam inter Augustini genuinos fetus edere in cit. volum. pag. 914.
SERMO I in Quadragesima.
Ante hos dies devotionem sanctæ Quadragesimæ prædicantes, etc. Desinit; Ille enim corpus ad tempus nutrit, hic autem animam reficit in æternum, etc. Plu­ rimis confirmati codicum testimoniis inter homilias sancti Maximi num. 38 locum dedimus, et est pag. i09. In cod. Paris. recensetur num. 3785 et num. 3777.
SERMO I in octava Paschae.
Lætemur, fratres carissimi, in Christi resurrectionis die; communis enim omnium, communis est nostra lætitia, communis plene, quia omnes illo resurgente re­ surreximus, etc. Desinit: Non igitur mirandum est, si in Salvatore tam crudeles fuerunt, qui exstiterunt in suos posteros tam crudeles. Hic et sequens sermo, quos monachus Benedictinus Gallus retulit exscriptos
ex codice bibliothecæ regiæ 3814, integrum sermo­ nem conficiunt quem ex Muratorio, Anecdot. tom. IV, hac in collectione recudimus, et est primus in Paschatis solemnitate col. 741. Omissum est ini­ tium : Exsultandum nobis est, usque ad verba : tem­ poris absumit vetustas. Caetera perfecte concordant.
SERMO II in octava Paschae.
Non immerito in hac die sanctus David sine excep­ tione exsuitandum præcepit, et lætandum, in qua totius mundi gaudia celebrantur, etc. Desinit: Sicut ait bea­ tus evangelista, Erat lux vera quæ illuminat omnem Imminem venientem in hunc mundum, etc.
SERMO I in Ascensione Domini.
Omnia quæ Dominus noster Jesus Christus fratres carissimi, in hoc mundo sub fragilitate nostra miracula edidit nobis proficiunt, etc. Desinit : Sed secum potius cœlo sanctificatum corpus acquirat, etc., nutura glo­ riosior : ipso adjuvante, qui vivit et regnat, etc. Non
refert ut pluribus hoc de sermone eruto ex codice Parisiensi 3781 disseram. Ut habeas quid sentien­ dum sit, vide judicium PP. Maurinorum in appendice serm. S. August. num. 476 edit. Antuerp. col. 213.
SERMO I in natale sancti Joannis Вaptistæ.
Post illum sacrosanctum Domini Natalis diem nul­ lius hominis nativitatem legimus celebrari nisi solius beuti Joannis Baptistae, etc. Desinit: Quis, inquam, nisi obediendo doctoribus, et vitiis et injustitiis ex cupi­ ditate nascentibus resistendo, deflectendo peccata, et ea jejuniis atque eleemosynis redimendo, etc. Ut supe­ nor pariter ab iisdem editoribus vulgatus est in ap­ pendice serm. sancti Augustini num. 65, pag. 565. Nihil ergo nos movet auctoritas cod. Parisien. 3785, qui sancti Maximi nomen defert inscriptum.
SERMO I in vigilia apostolorum Petri et Pauli.
Natalem hodie adjuvante Domino apostolorum cele­ bramus, quorum memoriam universus mundus amplec­ titur, etc. Desinit : Magus volat, ille alta petit, ut pro-
fundius cadat; tu terræ caput applicas, ut cœlum pos­ sideas interemptus, præstante Deo, etc. Post tot exi­ mias sancti Maximi nostri orationes de sanctis apo­ stolis Petro et Paulo, quas supra dedimus, rationis sensum amisisse videremur, si infelicem hanc verbo. rum congeriem ei adjudicaverimus. Bene adnotatur sermo exscriptus ex codice 3817 saeculi XIV, nam ævi illius infelicitati respondet.
SERMO I in natali sancti Laurentii martyris.
Beati Laurentii, fratres carissimi, nova festivitas Ec. celiam Dei jugiter in gaudia lætitiæ spiritalis accen­ dit, etc. Desinit: Pro flamma, quam protulit apud omnipotentem Dominum incorruptæ lucis illuminatione gaudere, etc. Inter homilias de Sanctis col. 341 jam publicavimus, nec aliud addendum occurrit, nisi ut a codice Parisiensi 3809 sententiam nostram confir­ mari inoncamus.
SERMO I de nativitate beatæ Mariæ.
Licet omnium sanctorum, fratres carissimi, vene­ randa nostris sint studiis merita, præcipue tamen glo­ riosæ semperque virginia Dei Genitricis Mariæ toto nobis affectu est veneranda nativitas, etc. Desinit : Habetis adjutricem vestri certaminis hanc beatam et gloriosissimam, sub cujus protectione confugiatis, Vir­ ginem et Matrem, etc. Festum Nativitatis beatae Ma­ riæ Virginis non nisi octavo sæculo celebrari coepit in Ecclesia; nihilque habet Maximianae venæ ; sed puerilibus insipidisque sententiis auctor eum con­ cinnavit. Non miror amanuensis inscitiam, qui in co­ dice Parisiensi 3820 eloquentissimo sancto præsuli Taurinensi iuscripsit.
SERMO I in dedicatione ecclesiæ.
Hodie, dilectissimi fratres, anniversariam hujusce sanctæ ecclesiæ consecrationis festivitatem totis nisibus mente devota celebremus, etc. Desinit : Et gaudeamus
de tanta festivitate, ut participes in cœlis inveniri me­ reamur, etc. In appendice nostra sancti Maximi inter spuria scripta col. 78 collocavimus, cum toto coelo
ejus orationis ratio a phrasi ornatuque dicendi S. a. tistitis Taurinatum dissonet. Quemadmodum igitur testimonium codicis Vatic. Reginæ 539 nihili duxi­ mus, ita neque codicis Parisiensis 3822 auctoritas ab eadem sententia nos revocat.
* SERMO I in adventu divitum.
Vincere diabolum, ipso suffragante Domino, poterit quicunque salutaria Dei præcepta suspirans studuerit exosam cunctis tumidæ mentis suæ inclinare super­ biam, etc. Desinit: Benignitas omnipotentis offenditur veri Dei amore diffugere, etc.
SERMO II in adventu divitum.
Qui enim propriis abundat bonis, sæculi thesauros non requirit, bona enim propria, honestas, sobrietas, misericordia, etc. Desiuit : meas divitias exemplo La­ zari sinus Abrahæ et beatitudo suscipiet. Uterque in­ dicatus sermodicitur depromptus ex eodem cod. Paris. 3776, sed potius fragmenta inscribenda sunt, quæ sancti
Maximi nomine exornari non merentur. Ea tamen ut specimen insipidi auctoris, a quo aliqui serroones ex descriptis rejectisque prodierunt, exhibemus.
' Hunc et sequentem videsis bujus edit. pag. 759-760. EDIT.
