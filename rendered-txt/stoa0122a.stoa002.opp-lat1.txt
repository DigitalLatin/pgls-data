SANCTUS PHILASTRIUS, BRIXIÆ EPISCOPUS. EPISTOLA DEDICATORIA PRIMA (a).
Sanctissimo domino nostro Clementi papæ XII , ANGELUS MARIA tituli sancti Marci presbyter cardi­ nalis QUIRINUS Apostolicæ Sedis bibliothecarius, et episcopus Brixiensis.
Quæ me impulit causa, Beatissime Pater, ut a Sanctitate Vestra Vaticanæ bibliothecæ præpositus, ad proferendam ex litterario illo locupletissimo penu novam S. Ephræm Syri editionem animum appulerim, ipsa modo efficit, ut ad Brixianæ Ecclesiæ, cui pariter præsum, et nomen et decus augendum, veteres quatuor ejusdem antistites simul atque scriptores nunc primum in unum volumen redactos repræsentem. Ea nimirum est sacrarum litterarum amor, quisummo Dei immortalis beneficio a teneris mihi inditus annis, mecum postea
adolevit, mihique per omnem ætatem ubique locorum ita fidus comes adhæsit, ut non tantum peregrinari, per­ noctare et rusticari, quæ omnia nobiacum facere ex Tulliano dicto litteræ assolent, sed et mecum, si ita fari liceat, episcopari comperiatur. Quo postremo mu­ nere haud profecto laudabilius defungi posse videtur, quam si conatus sui atque labores eo colliment, ut
priscis Ecclesiarum monumentis lux major accedat, ar veneratio.
Equidem, Beatissime Pater, cum plura ejuscemodi monumenta non desint, quibus Brixiana Ecclesia mi­ rum in modum decoratur, præclarissimum illud est, quod in ejus cathedra præsules quatuor sederunt, sanctitate æque editis Scriptis illustres, quorum duo, Sancti scilicet, Philastrius, et Gaudentius, divi Augus­ tini Hipponensis episcopi ætalem attigerunt, Beatus vero Rampertus a nonagentis, ac venerabilis Adel­ mannus a septingentis circiter annis florueruat. Porro Philastrius suppar adeo fuit Augustino, ut hic a Quot­ vultdeo diacono per epistolam rogatus tractatum de Hæ­ resibus conscribere, Philastrium sibi notum Mediolani apud Ambrosium, id ipsum abunde præstitisse respon-
derit. Gaudentius autem eo ipso Mediolanensium sanc­ tissimo Præsule satagente, dum in Oriente ad sacra Loca peregrinaretur, Brixianam Ecclesiam florenti adhuc ætate sibi delatam accepit. Rampertum ad eamdem sedem subvectum et translatio S. Philastrii in majorem Ecclesiam, et cænobii, ubi .auctorum Faus­ tini, et Jovitæ corpora requiescunt, constructio, ac
(a) In hac et sequenti epistola facile animadvertet lector, de Philastrio, quamvis specialiter, non ta­ men unice sermonem haberi. Quod ne miretur lector, sciat necesse est, collectionem ex qua Sancti nosiri opera excerpsimus, ita componi ut . tali titulo res- (wndeat : Veterum Brixiæ episcoporum, S, Philastrii et Gaudentii opera, necnon B. Ra,nper,i et Ven. Adel­ manni opuscula. Illis nutcm epistolis, ut quæ non­ nihil luminis lain in Philaslrium quam in ejus ope­ rum editionem iujiciaL, lectorem fraudare religioni duximus.
alin plura commendant. Adelmannumdenique in- signem reddit catholicæ fidei zelus, quo adversus Bt­ rengorium Turonesnem pro corpore et sanguine Do­ mini nostri esu Christi pugnavit, eumque propterea nostri etiam temporis Novatores insectantur.
Quatuor hæc Brixianae Ecclesie decora quantum modo debeant Paulo Galeardo, cathedralis meæ cano­ nico, clari in litteraria rep. nominis viro, docent lu­ culentae præfationes suis locis ab ipse præfixæ, qui­ bus et Fabricianas ad Philastrium notas primum a se recensitas, dein novo Spicilegio auctas, nec non ube­ riores ad Gaudentium appositas , aliaque multa ad operis dignitatem suo studio collata commemorat, Qua omnia dum flexis genibus Sanctitati vestrae exhi­ beo, eidem operam meam in hac editione procuranda
acceptam fore, nullas dubito. Siquidem cum episcopos omnes Romanus Pontifex fratres suos appellare con­ sueverit ex apostolica benignitate, commnnemque cum ipsis sollicitudmem profiteatur, nulla erit eorum mu­ neris pars, quam ipse eadem benignitate non complec­ tatur, ac proinde meum hoc, qualecumque sit, in ju­ vandis litteris studium. Eis nimirum excolendis ( ne philologicis quidem exceptis) sanctissimos olim An­ tistites incubuisse, relicta ab eisdem ingenii et doctri-
næ monumenta palam ostendunt. Cui enim in mentem veniret inficetum illud judicium, quo celeberrimus ac doctissimus Petrus Daniel Huetius, dum Abrincensem in Normannia episcopatum teneret, studia sua pers­ tricta fuisse a quibusdam regioni illius homnibus, senex optimus Parisiis ipsemet mihi narrabat? cum videlicet quererentur, secum male actum fuisse a Rege Christianissimo, qui antistitem eis destinasset, coi studia sua nondum forent absoluta. Novimus ipsos quoque Romanos Pontifices, vel inter gravissima uni­ versæ christianæ reip., quam difficillimis temporibus administrabant , negotia, voluminibus haud quidem exiguæ molis conscribendis otii satis nactos fuisse, quod certissime demonstrat, magnis rebus brevi licet ævo peragendis industriam hominum, ut vetus ille
scriptor aiebat , magis quam vim, aut tempus deesse.
Faxit Deus 0. M. ut per annos adhuc multos Sanctitas Vestra felici ævo ipsa fruatur, utque egre­ gia facinora, quibus industriam, vim, et tempus im­ pendit, immortalem apud posteros ejus Nominis me­ moriam efficiant; unde sacri Corsinorum fasti et Fe­ sulano episcopo inter divos relato, et sapientissimo universalis Ecelesia Praeside glorientur.
EPISTOLA DEDICATORIA II.
Ad S. E. R. cardinalem episcopum Brixiæ ANGELUM MARIAM QUIRINUM, PAULUS GALEARDUS, canonicus Brixianus.
Veterum Patrum Brixianæ Ecclesiæ collectionem hanc edendi, ut primum, eminentissime Quirine, consi­ lium initum est; in eam curam mihi potissimum in­ cumbendum duxi, ut res jussu tuo ac beneficio suscep­ ta, publicæ hominum exspectationi, ac nominis tui magnitudini responderet. Quid enim illustrius, quid fieri poterat dignius, quam Brixianum episcopum Bri­ xianorum episcoporum rationem habere; eorumque scripta, quibus res Christiana mirum in modum muni­ tur, propugnatur, instruitur, meliori quotidie in lu­ mine collocare? Itaque cum illud præcipue cuperem
quod maximum in votis erat, Ms. aliquod exemplar assequi, in quo Philastrii liber de Hæresibus, qui pri­ mus in hac collectione locum obtinet, descriptus esset; auctoritatem tuam interponere mihi opus fuit, quo Variantes Lectiones Ms. codicis Corbeiensis, quem in Galliis, haberi certis indiciis compereram, ad nos in Italiam mitterentur. Præstitisti protinus, æque ac be­ nigne, quod tantopere cupiebam; atque interea, ne quid amplius quod illustrando Philastrio conducere posset desiderandum foret, litteras Hamburgum mi­ sisti, quibus si quid præterea a cl. Joanne Alberto Fa- bricio, post Hamburgensem Philastrii editionem ab eo
anno 1721 procuratam, elucubratum esset, ut Editioni huic accederet, ab ipso expeteres. Respondit copiose eventus optatis nostris non minus, quam diligentiæ et humanitati tuæ; nam primum cl. Hermannus Reima­ rus, Fabricii gener (hic enim mortem obierat) poste­ riores soceri sui in Philastrium Curas Brixiam misit, quas tamquam præstantem eximii illius Viri fetum, editioni huic in calce Philastrii apposuimus (a); deinde cl. ac toto litterarum orbe celeberrimus Bernardus Mont fauconius, postulatis tuis obsecutus, usus opera D. Joannis Raverdy, Variantes Philastrii Lectiones ex Corbeiensi ms. diligenter excerptas, Pari,;;. ad nos ferendas curavit; quæ licet serius in Italiam pervene­ rint, ideoque post notas Fabricii posthumas in appen­ dicem conject v (b), singulare nihilominus ornemen-
tum, quin potius utilitatem editioni huic attulerunt profecto maximam. Enimvero sex integra ferme capita, quibus usque ad hanc diem Philastrius caruerat. in iis occurrunt; ut jatn Philastrius perfectus et absolutus habeatur, qui magna sui parte mancus antea erat ac mutilus : emendationes vero , quibus Philastrii textus ex eodem ms. aut melior fit, aut suppletur, aut restitui­ tur, tot propemodum, ac tantæ sunt, ut ex iis pene confectum sit Spicitegium nostrum, quod post easdem Variantes Lectiones, extremo loco Philastriani Operis collocavimus (c). Hæc tua sunt, eminentissime ac reve­ rendissime princeps, in Philastrium merita; quibus ut
(a) flas posthumas Fahricii nolas inler priores ad calcem paginarum inseruimus. (EDD.)
(6) Ilias quoque variantes leitiones ad calcew paginarum attulimus, peculiari tamen serie distinc­ las. (EH.) #
(c) Sicut et præedentes, Spicilegii nolas ad COIU­ modum lectori transposuimus r cl ad priores et pol'humas Fabricii notas apposuimus. (EDD.)
ali qua ex parle pro virili responderem, Gaudentium qui proximus Philastrio subditur , denuo post Patavi- nam editionem anni 1720 de integro recensui, atque cum optimæ notre ms. codice qui mihi forte fortuna oblatus fuerat, diligenter contuli, annotationibus prio­ ris editionis pluribus in locis castigatis et auctis. De­ mum Rampertum, et Adelmannum, qui præclarum hunc Brixianorum Antistitum quaternionem conficiunt, quique una cum Gaudentio Patavinis typis prodierant eodem anno, nonnihil retractatos eidem Gaudentio adjeci, ut simul egregia hæc Ecclesiæ Brixianæ lumi­ na, uno volumine comprehensa in manus hominum venirent.Atque hæ quidem curæ tum sunt, cardinalis amplissime, quæ summopere Apostolicæ Sedis biblio­ thecarium decent : quo in munere talia ac tanta sunt,
quæ absens licet, studio tuo præstas, ut præteritorum virorum qui eodem officio functi sunt, luminibus ob­ struxeris. Nam hoc testantur et Vaticanæ Bibliothecæ a summo pontifice Clemente XII amplificata spatia, et libri in eamdem a te munifice collata: ut nihil omnino dicam de splendidissima S. Ephraimi editione, a te, quamvis Roma longe dissito , studiose adeo promota, et pene ad umbilicum perducta, ut vel ex hoc uno rere
έϰάεργος
dici possis. Brixiana porro Ecclesia, cui duo­ decimum jam annum præes, quantis a te incrementis aucta fuerit, haud facile dixerim : hoc tantum comme­ morabo, majoris Templi molem curis tuis, magnoque sumptu ærarii tui, eo provectam esse; ut quisque speret, perfecta dudum majori, nobiliorique parte, magnisque ornamentis ditata, reliquum etiam non longo temporis
intervallo, absolutum iri. Qua in re plane mihi tempe­ rare non possum, quin te ipsum conferam magno illi Fulberto Carnotensi episcopo, cujus in hac Collectione
non exigua mentio est, nec laus, modica, quod inter cæ­ tera industriæ suæ monumenta, Ecclesiæ dominæ nos­ træ sanctæ Dei genitricis Mariæ, cujus fundamenta jecerat, adjuvante maxime Cnutone Dunorum rege summam manum imposuisset. Convenit idem utriusque templi nomen, convenit magnitudo, ac majestas : sed nullus tibi est Cnuto qui præbeat manum; quare spes omnis, omneque subsidium positum est in liberalitate ac magnitudine animi tui. Verum non est hic locus laudum tuarum; nec enim mihi propositum est eas persequi, neque si id vellem, facile esset mihi orationis hujus exitum invenire : quamobrem ad vota me con­ vertam, Deumque O. M. enixe precabor, ut bonum istud quo divina largitate fruimur, nostrum esse diu­ tius sinat; teque nobis ad multos annos servet incolu-
mem. Vive diu sospes BrixiaM. Ecclesiæ vive Littera­ rum bono : virtutemque istam tuam, religionem, hu­ manitatem, temperantiam, cæteraque animi ornamenta quibus abundas, Brixiani populi, ut quidam ex nostris egregie cecinit: Stri habeant sua, se jactent te principe seri.
Quod si forte casus aliquis, ut est humanarum rerum vicissitudo; vel certe, quod ego auguror, suprema Ec­ clesiæ dignitas te nobis aliquando eripiet; non ideo beneficiorum tuorum apud nos memoria interibit, quippe quæ perennibus monumentis credita æternum vivet; immo post longam etiam annorum seriem, cum solent fere omnia oblivione occumbere, ac tempora temporibus mutari, apud Brixianæ urbis cives, ablata communi hac lege,
Semper bonos, nomenque tuum, laudesque manebunt.
Dabam Brixiæ Kal. decembris MDCCXXXVIII.
