AMO DOMINI GDXXX. FASTIDIUS, BRITANNORUM EPISCOPUS.
FASTIDII BRITANNORUM EPISCOPI DE VITA CHRISTIANA LIBER UNUS.
praefatio.
Ut ego peccator a et ultimus, insipientior caeteris et imperitior universis, te, ut sanctitatis et justitiæ viam pergas, crebrioribus audeam litteris admonere, non me propriae justitiae fiducia, non sapientiæ per!­ tia, non scientiae gloria, sed sola quam secundum Deum animo ac mente concepi, charitatis tuae causa compellit; quae me peccatorem et ignarum ad dicen­ dum ita hortatur et provocat, ut cum loqui nesciam, tacere non possim. Vellem itaque et libenter opta­ rem te eorum habere notitiam quorum et sapientia affluentior est, et facundia major, et scientia ube­ rior, et conscientia ab omni peccatorum contagione liberior, qui te verbis juste instruerent et exemplis. Nos enim praeterquam quod mentem nostram ita insipientiæ et ignorantiae caligo cæcavit, ut divinum
aliquid nequeat sentire vel dicere, adhuc insuper et omnium redarguit conscientia peccatorum, ut etiam si quid luminis possit habere, abscondat; et ita fit ut praeterquam quod dicere non habemus, hoc etiam quod habemus non fiducialiter proferre, conscientia prohibente, possimus. Tu tamen, dum peritior tibi apparere possit et melior, rudibus admonitionibus nostris interim esto contenta, et charitati da veniam, cujus est nun considerare quid offerat, nec quod non habet quaerit, sed totum quod habet libenter
impertit: ad cujus non tam muneris specre quam animi respice voluntatem, et diligenter adverte quid tibi illa negare poterit, quæ totum dare b potuit quod habebat. Obtulisset etiam quod non habebat si posset, quae totum a potuit quod habebat offerre. Sitit itaque ille, sed parum, qui decurrentis interim riti aqua non potest esse contentus, donec ad fontem uberio­ rem purioremque perveniat. Nec illum satis esurirc credo, qui cum panes cibarios habeat, nitidos ex­ spectat et candidos. Ita et tu, dilectissima soror, quam ego certus sum esurire nimium et sitire coe­ lestia, cibarios interim mande panes, donec siligine candentes invenias; exigui et turbulenti rivuli aquam pota, usquequo affluentioris haurias puriorem. Nec tibi interim panis noster, quamvis rusticus videatur
esse, displiceat. Rusticus enim panis incultior vide­ tur esse, sed fortior et celerius esurienlem stoma­ chum satiat, fessumque corroborat, quam qui siligi­ neus videtur et nitidus. Nunc ergo dicam sermonem prout valeo, et quid Christianum agere conveniat, ut potero, explicabo. Cujus rei et unde prius exor­ dium sumam, justius non invenio, quam ut primum, de Christiano ipso vocabulo disputem, et cur quis Ghristianus nuncupetur exponam.
INCIPIT LIBER.
CAPUT PRIMUM.
Christiani nomenclatura et dignitas.
Chrislum unclum interpretari, sapientium et fide­ lium nullus ignorat. Unclos vero non nisi sanctos viros et salis Deo dignos semper fuisse manifestum esi, nec alios quam prophetas aut sacerdotes aut reges. Et tam magnum fuit ipsius unctionis myste­ rium, ut in Judaico populo non omnes illud, sed
satis pauci de plurimis mererentur accipere : et hoc usque ad adventum Domini nostri Jesu Christi, quem Deus oleo lætitiæ, id est, Spiritu sancto, præ caeteris consortibus. suis unxit (Ps. XLIV, 8). Ex quo tempore credentes illi et baptismatis illius sanctificationc purgati, non aliquanti, sicut sub Lege prius fuerat, sed omnes in prophetis et sacerdotibus unguuntur et regibus. Cujus unclionis quales esse debeamus ad­
a Editi hic add. primus, quod abest a rass. et Holstenii editione.
* Editi, voluii.
e Ita mss. At Holsten., totum dedit quod potui' offerre. Edili alii, totum quod jootuit offerebat. ,.,
monemur exemplo, ut in quibus tam sancta est. unctio, sit aon minus sancta conversatio. Ex sacra­ mento enim unctionis hujus, et Christi et Christia­ norum omnium, id est, in Christo credentium, vo­ cabulum descendit et nomen : quod nomen ille fru­ stra sortitur, qui Christum minime imitatur. Quid enim tibi prodest vocari quod non es, et nomen tibi usurpare alienum ? Sed si Christianum te esse de­ lectat, quæ Christi sunt gere, et merito tibi Chri­ stiani nomen assume. Aut forsitan non esse, sed vocari desideras ? Hoc satis foedum et miserum est, te velle vocari quod non sis. Nemo enim ita transit ad Christum , ut Christianus appelletur, et non sit. Qui Christianus dicitur, Christum se habere Domi­ num profitetur. Et vere habet, si ei in omnibus
obsequatur et serviat. Si quo minus, Christi ille non famulus, sed subsannator est et derisor qui ejus se servum dicit, cui servire dissimulat. Hinc ergo judi­ cium geminum servatur, et pro Dei subsannatione, quem sine causa Dominum appellavit, et pro quali­ tate peccati.
CAPUT II.
Peccatores Deus illico duplici ex causa non punit.
Sed plerosque incredulos et impudentes et perfi­ dos misericordis Dei longa patientia peccare a facit intrepidos, ut ex hoc peccatorum suorum Deum non arbitrentur ultorem, quod non statim velit punire peccantes. Miseri et ingrati, suæ salutis improvidi, b quia huc etiam Deo imputant, quod eorum differa­
tur interitus : ignorantes Dei providentia duplici Ira­ tione servari, ut et humano generi longa ejus pa­ tientia consulatur, et ne ille judicetur impatiens si illico voluerit c damnare peccantes. Nam si tam pa­ tiens non esset, jam diu humani generis origo de­ siisset; nec justos de peccatoribus haberemus, si confestim Deus vellet punire qui peccant. Nonnullos enim scimus et legimus qui antea, aut ignorantiae cæcitate, aut causa perfidiæ, aut adolescentiae vani­ late decepti, multiplici et vario peccatorum genere tenebantur obnoxii, et per sustentantis Dei clemen­ tissimam patientiam postmodum ab errore sunt con­ versi, majores adhuc d operas fecisse justitiæ quam ante peccata commiserant. Deus enim non donat peccata, sed differt; nec perseverantem peccatorem
a morte liberat, sed ut vel sero convertatur et vivat palienter exspectat, sicut beatus Petrus aposlolus ait : Non tardat Dominus e promissis; sed pacienter agit propter vos, nolens aliquos perire, sed omnes ad pœnitentiam converti (II Pet. III, 9). Ille enim te quasi pius, benignus et clemens, illico idcirco non percutit, ut tu quanta illius erga te sit pietas, quanta dementia sit recognoscas, qui te peccatorem et im­ pium exspectare mavult, et servare conversum, quam punire peccantem : sicut per prophetam ipse
Dominus loquitur, et quantum velit homini miseri­ cordiae pietatisque largiri, propriæ vocis benignitate depromit, dicens : Et iniquus si convertat se ab omni­ bus iniquitatibus suis quas fecit, et custodiat mandala mea, et faciat judicium et justitiam et misericordiam; vita vivet, et non morietur; omnia delicta ejus quœcum­ que fecit, non erunt in memoria : iti justitia sua quam fecit, vivet (Ezech. XVIII, 21, 22). Et: Numquid vo­ luntate volo mortem in justis, dicit Adonai Dominus, quam ut avertat se a via sua mala, et vivere eum fa­ ciam (Ibid. 23)? Et alibi: Iniquitas iniqui non noce­ bit eum, in quacumque die averterit se a sua iniquitate (Ezech. XXXIII, 12). Et iterum: Convertimini, filii, con­ vertentes, et ego sanabo contritionem vestram ( Jerem. III, 21). Ecce quomodo te Deus, ut a peccatis tuis
vel sero convertaris et salvus esse possis, monet et provocat. Ecce qualiter jam morti obnoxium ut vivat hortatur, quam leniter, quam clementer invitat, ut etiam peccatoribus patris non neget pietatem : et adhuc filios appellat, qui patrem Deum peccando perdiderunt; sicut et ipse se perdidisse peccatores alio in loco cum voce flebili et miserabili quadam lamentatione testatur, dicens : Sine filiis factus sum, perdidi populum meum propter peccata eorum (Jerem. xv, 7). Ex hoc ergo cognosce qualiter te Deus diligat, quem mavult vivere quam perire. Et tu eum con­ temnis et despicis, qui amplius quam Hi ipse te di­ ligit. qui te mori cupientem vult vivere? Nolo, inquit Dominus, mortem f peccatorum, sed ut conver­ tantur et vivant (Exech. XVIII, 32). Tu ergo mori vo­
luisti peccando, ille te g vivere vult convertendo. 0 stulte, o irreverens et ingrate, qui nec in hoc Deo qui tibi vult misereri consentis, qui te mavult sua pie­ tale salvare quam tuo per ire peccato I
CAPUT III.
Pietate Dei abutentes, etiam hic puniri.
Nemo ergo sibi ideo blandiamur, nemo se stulta et vana suspicione decipiat, nemo idcirco securus de­ linquat et liher, quod super peccatores confestim Dei ira judiciumque non veniat, ut ex hoc opinetur se impune peccasse, quod non illico perimatur; sed hoc magis differre Deum quam dissimulare cogno­ scat, et iram ejus peccatoribus h quam veniam subito et repente venturam, sicut scriptum est :
Ne dixeris, Peccavi, et quid accidit mihi triste? est enim Altissimus redditor patiens (Eccli. v, 4). Et alibi: Ne tardes converii ad Dominum, neque differas de die in diem; subito enim veniet ira ejus (Ibid., 8, 9). Quod in plerisque impletur, quibus ob nimia peccata, et in praesenti Dei ira supervenit, et in futuro serva­ tur. Sed hoc nemo intelligit, nemo cognoscit, nec quisque adversa sustinens malis suis aestimat irro­ gari, sed quod pertulerit consuetudinis potius putat esse quam criminis. Et idcirco Deus in præsenti non
* Editi, sintt.
h Hoisten., qui.
• Plerique mss., punire.
* Editi, opera, renuentibus mss.
• lis. Corb.j vromissa reddere.
i lIo1slen., morienlium; mss. Sorbon. et Remig., morientibus. Michael., peccantium. Corb., peccatori. bus morientibus.
s M*s.. vivificare.
J1 Editi, quamvis ierain, subito,
videtur punire peccantes, quia cum punit non co­ gn scitur. Molti sunt enim quos nemo intelligit, qui ob multitudinem peccatorum jam ante judicii diem in præsenti etiam judicantur. Aut dicat quis si quem sacrilegum, sanguinarium, rapacem, falsarium, lio­ micidam, furem, frauduleotum, adulterum, cætero­ rumque criminum reum, vel in præsenti tempore potuerit videre longaevum? Nos enim plurimorum exempla vidImus, per quæ probare sufficimus secle­ ratos et impios, peccatorum suorum fine completo, et hoc etiam tempore judicari, et præsentem eis vi­ tam negari non minus quam futuram.
Sed hoc ille facilius intelligere potest, qui per di­ versa tempora diversorum judicum impie sce'eraie­ que conversantium a exspectavit interitum. Quorum
quo potestas sublimior est, eo ad peccandum major audacia, quae totum sibi licere credit quod potest, et dum alterius judicium non timent qui alios judicant ad peccandum præcipites sunt. Ita fit ut qui hominis non timent in delinquendo judicium, Deum judicem sentiant et ultorem. Ex quibus alii qui insontium animarum sanguinem frequenter effuderant, ita iram Dei judiciumque sensere, ut ipsi postmodum san­ guinem fundere cogerentur suum, qui libenter fun­ debant alienum. Alii vero qui similia commiserant, sic Dei indignatione prostrati sunt, ut insepulti ja­ cerent, et esca feris et coeli volucribus fierent. Alii autem qui innumerabilem hominum multitudinem injuste peremerant, membratim particulatimve con­ cisi, ut non minor fuerit concisura membrorum
quam quos interimi fecerant numerus punitorum. Et quorum judicio maritis injuste peremptis multæ ef­ fectæ viduæ, multi orphani patribus occisis derelicti, quibus praeter orbitatem mendicitas inferebatur et nuditas [nam addebant impietati et crudelitati quod deerat, ut eorum quos fecissent occidi spoliarent et liberos], nunc vero ipsorum conjuges viduæ et filii orphani alienis quotidie egent panibus. Nonne vide­ tur tibi istud testimonium in ipsis esse completum comminantis Dei et dicentis, Viduam et orphanos non vexabitis. Quod si vexaveritis eos, et vociferants clamaverint ad me, exaudiam vociferationem ecrum, et irascar animo, et perimam vos gladio, et erunt conju­ ges vestræ viduæ, et filii vestri orphani (Exod. XXII , 22-24)? 0 indignum nefas! o scelestum facinus! o
nimia et non ferenda crudelitas Duo sævissima et atrcaissima uno perpetrantur in tempore, bomici­ dium fit ut rapina succedat; occiduntur mariti, occi­ duntur et patres, quo facilius viduæ spolientur et orphani : et ita quisque in alterius morte congaudet, quasi non sit ipse quandoque moriturus. Merito ergo Deus hujusmodi crudelitatibus et impietatibus com­ movetur. Mrito judicium suum in quibusdam e'iam aute tempus ostendit. Merito vita talibus nec prae­ sens nec futura conceditur. Quorum nos, ne scele­ ratos et impios in praesenti etiam Dei judicium eva­ dere posse existimemus, admonemur exemplo.
■ Pro, allee'''Di,.
Sed hoc magis sentire nosconvenit, tamdiu unum­ quemque Dei patientia sustentari, quamdiu nondum peccatorum suorum terminum finemque replevit : quo consummato eum illico percuti, nec illi jam ve­ niam ullam reservari.
CAPUT IV.
Certo peccatorum nam ; o completo Deum punire pec­ catorem.
Esse autem certum peccatorum modum atque mensuram, Dei ipsius testimonio declaratur. Et quod unusquisque vel celerius vel tardius, prout peccato­ rum suorum modum expleverit, judicetur, evidentis­ lime demonstratur, quando de Sodomorum et Go­ morrhaeorum interitu atque incendio, qui sua jam peccata repleverant, ad Abraham Dens loquitur, di-
cens : Clamor Sodomorum et Gomorrhæorum repletus est, et peccata eorum magna vehementer repleta sunt (Gen. XVIII, 20). De Amorrhæis vero quid dicit, qui sua nonum peccata finierant, quos post multos an­ nos quam supra dictae civitates crematae sunt, con­ stat esse deletos?
Nondum repleta sunt peccata Amorrhœorum usque adhuc (Gen. xv, 16). Quo exemplo manifestissime instruimur et docemur, singulos secundum peccato­ rum suorum plenitudinem consummari, et tamdiu ut convertantur sustineri, quamdiu cumulum suorum non habuerint deliclorum. Nemo se, inquam, fallat, nemo se decipiit: malos non amat Deus, peccatores non amat, injustos non amat, rapaces, crudeles, im­ pios; sed amat bonos, justos, pios, bumiles, inno­
centes, mites, sicut scriptum est: Quoniam non Deus volens iniquitatem tu es. Non habitabit juxta te malignus, neque permanebunt injusti ante oculos tuos. Odisti omnes qui operantur iniquitatem, perdes omnes qui loquuntur mendacium (Ps. v, 5-7).
CAPUT V.
Mors propera malis ad pcenam, bonis ad securitatem.
Sed dicit aliquis, Quid est quod videmus bonos etiam perire cum malis? Illi non pereunt, sed eva dunt, qui de malorum consortio et persecutionibus liberantur, et ad requiem transferuntur. Illi plane moriuntur et percunt, quos de hoc mundo receden­ tes majoris adhuc judicii supplicium exspectat et poe­ na. Vocantur cuim ante tempus boni, ne diuinus ve-
xentur a noxiis; mali vero et impii tolluntur, ne bo­ nos diutius persequantur. Jusli de pressuris, lribu­ lationibus et angustiis vocantur ad reputent, impii vero de luxuriis et opibus et deliciis rapiuntur ad poenam. Illi enim vadunt ut judicent, isti ut judicen­ tur; illi ut vindicentur, isti ut in eos yindicta cele­ brelur, sicut scriptum est : Justus autem si mone praeoccupatus fuerit, in refrigerio erit (Sap. IV, 7). Et iterum : Vivens inter peccatores translatus est (Ibid., 10). Et iterum : Placita enim crat. Deo anima ejus, et ideo properavit de medio iniquitatis eriper, eum (Ibid. 14.) Et iterum : Cum impiis iter ad mortem; illi au-
tem sunt in pace (Sap. In, 3). Vides ergo hanc solu­ tionem corporis justis et Dei cultoribus requiem esse, non pœnam; et cum dissolvuntur, liberari eos potius quam perire. Et idcirco ipsam solutionem qui fide­ les sunt nec timent nec verentur, sed venire magis desiderant et a exoptant, per quam sibi requiem in­ telligunt exhiberi, non pœnam. Iniqui vero et impii et suorum scelerum conscii eam merito naturali pro­ videntia pertimescunt, per quam se non nesciunt ju­ dicari. Quapropter hac ratione reddita et accepta, non oportet nos omnino peccare, præpsertim cum non ignoremus peccatoribus judicium et in præsenti esse, et in futuro servari.
CAPUT VI.
Indecorum est Christiani nomen sibi arrogare sine re.
Nec in hoc nobis nomine tantum, quod Christiani dicimur, blandiamur, sed propter hoc etiam nos ju­ dicandos credamus, si nomen nobis frustra vindice­ mus alienum. Aut si aliquis tam incredulus est, tam infideris, lam pertinax, tam obstinatus, tam audax, ut quæ quandoque ventura est, b Dei judicis iram indignationemque non metuat, vel humanam consue­ tudinem erubescat; et videat quam brutus, quam in­ sipiens ille, quam stultus ab ipsis etiam gentibus ju­ dicetur? cujus tanta est vanitas tantaque dementia, ut sibi nomen adipiscatur alienum. Quis enim tam vanus et miser est, qui advocatum, cum litteras ne­ scit, audeat profiteri? Quis tam insanus et excors, ut profiteatur militem, qui nesciat arma gestare? Nemo enim quodcumque nomen sine causa sortitur.
Sutor ut dicatur, necesse est ut calceamenta confi­ ciat; ut vocetur quis faber aut artifex, artis peritia facit; ut negotians nuncupetur quis, charius quod vilius emerat distrahit. Hujusmodi enim exemplis agnoscimus nullum sine actu nomen, sed omne ex actu nomen. Tu ergo quomodo Christianus diceris, in quo nullus Christiani actus, Christianus justitiæ, bonitatis, integritatis, patientiæ, castitatis, pruden­ tiae, c humilitatis, humanitatis, innocentiæ, pietatis est nomen : et tu illud tibi quomodo defendis et vindicas, cui de tam plurimis rebus nec pauca sub­ sistunt? Christianus ille est, qui non nomine tantum, sed opere est; ille qui Cbristum in omnibus imitatur et sequitur; qui sanctus, innocens, incontaminatus, intactus est: cujus in pectore malitia non habet lo-
cum, cnjus in pectore sola pietas consistit et boni­ tas; qui neminem novit nocere vel laedere, sed om­ nibus opem ferre. Christianus ille est, qui exemplo Christi nec inimicos novit odire, sed magis adver­ santibus sibi benefacere, et pro persecutoribus suis et hostibus exorare : nam et quisquis aliquem lae­ dere aut nocere paratus est, ille mentitur se esse Cbristianum. Christianus est, qui potest ju ta voce dicere : Neminem nocui hominum, juste vixi cum omnibus.
CAPUT VII
Deus semper justitia placatus fuit, et injustitia offen­ sus.
Sed ne me ex sensu proprio loqui quis arbitretur aut credat, aut eum putet se facile posse contemne­ re, quod sua potius voluntate quam legis auctoritate lo quatur; jain nunc ipsius legis, cujus præceptis no­ bis vitæ aditus aperitur, tam veteris quam novæ incipiam exempla proferre, et ostendere quid Deus ab initio d status mundi humano generi obsersare praeceperit, in quo semper placatus fuerit vel offen­ sus. Lego enim post Adam, qui a Deo primus for­ matus est (Gen. I, 27), de cujus causa nunc dicen­ dum non est, in exordio mundi Cain et Abel fratres fuisse germanos (Gen. IV, I seq.) : e quihus unus
Deo placuit, eo quod innocens esset et justus: alter vero, quia injustus et nocens, Deo placere non po­ tuit. Deinde intervenientc tempore, Enoch satis ju­ stuni fuisse Scriptura designat (Cea. v, 22 seq.), cui tantum justitia contulit, ut nec praesentem mortem sciret, sed et ad immortalitatem de medio omnium mortalium singulariter raperetur. Cujus monstratur exemplo, unum Deo justum plurimis peccatoribus chariorem. Noe quoque et ille justus (Gen. vi, 8), cui justitiæ meritum quid præstiterit novimus, ut ipsi cum suis tantum vita daretur, per diluvium toto mundo damnato. Abraham quid per fidei et justitiæ meritum consecutus sit Scriptura testatur (Gen. xv, 5, 6), ut illo in tempore solus amicus Dei esset in terris, qui solus fuerat justus inventus. Loth vero
(Gen. xix, 12) ut pereuntibus cunctis de Sodomita. rum liberaretur incendio, quid aliud quam justitiae meritum fuit? Longum est nos ire per singulos, et omnium merita recensere.
CAPUT VIII.
Israelitas ideo multis miseriis afflixit Deus, ut ad opera pietatis instrueret.
Populum Judaicum, quem ad se Deus primum e? semine Abraham præ caeteris gentibus pertinere optavit, quomodo erudierit, quid eum, ut sibi pla­ ceret, facere, quid observare præceperit, scire nos convenit. Primo in loco, quod derelicta regione in qua habitare semper optaverat, patriaque deserta, in alienam provinciam, hoc est, in Ægyptum o mi­ grare fecit, non sine causa nec sine Dei providentia
factum esse reor. Sed hanc fuisse puto rationem : quia Deus populum suum quem elegeral f, miseri. cordiæ, pietatis, justitiæ, ca terisque bonis operibus cupiens erudire, voluit eum in extera patria pro tempore esse peregrinum ct captivum, ut captivita­ tis et peregrinationis miseriam disceret et laboris; quo facilius postmodum misereri peregrinam ibus et laborantibus nosset, si ipse ante peregrinationis mi­ serias didicisset. Nemo enim peregrino tam libenter miseretur et advenæ, nisi qui peregrinationis exitus
• Mss. tres, exspectant.
b Abest vox Dei a mas.
« Deest in InS!iI. vox hnmilitatis.
* Sic MOtiores mss. At editi. statim.
• Abest a potioribus mss. migrare, pro quo in Sorbon. iref apud lIolslen. iter.
* Sic Holsten. recte. Abest vox piem in ed,'. BB.
novit. Nemo sic hospitem et sine tecto, suo intro­ ducit hospitio, nisi ut qui ante indiguit alieno. Ne­ mo ita esurientem cibat, nemo sic sitientem potat, nisi ut qui sitim esuriemque perpessus est. Nemo tam facile nudum suis operit vestimentis, quam qui nuditatis et frigoris novit injuriam. Nemo sic tribu­ lanti et misero et laboranti succurrit, nisi ut qui tribulationum et miseriarum casus expertus est et laborum. Merito ergo Deus misericordiae et pietatis magister, qui legem postmodum erat editurus, per quam populo suo misericordiæ et pictatis omnium­ que bonorum operum præcepta traditurus, voluit eum prius omnes pressuras et tribulationes et angu­ sUas in terra perpeti aliena, quo facilius postea pos­ set talia patientium misereri, et suis obtemperare
mandatis. Ut putes eum bonum fuisse agricolam, qui priusquam semen mittat, diu terram aratris et ra- 8tris domat, ne quod illi crediturus est semen per­ eat: ita et Deus populum suum diu ante macerat et domat, quam ei salutarium mandatorum semen impertiat. Denique ut ob hanc causam hæc eum per­ tulissc evidentius clareat, ipsius Domini intueamur mandata, dicentis : Advenam non vexabitis, nec tribu­ labitis eum, fuistis etenim et vos advenæ in terra Ægypti (Exod. XXII, 21). Et iterum legimus : Deus magnus, qui non accipit personam, sed nec accipit mu­ nera, faciens judicium proselyto, orphano et viduæ. Dare panem et vestimentum dilige, quia et ipse fuisti in terra Ægypti (Deut. x, 17-19). Et alibi dicit : Si autem messus fueris messem in agro no, et obtivisceris
* manuam, non reverteris accipere illam; proselyto et orphano et viduæ erit, ut benedicat te Deus in operibus manuum tuarum ; et memor eris quia famulus eras iti terra Ægypti; ego ideo præcipio tibi verbum hoc (Deut. XXIV, 19-22). Unde facile pervidetur atque dignosci­ tur eum populum ob hanc causam cunctis afflictum fuisse miseriis, ut misereri alteri suo doceretur exem­ plo, sicut scriptum est : Docuisti enim populum tuum per talia opera, quoniam oportet justos esse et humanos (Sap. XII, 19). Qualem populum suum esse velit, late, ut arbitror, patet; et quibus possit operibus promereri, plurimis probatur exemplis.
Sed ne ad manifestandam ejus voluntatem parum videatur esse quod diximus, Legis etiam et Prophe­ tarum præcepta jungamus; et quid Deo placeat sem-
perque placuerit, et quid crebrius fieri et observari praeceperit, tam veteris quam b novae Legis testimo­ niis comprobemus. Diliges Dominum Deum tuum ex toto corde tuo, et ex tota anima tua, et ex tota mente tua, et ex totis viribus tuis (Deut. vi, 5); et diliges proximum tuum sicut te ipsum (Levit. XIX, 18). Legis et Prophetarum praecipuum esse mandatum, Domini et Salvatoris nostri testimonio comprobatur, dicen­ lis a In his duobus mandatis tota lex pendet et prophe­ tæ (Matth. XXII, 40). Quod rescindi non potest nec mutari, in duobus istis mandatis omne tam Legis
quam Prophetarum constare praeceptum, et illum legem implesse qui hæc potuerit implere; nihil enim aliud in lege veteri quaeri quam ut Deum et proximum diligas. Et vere ille legis consummator et factor est, qui nec in Deum, nec in proximum peccat,
CAPUT IX.
Deum quia diligat.
Sed quid Deum, quid proximum sit diligere, prae­ terire minime ac dissimulare dcbeo. Deum diligit, qui suis in omnibus mandatis obtemperat. Deum diligit, qui leges ejus et præcepta cuslodil. Deum diligit, qui ut ille sanctus est, et ipse se sanctificat. sicut scriptum est : Sancti estote, quoniam et ego sanctus sum Dominus Deus vester (Levit. XIX, 2).
Deum diligit, qui et illud Prophetæ dicentis implet eloquium : Qui diligitis Dominum, odite malum (Ps. XCVI, 10). Deum diligit, qui non alia quam coelestia cogilat et divina. Deus enim non nisi sanctitatis el justitiae et pietatis amator est; et ille Deum diligit, qui non aliud quam quod Deus amare videtur opc­ ratur. Quid sit enim Deum diligere, Domini et Sal­ valoris doctrina declarat, dicentis : Qui audit verba mea, et facit ea, ille est qui diligit me (Joan. XIV, 21). Si igitur ille Deum diligit, qui quod Deus praecipit facit; qui non facit, iste non diligit. Omnis vero qui non diligit, odit. Undc clarum atque manifestum cst, ab eis Deum odiri, qui sua mandata non ser­ vant, de quibus c Prophetam dixisse puto : Nonne qui oderunt te, Domine, oderant, et super inimicos
tuos tabescebam? Perfecto odio oderam illos, et ini­ mici facti sunt mihi (Ps. CXXXVIII, 21, 22). Odit Pro­ pheta juslus peccalores, adulteros et injustos, et Dei mandata spernentes; sicut alio in loco dicit: Vidi prævaricantes pactum; et tabescebam(Ps. ex VIII, 158). Et iterum : Iniquos odio habui, et legem tuam dilexi (Ibid., 113). Vide ergo quam justi, quam integri esse debeamus et sancti, quibus præterquam male conversari non licet, sed nec male conversantes agnoscere. Hoc et beatus Apostolus evidenter osten­ dit, qui nec panes cum peccatoribus frangi præce­ pit, dicens : Si quis frater cognominatur inter vos fornicator, aut avarus, aut idolis serviens, aut maledi­ cus, aut ebriosus, aut rapax, cum ejusmodi nec cibum sumere (I Cor. v, 11).
Sanctum esse populum suum Deus voluit, et ab omni contagione injustitæ et iniquitatis alienum. Talem eum esse voluit, tam justum, tam pium, tam purum, tam immaculatum, tam simplicem, ut nihil quod in eo gentes redarguerent, invenirent, sed quod admirarentur, et dicerent: Beata gens cujus est Do­ minus Deus ejus, et populus quem elegit in hæredita­ tem sibi (Ps. XXXII, 12). Tales convenit esse Dei cultores et servos, mansuetos, graves, prudentes, pios, irreprehensibiles, intactos, immaculatos; ut quisquis eos viderit, stupeat, et admiretur, et dicat,
Alias, manipulum, renuentibus mss.
b Mss. plerique, quam novce incipiam exempla pro- Care. Diliges.
c Ita rescripsimus cum Holst. et ex contextu, Ai edit. BB., de quibus per Proph.
Vere hi homines Dei sunt, quorum talis est conver­ salio. Ita se homo Dei exhibere debet et agere, ut nemo sit qui eum non velit videre, qui non audire desideret; nemo non, cum viderit, Dei esse filium credat; ut vere in eo propheticum illud impleatur : Fauces ejus dulcedinis, et totus desiderium (Cant. v, 16). Nam si se talem exhibeat Chrislianus, si se la­ lem exhibeat Dei servus, ut bis qui dæmoniis ido­ lisque deserviunt, conversando efficiatur aequalis; incipiet per eum Deus blasphemari et dici, 0 Chri­ stianum Dei servum ! cujus tam mali actus, tam tur­ pis opera , tam nequam est conversatio; cujus vita tam impia, tam scelesta, tam luxuriosa, tam sordida. Et erit illius prophetiae reus, Nomen enim Dei per vos blasphematur inter gentes (Isa. LII,
5; Rom. II, 24). Sed væ illis per quos nomen Do­ mini fuerit blasphematum. Deus enim a nobis nihil magis desiderat et requirit, quam ut per actus no­ stros nomen suum magnificetur ab omnibus , sicut scriptum est : a Sacrifica sacrificium laudis (Ps. XLIX, 14). Hoc est enim sacrificium quod Deus su­ per omnes hostias quærit et diligit, ut per justitiæ nostræ opera nomen suum ubique laudetur, et Deus verus esse senorum suorum actu et opere compro­ betur. Illi vero Deum diligunt, qui non aliud quam unde nomen ejus glorificetur exercent.
CAPUT X.
Proximi dileclio.
Quomodo Deus diligi debeat, ut potuimus, dixi­
mus : nunc vero quid sit proximum tamquam se ip­ sum diligere, ut possumus, explicemus : quamquam ipsius causae expositio alio in loco breviter disse­ ratur, cum dicitur : Quod tibi non vis fieri, alteri ne feceris (Tob. iv, 1). Dominus quoque et Salvator noster dicit: Omnia quaecumque vultis ut faciant vo­ bis homines, ita et vos facite illis similiter (Matth. VII, 12). Nemo est enim qui sibi malum optet ab aliquo fieri. ine ergo proximum suum tamquam se ipsum diligit, qui ei non mali aliquid, quia nec sibi, vult fieri; sed si quid boni, prout ipse ab omnibus per­ cipere optat et consequi, libenter impertit; quia non hoc solum a Christiano quæritur, ut malo careat, sed ut exerceat bonum : qui etiamsi nihil mali fece­ rit nec boni, tamen ad aeterne vitae praemium non
admiltitur,sed gehennæ ignibus mancipatur, sicut in Evangelio Dominum dixisse legimus de iis qui nihil mali faciunt, nec boni tamen aliquid operantur : Discedite a me, maledicti, in ignem æternum, b quem praparavit Pater meus diabolo et angelis ejus. Esu­ rivi enim, et non dedistis mihi manducare; silivi, et non dedistis mihi bibere; hospes fui, et non suscepis­ tis me; nudus, et non vestistis me; infirmus9 et non visitastis me; in carcere, et non venistis ad me (Matth. XXV, 41-43). Non quia malum gesserunt, sed quia
bonum non fecerunt, condemnantur. Ex hoc enim quisque prudens et sapiens recognoscat quam spem illi habere possint qui versantur in malis, quando etiam illis vita negatur qui mali nihil fecerunt, nisi etiam aliquid gesserint boni. Neque enim Deus hoc tantum quairit a nobis, ut mali non simus, sed ut efficiamur boni. Ex malis enim operibus vocantur mali, ita e contrario ex bonis appellantur boni. Et duo sunt quibus boni c servire videntur et mali: bonus Deus, cui omnes bene conversantes deserviunt; dia­ bolus autem malus, cujus quisquis qui male operatur, est famulus. Non enim a nobis hoc solum poscitur, ut non vivendo male servi esse diaboli desinamus, sed vivendo bene Deo servire videamur.Namdquisquis nec malum videtur operari nec bonum , cujus servus
videatur esse ignoro; vel quomodo vitam a Deo poterit sperare perpetuam, quam bene faciendo non meruit. Nemo, e inquam, sensu proprio se decipiat et illudat, nemo se vana existimatione seducat. Quisquis bonus uon fuerit, vitam non habet. Quis­ quis justitiae et misericordiae opera non fecerit, non potest regnare cum Christo. Quisquis non fuerit humanus , pius, hospitalis, benignus, de­ mens, gehennae non evadet incendium. Deus malos non amat, non diligit peccatores. Quisquis malum fecerit, inimicus est Dei. Quisquis sine dolo non fuerit, partem non potest habere cum Christo. Nihil enim amplius est Christiano quaerendum, nihil desi. derandum magis, nihilque plus totis viribus eniten­ dum, quam ut malitiam suo excludat ex corde,
quam ut nequiliam intra pectoris sui conscientiam non admittat, quam ut bonitatem teneat, justitiam servet, puritatem mentis custodiat. Esto innocens, si vis cum Deo vivere. Esto simplex, si vis regnare cum Christo. Quid tibi prodest malilia,quac in mor­ tem trahit? quid nequitia, quæ probibet regnare cum Christo, quae se habentem exterminat? sicut scri­ ptum est : Anima enim nequam disperdet qui se habet (Eccli. VI, 4). Si vis vivere, audi Prophetam quid loquitur; si regnum Christi diligis, audi quomodo illud merearis adipisci. Quis est, inquit, homo qui vult vitam, et cupit videre dies bonos? Cohibe linguam tuam a malo, et labia tua ne loquantur dolum. Diverte a malo, et fac bonum ; inquire pacem, et sequere eam (Ps. XXXIII, 13-15). Hujusmodi enim homines Deus
honorat et diligit, qui malum nesciunt, qui mentiri non norunt, quorum dolum labia non loquuntur, in quibus non nisi bonitas videtur et puritas.
Innocentia est quae nos commendat Deo, simpli­ citas est quæ facit regnare cum Christo. Quomodo Deus non nisi innocentes diligat, et sibi velit esse conjunctos, testimoniis plurimis declaratur, sicut in Psalmis scriptum est: Innocentes et recti adhæserunt mihi (Ps. XXIV, 21). Et alibi mandatur et dicitur : Custodi innocentiam, et vide æquitatem, quoniam sunt
11 Sic mss. Alias, Sacrificium laudis honorificavit Me.
b Holslen. hic et infra cap. i3, quem paravit pu­ ter vester diabolus et angeli.
c Holsten. et mss., e"fldiri.
d Sic legimus cum Holsten. Sed edit. BB. quisquii qui nec.
e Holsten. et mss., inquit.
PATROL. L.
13
reliquiæ hortum pacifico (Ps. XXXVI, 37). Quantum in­ nocenlia homini præstet ct conferat, etiamsi sero servetur, prophetæ David testimonio comprobatur; qui cum graviter ante peccasset, postea judicari se non timet, ex quo innocentiam nosse coepit, sicut ipse dicit: Judica me, Deus, quoniam ego in innocen­ tia mea ingressus sum (Ps. xxv, 1). Sciebat igitur sibi jam non metuendum esse judicium, quia innocen­ tiam vel sero cognoverat. Et alio in loco dicit : Me autem propter innocentiam suscepisti (Ps. XL, 13).Sus­ cepit postmodum propter innocentiam Deus, quem propter malitiam ante repulerat. Innocentes vero nec confundi coram Deo posse, manifestum est, cum dicitur : Quanto tempore innocentes custodierint jus­ titiam, non confundentur (Prov. XIII, 6). Nihil enim
Deo dignius, nihil charius esse potest, quam ut innocenlia tota observatione teneatur. Licet quis in aliis operibus devolus appareat, si illam non habuerit, sibi frustra blanditur de sua devotione. Si illam Judaeis etiam sub veteri lege degentibus, quando adhuc illis ini­ micum licebat odisse, observare præceptum est; quid te nunc agere convenit Christianum, qui inimicum tuum juberis amare (Matth. v, 44)? Quando enim in­ nocens non eris, vel cui esse poteris malus,qui inimicis præciperis esse bonus? Sed tu forsitan et proximum odis, cui nec externum odisse conceditur; et fra­ trem persequeris, qui amare praeciperis inimicum; et Christianum te esse credis, qui nec novi nec ve­ teris Testamenti præcepta custodis ? Sed ne sine causa te Christianum æstimes et de solo tibi nomine
blandiaris, qualem te esse oporteat Apostolum audi dicentem : Qui furabatur , jam non furetur; magis autem laboret operando manibus suis quod bonum est, ut habeat unde tribuat necessitatem patienti. Omnis sermo malus de ore vestro non procedat; sed si quis bonus ad ædificationem fidei, ut det gratiam audien­ tibus. Et nolite contristare Spiritum sanctum Dei, in quo signati estis in die redemptionis. Omnis amari­ tudo, et ira, et indignatio, et clamor, et blasphemia au­ feratur a vobis cum omni malilia. Estote autem invicem benigni et misericordes; donantes invicem, sicut et Deus in Christo donavit vobis (Ephes. IV, 28-32). Es­ tote autem imitatores a Dei, sicut filii charissimi; et ambulate in dilectione, sicut et Christus dilexit nos, et tradidit semetipsum pro nobis oblationem et hostiam
Deo in odorem suavitatis. Impudicitia autem et omnis immunditia et avaritia nec nominetur inter vos, sicut decet sanctos, aut turpitudo, aut stultiloquium, aut scurrilitas quæ ad rem non pertinet, sed magis gratia­ rum actio. Hoc enim scitote, quod omnis impudicus, aut immundust aut avarus, quod est idolorum servitus, non erit hæres in regno Christi et Dei (Ephes. v, 1- 5). Ille se merito Christianum judicet, qui hæc prae­ cepta custodit, qui sanctus, humilis et pudicus et justus est, qui in misericordiæ et justitiæ operibus conversatur.
CAPUT XI.
Quorum preces Deus non exaudiat.
Nam b tu illum Christianum putas, in quo nullus Christianitatis est actus, in quo conversatio nulla juslitiae est, sed nequitia, impietas et scelus? illum Christianum putas, qui opprimit miserum, qui pau­ perem gravat, qui res concupiscit alienas, qui ut se divitem faciat, plures efficit indigentes, qui lucris gaudet injustis, qui de alienis lacrymis cibum capit, qui miserorum ditatur interitu, cujus os assidue mendacio violatur, cujus labia non nisi indigna et obscena et scelesta loquuntur et turpia, cui cum ju­ beatur distribuere sua, invadit aliena? Et ad eccle­ siam talis audenter accedit, et temere et importune expandit impias manus illicito raptu et insontium
cruore violatas, et ore illo polluto atque sacrilego, quo fuerat paulo ante aut falsa locutus aut turpia, preces ad Dominum, quasi nihil sibi mali conscius, fundit. Quid agis impudens et miser? Quid te majo­ rum peccatorum onere gravas? Quid Deo præter contemptum injuriam irrogas? Quid ad provocan­ dam celerius ejus iram in testimonium pœnæ tuae sceleratas ad Deum porrigis manus, ad quas ille non respicit, qui non nisi sanctas et immaculatas sibi jussit offerri? Quid ore illo Deum rogas, quo paulo ante locutus es male, cujus, quamvis multi­ plicentur, abominatur preces, sicut scriptum est: Cum extenderitis manus vestras, avertam faciem meam a vobis; etsi multiplicaveritis preces, non exaudiam; manus enim vestræ sanguine plenæ sunt. Lavamini,
mundi estote, auferte nequitias ab animis vestris (Isa. I, 15, 16). Bene sibi ille conscius esse debet et cer­ tus, et suoe innocentiæ ftdus, qui ad Deum manus extendit et porrigit, cum Apostolus dieat, Volo au­ lem viros orare in omni loM, levantes puras manus ( I Tim. II, 8). c Ille autem ad Deum merito extollit manus, ille preces bona conscientia fundit, qui po. test dicere : Tu nosti, Domine, quam sanctae, quam innocentes, quam purae sint ab omni fraude et inju­ ria et rapina, quas ad te expando, manus: quam justa, quam immacnlata labia et ab omni mendacio libera, quibus tibi, utmihi miserearis, preces fundo. fd Talis enim cito meretur audiri, et antequam pe­ nitus preces fundat, ] potest impetrare quod postulat.
Scio enim esse quos ita nequitiae et avaritiæ pro-
funda caligo caecavit, ut cum illis prospere cesserit quod aut pauperem per potentiam vinxerint, aut in. nocentem testimoniis falsis obruerint, aut infirmum virtute superaverint, aut furtum fecerint aut rapi­ nam ; Deo gratias agant quo opitulante talia perpe­ trasse se credunt, et tam iniquum Deum judicent, ut putent eum scelerum suorum fuisse participem.
CAPUT XII.
Eleemosynæ de lucris injustis.
Stulti et miseri usque adeo suis iniquitatibus excæ-
* Mss., excepto Michael., mei.
b Sic lIols'. et OB. Forte Num.
r Ipsa Pelagii verba apud Uicrolt. sub fmeni dia!. 3.
d Pro his verbis unica in nasi. vox ert isie, et aputl Holsten. is.
cati , ut non intelligant Deo non posse placere quod prohibet; et quasi unum crimen satis non sit, nisi adhuc male sentiendo de Deo adjiciatur et aliud. Alii vero hoc se justificari existimant , quod de sub­ stantia pauperum exiguam eleemosynam faciant; et de eo quod plurimis abstulerunt, uni quiddam mini­ mnm largiuntur. Cibator unus undo plures esuriunt, et de multorum spoliis vix pauci teguntur. Non ta­ lem eleemosynam Deus quærit, nec vult pietatem uni de alterius crudeiitate praestari. Melius est enim te non facere eleemosynam, quam unde paucos tegis, inde plurimoK facias denudare; et ut unum vestiae, plures spoliare vestitos. Illam eleemosynam Deus comprebat, quæ de justis laboribus ministratur, si­ cut scriptum est : Honora Deum de tuis justis labori-
bus, et deliba ei de tuæ justitiæ fructibus (Prov. III, 9). Nam illam abominatur et reprobat, quae de lacrymis præstatur alienis. Quid enim prodest, si te benedi­ cat umus unde plurimi maledicunt? Vel quid confert tibi ilia eleemosyna quæ de substantia praestatur al­ terius? Revera timendum est quod Deus non habeat unde pauperes suos pascat, nisi tu aliena diripias.
CAPUT XIII.
Fidem sine operibus non prodesse.
Allos autem novi, quos ita insipientiae et impru­ dentiæ tenebrosa ignorantia fallit ac decipit, ut ti­ dem quam habere se simnlant, sine justitiae operibus apud Deum sibi censeant profuturam : et hoc erroris genere sine metu crimina nefanda committunt, dum
credunt Deum non criminum,sed perfidiæ tantum ultorem. Et ejusmodi non solum se ipsos perisse contenti sunt, sed et alios, in qnibus nullum divi­ na scientiae lumen est, suis nituntur laqueis impli­ care. Et impletur in illis Salvatoris nostri sententia dicentis: Cæcus si cæco ducatum præstet, ambo in foveam cadunt (Matth. xv, 14). Nam si nullum cri­ men, sed sola perfidia condemnatur; ergo securi peccamus et liberi. Et sine causa dedit Deus man­ data justitiae, si sola sine justitiæ opera fldes pro­ dest. Unde hic tam impius, tam scelestus, tam perfidus ignorantiæ error obrepserit, scire non pos­ sumus, nisi forte ex illis qui hoc exemplo in lege veteri populum seducebant , et secum æternæ morti et perpetuo tradebant interitui, de quibus scriptum
est: Nolite audire sermones prophetarum qui prophe- tant vobis, quoniam vani sunt ipsi, et visiones a corde suo loquuntur, et non ab ore Domini. Dicunt enim his qui repeltunt verba Domini, Pax erit vobis; et omni­ bus qui vadunt in voluntatibus suis, omni qui vadit in errore cordis sui dicunt: Non venient super te mala (Jerem. XXIII, 16,17). Multa quidem nobis, immo totius legis testimonia aderant, quibus tam pernicio­ sum errorem destruere ac sepelire poteramus; sed ne legentem diutius fatigemus, sufficiant pauca de plurimis. Respondeat mihi ille cujus talis est sensus :
Adam a Deo factus est homo primus a in primo statu mundi, perfidiae an peccari causa damnatus est (Gen. ni, 17)? In quo nihil fuisse incredulitatis invenio prae­ ter solam inobedientiam, cujus causa ille damnatus est, et omnes suo damnantur exemplo. Cain quoque non perfidiæ causa, sed quia fratrem interemerat, condemnatus est (Gen. IV, 11). Quid plura ? Unirer­ sus hic mundus ut diluvio interiret, non perfidiæ cau­ sam, sed criminum lego fuisse Gen. vi, 13). Sodo­ ma et Gomorrha ut repentino cremarentor incendio, nullam causam incredulitatis invenio, nisi pecca­ torum et scelerum (Gen. XVIII, 20) ; quod Scriptura evidentissime demonstrat , et dicit: Homines Sodo­ mitæ mali et peccatores erant in conspectu Dei valde (Gen. XIII, 13). Populus ille Judaicus at b tam Ire-
quenter interire videretur et corripi, nonne pecca­ torum causa praestabat (Act. v, 4-9)?
Sed dicit aliquis: veteris Legis testimonia tantum non accipio, nisi mihi et novi Testamenti exempta protuleris. Accipe Ananiam et Sapphiram, quos apostolica sententia, non perfidiæ crimine, sed forti et mendacii causa damnavit. Forsitan dicturus es mihi: Quid ergo Apostolus dicit: Arbitrantur enim justificari hominem per fidem sine operibus legis (Rom. in, 28) ? Ipsam qui hoc dicit, lego hominem absen­ tem etiam condemnasse, quia uxorem patris acce­ perit (ICor.v, 1). Intelligenda Scriptura, quæ scien­ tibus convenire videtur in omnibus, et non nisi solis a quibus minime intelligitur discrepare. Justificari hominem Apostolus per fidem sine operibus legis dicit
(Rom. III, 28) : sed non sine illis operibus, de qui­ bus alterum apostolum audio dicentem : Fides sine operibus mortua est (Jac. II , 20). Paulus enim apos. tolus de operibus legis locutas est, hoc est, de cir­ cumcisione carnali, et neomenia, et sabbato, et hujusmodi cæteris, quae lex fieri ante præceperat, et jam Christi tempore non erant necessaria; iste vero de operibus justitiæ loquitur, quæ qui non fe­ ccrit mortuus est, quamvis se simulet esse fidelem.
Sed dicit quis iHnd Apostoli dicentis : Corde enim creditur ad justitiam, ore autem confessio fit ad sa­ lutem (Rom. x, 10). Stulte, hoc baptismi impletur in tempore, quo ut baptizetur quis, sola confessio desideratur et fides. Nam quid tibi ipsius baplismi lavacrum prodest, si sola sine justitia fides quaeri-
tur? Baptismo enim peccata ablui fides omnium te­ net. Si deinceps peccandum est, abluisse quid pro­ dest? Audi quid dicat Dominus homini semel sanato : Ecce sanus factus es, a jam noli peccare, ne quid tibi deterius eveniat (Joan. v, 14). Hoc et beatus Petrus apostolus manifestissime docet, ei deterius aliquid, qui post agnitam justitiæ viam peccaverit, evenire, cum dicit: Si enim refugientes coinquinationes mundi, in cognitione Domini nostri et Salvatoris Jesu Christi, his rursum implicati superantur, facta sunt eis posce. riora deteriora prioribus. Melius enim erat illis t non
a Sic mss. ; at edili, statim in principio ,nundi.
b Mss. plerique, tam crebro int('riret, nonne.
c Mss. nonnulli, ulterius noli.
cognoscere viam justitiæ, quam post agnitionem retror- I sum converti ab eoquod illis traditum est sancto mandato: contingit enim eis illud veri proverbii, Canis reversus ad suum vomitum, et , SUB lota in volutabro luti (II Petri n, 20-22). Hoc et beatus apostolus Paulus tes­ tatur et loquitur, hominem post baptismi sanctifica­ tionem pristino errore peccantem non sine ingenti poenitentia conservari , dicens : Impossibile est enim eos qui, postquam semel illuminati sunt, gustaverunt etiam donum cæleste, et participes sunt facti Spiritus sancti, gustaverunt nihilominus bonum Dei verbum virtutesque sæculi venturi, et prolapsi sunt, renovari rursus ad pænitentiam, rursus crucifigentes sibimet ipsis Filium Dei, et ostentui habentes (Hebr. VI, 4-6).
Quemdam ad Salvatorem accessisse, et quid fa-
ciendo vitam aeternam perciperet interrogasse, evan­ gelista testatur, cui ita a Domino responsum est: Si vis vitam habere, serva mandata (Matth. XIX, 17). Non dixit, serva tantum fidem. Nam si sola (ides quæri­ tur, superflue jubentur mandata servari. Sed absit ut ego Dominum meum aliquid dicam praecepisse su­ perOuum. Sed dicunt hoc illi , qui peccando jam filii perditionis effecti sunt; et hoc tantum solatium. se ha­ bere credunt, si alios secum potuerint morti perpe­ tuæ mancipare. Nam si Deus peccatorem non punit, ubi est illud propheticum : Si justus vix salvus erit, peccator et impius ubi parebunt (Prov. XI, 31; I Petr. IV, 18) ? Et alibi: Quia peccatores peribunt (Pa. XXXVI, 20). Et iterum : Deficiant peccatores a terra et iniqui, ita ut non sint (Ps. CIII, 35). Et iterum : Sicut deficit
fumus , deficiant; sicut fluit cera a facie ignis, sic pe­ reant peccatores a facie Dei (Ps. LXVII , 3). Nullum hic tantum inrredulum et infidelem, sed peccatores au­ dio condemnari. Et Salvatorem nostrum quodam loco dixisse lego : Non omnes qui dicunt mihi , Domine, Domine, intrabunt in regnum cælorum , sed qui faciunt voluntatem Patris mei qui in cælis est (Matth. VII, 21). Utique in Christum credebant, qui eum etiam Do­ minum nuncupabant; ncc idcirco illis coelestis re­ gni janua panditur, quia illum ore, quem factis ab­ nuunt, confitentur. Negari autem Deum factis non minus quam verbis Apostolus dixit: Deum confiten­ tur se nosse, factis autem negant (Tit. I, 16). Et Do­ minus in Evangelio : Multi mihi dicent in illa die: Domine, Domine, nonne in nomine tuo ejecimus dæ-
moria, et in nomine tuo virtutes multas fecimus ? Et dicam illis: Numquam vos cognovi. Discedite a me, omnes qui operamini iniquitatem (Matth. VII, 22). Us­ que adeo isli credidisse dicuntur, ut in nomine Do­ mini virtutes etiam operarentur : nec tamen eis pro­ derit fides, quia justiliae opera non fecerunt. Itaque si sola fides prodest; cur illi cum angelis Satanae in perpetuum gehennae ignibus mancipantur, qui non perfidiae causa, sed quia boni nihil fecerant, judi­ cantur; sicut scriptum est: Et dicet eis Rex qui a sinistris sunt : Discedite a me, maledicti , in gehennam æternam, quam paravit Pater meus diabolo et angelis ejus. Esurivi enim , et non dedistis mihi manducare , etc. (Matth. XX, 41, 42). Non dixit utique, quia non
credidistis mihi; unde intelligi datur eos non incre­ dulitatis causa, sed propter bonorum operum steri­ litatem esse damnandos.
CAPUT XIV.
Quis ait vere Christianus.
Nemo igitur alterum decipiat, nemo seducat. Nisi quis justus fuerit, vitam non habet; nisi quis in om­ nibus Christi mandata servaverit, partem non po­ test habere cum illo ; nisi quis terrena despexerit, divina non capiet: nisi humana contempserit, non potest possidere coelestia. Nec quisquam se Chris­ tianum judicet, nisi qui Christi et doctrinam sequi­ tur et imitatur exemplum. Sed tu illum Christianum putas, cujus numquam pane ullus saturatur esuriens, cujus potu nullus reficitur sitiens, cujus mensam ne-
mo cognoscit, sub cujus tecto nec advena nec pere­ grinus aliquando succedit, cujus nemo nudus tegitur vestimentis, cujus pauper nullus fovetur auxilio, cu­ jus bonum nemo sentit, cujus misericordiam nemo cognoscit; qui in nullo imitatur bonos, sed irridet potius et subsannat, et pauperes persequi non ces­ sat ? Absit hoc a mentibus Christianorum omnium, absit ut hujusmodi Christianus dicatur, absit ut Dei filius possit appellari qui talis est. Christianus ille est, qui Christi viam sequitur, qui Christum in omnibus imitatur, sicut scriptum est: Qui dicit se in Christo manere, debet, sicut ille ambulavit, et ipse ambulare (I Joan. II, 6). Christianus est, qui omnibus miseri­ cordiam facit, qui omnino non movetur injuria, qui opprimi pauperem se praesente non patitur, qui mi­
seris subvenit , qui indigentibus succurrit, qui cum mœrentibus mœret, qui dolorem alterius quasi pro­ prium sentit , qui ad fletum fletibus provocatur alie­ nis, cujus omnium communis est domus, cujus ja. nua nemini clauditur, cujus mensam pauper nullus ignorat, cujus cibus cunctis offertur, cujus bonum omnes norunt, et nemo sentit injuriam ; qui Deo die noctuque deservit, qui ejus praecepta indesinenter meditatur et cogitat, qui pauper mundo efficitur, ut Deo locuples fiat; qui inter homines habetur inglo­ rius, ut coram Deo et angelis gloriosus appareat; qui in corde suo nihil videtur habere simulatum vel fictum ; cujus simplex et immaculata est anima, cu­ jus conscientia fidelis et pura est, cujus tota in Deo mens, cujus omnis spes in Christo est; qui caelestia
potius quam terrena desiderat, qui humana spernit,. ut possit habere divina. Nam his qui hoc saeculum diligunt, et qui in praesenti tempore gloriantur et . complacent, audi quid dicitur : Nescitis quia amicitia hujus mundi, inimica est Deo? Et quicumque voluerit esse amicus hujus saeculi, inimicus Dei constituitur (Jac. IV, 4).
CAPUT XV.
Viduarum triplex genus.
Hæc tibi, soror dilectissima, quid Christianum agere conveniat, prout potui, explicavi. Si ergo omnes generaliter qui Christiani nuncupantur, esse tales oportet ; nunc tuæprudentiæest æstimare qualem tu te viduam debeas exhibere, quam cun-
ctis bene conversantibus esse oportet exemplum.. Tria autem esse viduarum genera non ignorare te credo. Unum quod perfectissimum est, coelesti praemio destinatum, quod, ritu illius de Evangelio viduae (Luc. n, 37), Deo orationibus et jejuniis die noctuque deservit. Aliud vero, quod filiorum curam habere dicitur et domus, non tanto dignum, nec tamen peccatis obnoxium. Tertium autem genus est in epulis et deliciis, quod aeternae morti servatur et pœnæ ; sicut scriptum est: Viduas honora, quæ veræ vidua sunt ( I Tim. v, 3). Istae sunt primæ, quæ di­ cuntur et verae , et quae jubentur a tanto sacerdote, hoc est, a Timotheo bonorari. Secundae sunt, qui­ bus jam haberi non jubetur honor, nec tamen vita negatur; de quibus dicitur : Dum autem filios habent
aut nepotes, discant primum domum suam pie a tra­ ctare, et parem gratiam reddere parentibus (Ibid., 4). Illæ vero tertiae sunt, de quibus scriptum est: Vi­ dua autem quæ in deliciis est, vivens mortua est (Ibid., 6). Unde intelligi datur, non omnes viduas esse æquales ; nec eas Deo placere, quae corpore tantum viduæ videntur esse, non opere.
Qualis autem Christi vidua debeat esse, Apostolus dicit: Quce autem vere vidua est, sperat in Domino, et instat orationibus die ac nocte (Ibid., 5). Nec illud praeterire te volo, quod quando veras viduas Apo­ stolus nominat, esse demonstrat et falsas, hoc esi, actu, mente, conversatione, non corpore. Et alibi viduae verae et electæ actum conversationemque de. scribit idem Apostolus dicens : Vidua eligatur
qua fuerit in operibus bonis testimonium habens : Si filios educavit, quod subintelligitur, Deo; si hospitio recepit, si sanctorum pedes lavit, si tribulationem pa­ tientibus subministravit, si omne opus bonum subsecuta est. (Ibid., 10). Hanc esse veram viduam judicavit, cnjus talia sunt opera. illa vero quomodo se Christi
viduam dicit, quae nihil tale aliquando operata est? Sed sunt aliquae divites, nobiles et potentes, quibus forsitan videtur indignum, ut aut filios Deo, et non saeculo educent, aut hospilio recipiant advenam, aut sanctorum pedes laboriosos, lutulentos et horridos lavent, et delicatis et nitidis manibus tangant. Sed nec dignæ erunt tales in futuro tempore sanctorum esse consortes, quos ita in praesenti spreverunt; nec partem habere poterunt cum Christo, quem susci­ pere noluerunt, et cujus plantas suis contrectare manibus horruerunt : quia Christum spernit, qui­ cumque ejus famulos spernit, sicut ipse dicit : Qui vos spernit, me spernit (Luc. x, 16). Mariae, unde Christi pedes lavaret, lacrymae abundarunt; b nostri autem temporis feminis unde peregrinorum pedes
lavent, ipsa deficit aqua. Tu ergo sanctissima et prudentissima femina, ne velis imitari hujusmodi, quae cum audenter malefecerint, benefacere erube­ scunt; et confunduntur juste vivere, quae non sunt peccare confusae; et quae se morti ultro obtulerunt, nec invitatae revertuntur ad vitam; quae hominum magis risus, subsannationes et fabulas, quam Dei ju­ dicium pertimescunt: et quibus charius est miscris hominibus placere quam Christo. Sed esto talis, qua­ lem te Dominus esse praecepit, qualem Apostolus jubet c exhiberi Christo. Vidua esto sancta, humilis et quieta ; misericordiæ et justitiæ opera indesinen­ ter exerce. Et quisque te in opprobrium habeat, quisque subsannet et irrideat, tu tantum Deo pla- ceas, et quae Christi sunt geras. Ante omnia inces­
sabiliter Domini tui meditare mandata, orationibus et psalmis instanter incumbe; ut si possibile est, nemo te aliquando nisi aut legentem inveniat aut orantem. Et cum fueris talis, nostri memento, qui te tantum diligimus, ut quod praesentes praestare non possumus, conferamus absentes.
* In plerisque mss., bene.
b Vide S. Aug. serm. ł.ł5, n. i, in append. tom. V.
c Ita legimus cum Holstenio. Neque enim placet hujusmodi edit. BB. lectio : Jubet exhiberi et Christi vidua, esto, etc.
