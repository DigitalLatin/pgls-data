JOANNIS DIAGONI EPISTOLA AD SENARIUM VIRUM ILLUSTREM.
De variis ritibus ad baptismum pertinentibus, et aliis observatione dignis.
I. Domino merito illustri, semperque magnifico filio Senario, Joannes diaconus.
Sublimitatis vestrae paginam filio nostre spectabili viro Renalo deferente suscepimus, in qua et antiquæ
gratiæ nobis jucundam fecistis memoriam, et quantus pectori vestro divini cultus ardor insideat, catholica sollicitudine non celastis. Nam, ut vestrae loquuntur litteræ, quædam vobis scribi, quædam dirigi trans­ cripta voluistis. Sed in transcribendo curam nostram utcunque notariorum labor adjuvit ; in his vero quæ scribenda sunt, multum fateor laboris indicitis, et su­ peraddere hoc mensuram meam adducta fronte re­ spondeo. Primum, quod ea, sicut opus est, disserere, non ita, ut credit amici aestimatio, meum valet inge­ nium. Fallitur enim amantium saepe judicium, cum plus dilectioni tribuit quam meritis dilectus ostendit. Accedit deinde quod infirmus corpore, ut alia ta­ ceam, ecclesiastico jugiter astringor officio. Postre­ mo otiosum tempus res postulat, ut majorum volu-
mina recensentibus quid de unaquaque re dici de­ beat, illorum tuta juvamine procedat oratio. Quid igitur in hæc possumus, nisi forte quod me posse vota desideriaque vestra præstiterint ? Idcirco quæ­ sita breviter conabor attingere, ne si omnino ta­ ceam, infructuosi silentii poenas excipiam. Confido enim orationibus tuis me posse juvari, qui ut bac auderem tam ardua compulisti. Unde quæso ut ni­ bil in me eloquentiae, nihil summae doctrinæ deside­ res; quia nec illi plene studui, et doceri adhuc malo, quam doctoris nomen audire. Igitur si in hac inqui­ sitione, mea, qualiscunque est, placet aut exspecta­ tur oratio, jam nunc de singulis quæ sunt proposita videamus. Illud interea prudentiæ vestrae prædico, quia inquisitionum ordo, non ita, ut vestra legitur
pagina consequetur ; sed ut se unaquæque suggesse- I rit, absolutione congrua terminabitur. Itaque inqui­ sitionis tuæ verba ita se habent.
II. Requiro, inqnis, a vobis, quare antequam bap­ tirna quis consequatur, catechuminus fuit ; vel quid sibi habeat hoc vocabulum aut hæc catechizatio, aut qua regula in Veteri Testamento præmissa sit ; aut certe, si novella regula est, et magis a Novo Testamento sumpsit exordium. Simul etiam scrutinium quid sit, aut quare tertio ante Pascha scrutinentur infantes ; aut quid sibi hæc districtio vel sollicitudo scrutaminis vindicet. etc.
III. Ad hæc ita respondeo. Studium vestrum nosse confidimus : quia omne genus humanum in ipsis, ut ita dicam, mundi cunabulis praevaricatione primi ho-
minis in morte fuerit jure collapsum; nec ab ea posse redimi, nisi affuerit gratia Salvatoris ; qui dum ante sæcula genitus esset ex Patre, propter nos ex sola matre fieri non est dedignatus iu tempore. Non est ergo dubium quod priusquam aliquis renascalur in Christo, diabolicae potestati teneatur aslrictus : cujus laqueis nisi inter ipsa primitus fidei rudimenta veraci professione renuntians exuatur, ad salutaris lavacri gratiam non accedit. Et ideo hunc oportet prius catechumenorum audilorium inlroire. Caleche­ sis enim Græce instructio dicitur. Instruitur namque ecclesiastico ministerio per benedictionem imponen­ tis tnanum, ut intelligat quis sit, quisve futurus sit; hoc est, quia ex damnabili sanctus fiat, ex injusto
justus appareat, ad postremum filius fiat ex servo: ut qui in primo parente perditus fuerat. secundi re- paratus beneficio, hæreditatis paternæ possessor exi­ stat. Exsufflatus igitur exorcizatur, ut, fugato dia­ bolo, Christo Deo nostro paretur introitus ; et a po­ testate erutus tenebrarum, transferatur in regnum gloriæ caritatis Dei: ut qui dudum vas fuerat Sata­ næ, fiat nunc domicilium Salvatoris. Exsufflatur ita­ que, quia tali dignus est ignominia desertor anliquus. Exorcizatur autem, id est conjuratur, ut exeat et re. cedat, illius agnoscens adventum, cujus erectam in paradisi felicitate imaginem prava suasione dejece­ rat. Accipict jam catechumenus benedictum sal, in quo.signatur, quia sicut omnis caro sale condita ser­ vatur, ita sale sapientiae et prædicationis verbi Dei
mens fluctibus saeculi madida et fluxa conditur, ut ad soliditatem stabililatis atque permansionis digesto pe­ nitus corruptionis humore divini salis suavitate per­ veniat. Hoc ergo agit frequens impositio manus, et reverentia Trinitatis, et invocata super caput ejus tertio benedictio Conditoris.
IV. Dehinc quodam profectu atque provectu, ille qui dudum exsufflatus diabolicis laqueis pompisque renuntiaverat, symboli ab apostolis traditi jam me­ retur verba suscipere : ut qui paulo ante solum ca­ techumenus dicebatur, nunc etiam vocetur compe­ tens vel electus. Conceptus enim est in utero matris Ecclesiæ, et vivere jam incipit, etiam si nondum sa­ cri partus tempus explevit. Tunc fiunt illa, quae ab ecclesiastica consuetudine scrutinia dictitantur. Per­
scrutamur enim eorum corda per fidem, utrum menti suae post renuntiationem diaboli sacra verbi defixe­ rint ; utrum agnoverint futuram gratiam Redempto­ ris; utrum se credere fateantur in Deum Patrem omnipotentem. Et cum hæc ita esse illorum respon­ sione claruerit, quia scriptum est : Corde creditur ad justitiam, ore autem confessio fit in salutem (Rom. x, 10) ; tanguntur sanctificationis oleo ames eorum, tanguntur et nares ; sed aures ideo, quia per cas ad intellectum fides ingreditur, Apostolo dicente : Fides autem per auditum, auditus vero per verbum Dei (Ibid , 17) ; ut quasi quodam sanctificationis muro aures instructæ, nihil noxium, nihil quod retro revocare possit admittant.
V. Cum vero tanguntur nares eorum, admonen-
tur sine dubio, ut quandiu spiritum vitæ hujus nari­ bus trahunt, in Dei servitio mandatisque perdurent. Unde ille vir sanctus dicebat: Vivit Dominus, qui abstulit judicium meum, et omnipotens qui ad amari­ tudinem adduxit animam meam : quia doncc superest halitus in me et spiritus Dei in naribus meis, non lo­ quentur labia mea iniquitatem, nec lingua mea medi- labitur mendacium (Job. XXVII, 2-4). Aliud quoque in narium unclione signatur : ut quia illud olcum in nomine benedictum est Salvatoris, ad spiritalem ejus odorem quadam ineffabili interiores sensus suavitate ducantur, ut delectati cantent: Unguentum effusum est nomen tuum ; post odorem unguentorum tuorum curremus (Cant. I. 2,3) ; quo mysterio sensus narium
præmunitus, nihil voluptuosum Saeculi, nihil quod mentem resolvere queat, possit admittere.
VI. Dehinc peCtus eorum olco consecrationis per­ ungitur, in quo est sedes et habitaculum coriis : ut intelłigant firma se conscientia et puro corde de­ bere promittere, quod jam reficto diabolo Christi mandata sectentur. Hi etiam nudis pedibus juben­ tur incedere, ut depositis morticinis et carnal.bus indumentis, agnoscant se illius viae iter arripere, in qua nihil asperum, nihil potest inveniri nocivum. Hæc igitur ecclesiastica sollicitudo per successiones te mporum cauta dispositione constituit : quamvis ho­ rum vestigia vetus pagina non ostendat. Proinde cum islis quasi vehiculis spiritalibus dectus sive catechu­ menns in fide processerit, tunc ut necesse est unici
lavacri baptismate consecrari, in quo sacramento baptizatus trina demersione perficitur. Et recte. Nam qui in nomine Trinitatis bapiizandus accedit, ipsam utique Trinitatem trina debet mersione signare, et illius se agnoscere beneliciis debitorem qui tertia pro eo die resurrexit a mortuis. Sumptis dehinc albis vestibus, caput ejus. sacri chrismatis unctione perun­ gitur ; ut intelligat baptizatus regnum in se ae sa­ cerdotale convenisse mysterium. Chrismatis enim oleo sacerdotes et principes ungebantur, ut illi offe­ rendo sacrificia, illi populis imperarent. Ad imagi­ nem quippe sacerdotii plenius exprimendam, renas­ centis caput lintei decore componitur. Nam sacerdo­ tes illius temporis quodam mystico velamine caput semper ornabant ; cuncti vero regenerati albis vesti­
bus induuntur ad ministerium resurgenlis Ecclesiae, sicut ipse Dominus et Salvator coram quibusdam discipulis ac prophetis ita in monte transfiguratus est, ut dicerelur : Resplenduit facies ejus velut sol; ve­ stimen a vero ejua facta sunt candida sicut nix (Matth. x VII , 2). Quo facto splendorem ut dictum est, resur­ gentis in futurum figuravit Ecclesiæ, de qua item scriptum est : Quæ est isia quæ ascendit dealbata (Cant. III, 6; VIII, 5) ? Utuntur igitur albis vesti­ bus, ut quorum piimae nativitatis infantiam vetusti erroris pannus fuscaverat, habitus secundæ genera­ tionis gloriae proferat indumentum , ut ad mensam sponsi coelestis nuptiali veste circumdatus homo no­ TUS occurrat.
VII. Illud autem ne prætermissum videatur, ante pradicimus, quod ista omnia etiam parvulis fiant, qui adhuc pro ipsius aetatis primordio nihil intelli­ gunt. Unde scire debetis, quia dum a parentibus aut a quibuslibet aliis offeruntur, aliena eos professione salvari necesse est, qui fuerant alieno errore dam­ nati. Ac proinde adjungis ut dicam, cur sanctum chrisma soli pontifici liceat consecrare, quod pres­ bytero non videtur esse concessum. Et merito : quia episcopus summi pontificis gradum obtinet, presby­ ter vero secundi sacerdotii locum retinere cognosci­ tur. Omnis enim pontifex est sacerdos, non omnis sacerdos pontifex dici potest, Nam in Veteri Testa-
mento, ut alia taeeam. etiam iNdumentorum habitu differebant : ita ut sacerdotes quatuor quibusdam mysticis vestilius uterentur quæ illis cum pontifice videbantur esse communes ; at pontifex quatuor aliis utebatur, quibus indui sacerdotibus penitus non licebat. Adjicitur etiam quod in sancta sanctorum se­ mel in anno solus pontifex habebat accessum. Unde jam in novo populo episcopus ordinandi presbyteros meruit potestatem. Recte igitur benedictionis et unctionis quodammodo potestas apostolica huic traditioni servatur, quam constat ecclesiasticorum. ordinum tenere principium.
VIII. Illud quoque non prætereundum videtur, a qui nec eadem benedictionis verba presbyterii con­ secratio promeretur, quae pontificalis apex consuevit
audire. Nam si nihil speciale reservatum esset epi­ scopo, gradus indifferens esse videbatur : nec opus esset diverso vocabulo, quod eadem benedictio con­ secrarel. Sed nec illud tangat animum, quod sibi aliquando quaedam vis necessitatis assumit, veluti (quod nunc per Africam fieri dicitur) ut presby­ teri sanclum chrisma conficiant: quod merito mo­ veret, si istam pontificalis auctoritas licentiam non dedisset. Unde constat etiam nunc a pontificibus quodammodo fieri, quod in tanta rerum necessitate, ut a presbyteris eflici possit, superior ordo consti­ tuit.
IX. Illud etiam vultis scire, quos Ecclesia catho­ lica redeuntes non baptizet hæreticos ? Quod ego pro meo modulo brevi responsione concludam: illos
venientes baptzari quos non constiterit in nomine Trinitatis aeque suscepisse mysterium. Nam sive Pa. trem solum quis confiteatur, negans Filium et Spi­ ritum sanctum, baptizandus omnino est; sive Filium confitens, neget Patrem vel Spiritum sanctum, sine dubio consequi debet baptismatis sacramentum ; vel si Spiritum sanctum denegans, Patrem fateatur ac' Filium, aeque, ut meminimus, mystico fonte purgabi­ tur, juxta illam Domini- regulam dicentis : Ite, bap­ tizate omnes gentes in nomine Patris, et Filii, et Spi­ ritus sancti (Matth. XXVIII, 19). Verum si Trinitatis nomen accepit, inaequalitatis quolibet modo facietis differentiam, veluti qui illo in tempore Arium sunt se­ cuti, baptizari omnino non possunt: quia illam domi-
nicam consecuti sunt regulam, licet videantur errare. Unde hujusmodi docendi sunt potius quam bartizandi, et incorporandi matris Ecclesiæ visceribus benedictio­ ne succedente pontificis : ut per caritatem qua Deus proximusque vcre diligitur, quid minus habuerint # quidve in eis completum fuerit, recognoscant. De Pe­ lagianis autem , Eutychianis sive Nestorianis aperta et vulgata sum omnia, quae in libro de Hæresibus cum legeritis, plenius poteritis advertere.
X. Acolythi autem exorcistis hoc ordine differunt, quod exorcistis portandi sacramenta, eaque sacerdo­ tibus ministrandi negata potestas est; tantumque manus impositioni vacent, propter quod exorcistæ
a Legendum videtur quiq.
dicuntur; vel caetera quae intra acolythorum ordinem esse probantur, explere festinent. Acolythi vero sa­ cramentorum portanda vasa suscipiunt, et ministran­ di sacerdotibus ordinem gerunt. Ideoque exorcista fieri potest acolythus; iste vero ad exorcistarum of­ ficium nulla penitus promotione descendit; qui si optime suum offecium ministraverint, ad subdiaco­ natus gradum poterunt pervenire: cujus hic apud nos ordo est, ut accepto sacratissimo caliee in quo consuevit pontifex dominici sanguinis immolare my- 8lerium, subdiaconus jam dicatur. Qui si rursus nullo fuscatus vitio inculpabilis perseverat, ad diaconii vel presbyterii sacratissimas dignitates poterit per­ venire.
XI. Quod de septem altaribus inquisisti, quæ in urbe Roma sabbato Paschae moris est consecrari, hoc dico, quia majores nostri, sive in septiformis gratiæ Spiritu decreverint faciendum, sive quia septem regio­ nibus ecclesiastica apud nos mililia continetur a qua hæc ipsa parantur altaria, ut singulis benedictio præ­ staretur : an quia septenarius ipse numerus mysti­ cus et sacratus est, quia in Trinitatis nomine orbis credit miiversus qui quatuor partibus ab Scriptura saepe describitur; ac per hoc ternarius quaternario junctus septenarium efficiat, qui quasi inter illa s a- cra terribilia totius mundi repraesentat imaginem; an alia quadam ratione constitutum sit, certe mihi habetur incognitum. Illud tamen firma mente custo­ dio, quod non a majoribus tradita custodiret Eccle­ sia, nisi certa sui ratio poposcisset. Nec ea possumus
dicere inania vidcri ac frivola, quia eorum minime rationem accepimus. Nam multa qui proxime ante nos fuerunt, et nos, ut nobis ratio persuadet, in ec­ clesiis quædam nova sancimus: quæ dum ad poste­ ros transmittimus observanda, etiamsi qua id ration a nobis factum sit, longe posterior actas ignoret, non putabit tamen inania, si in Dcum piam præcedentium intelliga t voluntatem. Hoc ergo modo etiam nos quod.... majorum ratio ipsa non venit: nam quorum pervenit, et ipsa tenentur et res; quorum autem causa late', et res fidei non resultat, observari ac teneri necesse est.
XII. Quod autem quæsistis, cur in sacratissimum calicem lac mittatur et mel, et Paschae sabbato cum sacrificiis offeratur? Illud in causa est, quia scriptum
est in Veteri Testamento et novo populo figuraliter repromissum : Introducam vos in terram repromissio­ nis, terram fluentem lac et mel (Levit. xx, 24). Terra ergo repromissionis terra est resurrectionis, et in illa felicitate semper permanentis, quae nihil est aliud quam terra corporis nostri, qua in resurre­ ctione mortuorum incorruptionis pacisque gloriam consequetur. Baptizatis ergo hoc sacramenti genus offertur, ut intelligant quia non alii, sed ipsi qui par­ ticipes fiunt corporis et sanguinis Domini, terram repromissionis accipient, cujus iter inchoantes, tan­ quan parvuli lacte nutriuntur et melle, ut incipiant
decantare : Quam dulcia faucibus meis eloqui a na, Domine, super mel et favum (Psal. CXVIII ,103 ; x VIII, 11). Lac ergo et mel a portantur novi homines post amara delicta: ut qui in prima nativitate corruptio­ nis lacte nutriti sunt, et amaritudinis lacrymas in­ choarunt, secunda generatione lactis ac mellis dul­ codinem in Ecclesiæ visceribus sumant, ut nutriti talibus sacramentis incorruptionis perpetuae myste­ riis consecrentur.
XIII. Illud etiam quod interrogare dignatus es, cur Alleluia usque ad Pentecosten in Ecclesia decan­ tatur, scire vos convenit alia esse in fide catholica , quibus per totum mundum omnis Christianus astrin­ gitur, veluti est auctoritas Novi ac Veteris Tesla-
menti; alia rursus esse instituta Patrum, a quibus nulli licet catholico deviare, veluti Nicaeni canones, et si quid hnjusmodi est; itemque alia esse quæ unaquæque Ecclesia tanquam propria retinet, et a suis majorihus tradita sibi custodit, quae salva fide et pace catholica cum alterius regionis non observat Ecclesia, ut est Romana, quæ sabbatis omnibus je­ junal, quod Orientalis facere non videtur; vel quod hic septem altaria componuutur, quod alibi nullus attentat; et rursus fiant alia alibi, quae hic fieri non probantur. Hæc autem omnia ita diversis Ecclesiis diverso modo fiunt ; ut tamen omnes illius reginæ vestem faciant de qua dictum est : Astitit regina a dextris tuis in vestitu deaurato , circumamicta varie­ tate (Psal. XLIV, 10). Nihil ergo moveat, cum viden­ tur hic aliqua in Dei laudibus fieri, quae alibi alio
modo fieri comprobantur. Sive enim usque ad Pen. tccosten Alleluia cantetur, quod apud nos fieri ma­ nifestum est; sive alibi toto anno dicatur; laudes Dei cantat Ecclesia. Sed reservatur aliquid apud nos paschali reverenti;p, ut majoribus gaudiis, et quasi mentitus innovatis ad laudem Dei recurrat affectus; propter quod Alleluia, Latino sermone Laudate Do­ minum dicitur. Quanquam et aliis verbis id quotidie populorum vox dicentium resonet : Laudate Domu num de coelis, laudate eum in excelsis (Psal. CXLVIII , i). Itemque : Laudate Dominum, omne. angeli ejus (Ibid., 2). Et iterum : Laudate Dominum omnes gen- tea (Psal. CXVI, i). Semper ergo cum Deus quoquo modo fideli corde laudatur, Alleluia cantatur.
XIV. Restat nunc illud quod interrogandum puta-
stis : Si baptizatus sine chrismatis unctione ac be­ nedictione pontificis ex hac vita migraverit, utrum ei obsit aliquid, an non? De qua re magis a doctis plenius audire vellem, quam ipse aliquid dicere. Quid tamen mihi videatur, salva meliore intelligen­ tia et majorum plena sententia, quod in omnibus supradictis volo tenere; quia ita vestrae voluntati parere studui, ut tamen de omnibus quid melius (quod non dubito) a majoribus dictum est, hoc uter­ que servemus. Quid ergo videatur breviter dicam. Ducatur ergo similitudo ab hac prima n itivitate in qua orti sumus, ut intelligamus illam secundum ex
• An potantur ?
qua vere vivimus et in qua justificati sumus. Cum natus fuerit infans, et lucis hujus participationem contigerit, perfectum hominem natum esse dicimus, et est ejusdem substantiae cujus est ille qui genuit, hoc est, animat rationale mortale : quanquam ille
grandis, hic parvus; quae sunt accidentium vocabula, non naturæ. Si ergo accidant adjumenta ad acUtis provectum, nunquid adjectum est aliquid definitioni substantiæ? Absit: quia non extenditur aut minuitur naturæ proprietas Catera desunt.
