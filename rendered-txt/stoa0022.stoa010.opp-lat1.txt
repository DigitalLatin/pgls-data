SANCTI AMBROSII MEDIOLANENSIS EPISCOPI HYMNI.
1219 HYMNUS I.
Ælerne rerum conditor, Noctem diemque,qui regis, Et temporum das tempora, Ut alleves fastidium,
Præco diei jam sonat, Noctis profundæ ,pervigil, Nocturna lux viantibus, A nocte noctem segregans.
Hoc excitatus Lucifer, Solvit polum caligine, Hoc omnis errorum chorus, Viam nocendi deserit.
Hoc nauta vires colligit, Pontique mitescunt freta, Hoc ipsa petra Ecclesiæ Canente,culpam diluit.
Surgamus ergo ,strenue , Gallus jacentes excitat Et somnolentos increpat, Gallus negantes arguit.redit,
Gallo canente, spes redit, Ægris salus refunditur, Mucro latronis conditur, Lapsis fides revertitur.
Jesu, labantes respice, Et nos videndo corrige; Si respicis, lapsus cadunt , Fletuque culpa solvitur.
Tu lux refulge sensibus , Mentisque somnum discute : Te nostra vox primum sonet, Et vota solvamus tibi.
HYMNUS II.
Deas creator omnium, Polique rector, vestiens Diem decoro lumine, Noctem soporis gratia.
Artus solutos ut quies Reddat laboris usui , Mentesque fessas allevet, Luctusque solvat auxios.
Grates peracto jam die, Et noctis exortu preces, VuLtis, reos ut adjuves, Hymnum canentes solvimus.
Te cordis ima concrepet, 1220 Te diligat castus amor, Te mens adoret sobria.
Ut cum profunda clauserit Diem caligo noctium, Fides tenebras nesciat, Et nox fide reluceat.
Dormire mentem ne sinas, Dormire culpa noverit, Custos fides refrigerans , Somni vaporem temperet.
Exuta sensu lubrico, Te cordis alta somnient ; Nec hostis invidi dolo Pavor quietos suscitet.
Christum rogemus et Patrem, Christi Patrisque Spiritum, Unum potens per omnia Fove precantes Trinitas.
HYMNUS III.
Jam surgit hora tertia , Qua Christus ascendit crucem, Nil insolens mens cogitet, Intendat affectum precis.
Qui corde Christum suscipit, Innoxium sensum gerit : Votisque præstat .sedulis, Sanctum mereri Spiritum.
Hæc hora qua finem dedit Diri veterno criminis Mortisque regnum diluit, Culpamque ab ævo sustulit.
Hinc jam beata tempora Cœpere Christi gratia : Fide replevit veritas Totum per orbem Ecclesias.
Celso triumphi vertice, Matri loquebatur suæ : En filius, mater, tuus; Apostole ,en mater, tua
Praetenta nuptæ fœdera Altu docens mysterio ; Ne virginis partus sacer Matris pudorem læderet.
Cui fidem cœlestibus Jesus dedit miraculis : Nec credidit, impia ; Qui credidit salvus erit.
Nos credimus natum Deum, Partumque Virginis sacræ, 1221 peccata qui mundi tulit, Ad dexteram sedens Patris.
HYMNUS IV.
a Veni, redemptor gentium, Ostende partum Virginis, Miretur omne sæculum : Talis decet partus Deum.
Non ex virili semine , Sed mystico spiramine, Verbum Dei factum caro, Fructusque ventris floruit.
Alvus tumescit Virginis, Claustrum pudoris permanet, Vexilla virtutum micant, Versatur in templo Deus.
a Breviarium Cisterciense huic hymno primam stro- phen, quæ nusquam alibi reperitur, sic exhibet : intende quis Regis Israel, Super Cherubim qui sedes : Et pare Ephrem coram, excita Potentiam tuam et veni. Sed unde id sumptum sit, quis divinare poterit?
a Procedens de thalamo suo, Pudoris aula regia, Geminæ Gigas substantiæ, Alacris ut currat viam
Egressus ejus Patre , Regressus usque ad Patrem ; Excursus usque ad inferos, Recursus ad Sedem Dei.
Æqualis æterno Patri Carnis tropæo accingere Infirma nostri corporis Virtute firmans perpeti.
Præsepe jam fulget tuum , Lumenque nox spirat novum , Quod nulla nox interpolet, Fideque jugi luceat.
HYMNUS V.
Illuminans Altissimus Micantium astrorum globos, Pag, vita, lumen, veritas, Jesu fave precantibus.
Seu mystico baptismate Fluenta Jordanis retro Conversa quondam tertio Præsente sacraris die.
Seu stella partum Virginis Cœlo micans signaveris; Et hac adoratum die Præsepe Magos duxeris.
Vel hydriis plenis aquæ Hausit minister conscius, Quod ipse non impleverat.
Aquas colorari videns, Inebriare flumina; Mutata elementa stupent Transire in usus alteros.
Sic quinque millibus viris Dum quinque panes dividis, Edentium sub dentibus In ore crescebat cibus.
Multiplicabatur magis Dispendio panis suo: 1222 Quis hæc videns mirabitur Juges meatus fontium ?
Inter manus frangentium Panis rigatur profluus : Intacta quæ non fregerant, Fragmenta subrepunt viris.
HYMNUS VI.
Orabo mente Dominum , Orabo simul spiritu ; Ne vox Deo canat, Sensusque noster alibi Ductus, aberret fluctuans, Vanis præventus casibus.
HYMNUS VII.
Splendor Paternæ gloriæ , De luce lucem proferens, Primordiis lucis novæ Diem dies illuminans.
Verusque sol illabere, Micans nitore perpeti, Jubarque sancti Spiritus Infunde nostris sensibus.
Votis vocemus et Patrem, Patrem perennis gloriæ, Patrem potentis gratiæ, Culpam releget lubricam
Informet actus strenuos, Dentes retundat invidi, Casus secundet asperos, Donet gerendi gratiam.
Mentem gubernet et regat, Casto fideli corpore, Fides calore ferveat , Fraudis venena nesciat.
Christusque nobis sit cibus , Polusque noster sit fides, Læti bibamus sobriam Ebrietatem Spiritus.
Lætus dies hic transeat, Pudor sit ut diluculum, Fides velut meridies, Crepusculum mens nesciat.
Aurora cursus prodeat In Patre totus Filius Et totus in Verbo Pater
HYMNUS VIII.
Æterna Christi munera , Et martyrum victorias, Laetis canamus mentibus.
Ecclesiarum principes,duces, Belli triumphales Cælestis aulæ milites, Et vera mundi lumina.
Terrore victo sæculi, 1223 Spretisque pœnis corporis, Mortis sacræ compendio, Vitam beatam possident.
Traduntur igni martyres, Et bestiarum dentibus , Armata sævit ungulis Tortoris insani manus,
Nudata pendent viscera, Sanguis sacratus funditur, Sed permanent immobiles Vitæ perennis gratia.
Devota sactorum fides, Invicta spes credentium ; Perfecta Christi charitas, Mundi triumphat principem.
In his Paterna gloria, In his voluntas Filii, Exsultat in his Spiritus Cœlum repletur gaudiis.
Te nunc, Redemptor, quæsumus, Ut ipsorum consortio Jungas precantes servulos, In sempiterna sæcula. Amen.
HYMNUS IX.
Somno refectis artubus, Spreto cubili surgimus, Nobis, Pater, canentibus Adesse te deposcimus.
Te lingua primum concinat, Te mentis ardor ambiat; Ut actuum sequentium Tu, sancte. sis exordium.
Cedant tenebræ lumini, Et nox diurno sideri ; Ut culpa quam nox intulit, Lucis labascat munere.
Precamur iidem supplices, Noxas ut omnes amputes ; Ne ore te canentium Lauderis in perpetuum.
Præsta, Pater piissime , Patrique compar unice, 1224Cum Spiritu paraclito Regnans per omne sæcutum.
HYMNUS X.
Consors paterni luminis,
Lux ipse lucis, et dies,
Noctem canendo rumpimus, Assiste postulantibus.
Aufer tenebras mentium , Fuga catervas dæmonum : Expelle somnolentiam, Ne pigritantes obruat,
Sic, Christe, nobis omnibus Indulgeas credentibus; Ut prosit exorantibus, Quod præcinentes psallimus.
HYMNUS XI.
O Lux beata Trititas, Et principalis unitas, Jam sol recedit igneus, Infunde lumen cordibus.
Te mane laudum carmine, Te deprecamur vespere, Te nostra supplex gloria , Per cuncta laudet sæcula.
HYMNUS XII.
Fit porta Christi pervia, Referta plena gratia, Transitque Rex, et permanet, Clausa, ut fuit, per sæcula.
Genus superni luminis, Processit aula virginis, Sponsus, redemptor, conditor, Suæ gigas Ecclesiæ.
Honor matris et gaudium, Immensa spes credentium, Per atra mortis pocula, Resolvit nostra crimina.
a Faustus Regiensis :
Procede de thalamo suo.
