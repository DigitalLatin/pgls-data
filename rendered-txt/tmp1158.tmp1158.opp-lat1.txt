EX CATENA IN QUATUOR EVANGELIA A VICTORE CAPUANO LATINE REDDITA.
VICTOR EPISCOPUS CAPUÆ EX RESPONSIONE CAPITULORUM SANCTI POLYCARPI SMYRNENSIS EPISCOPI, DISCIPULI JOANNIS EVANGELISTÆ.
DIVI POLYCARPI SMYRNENSIS EPISCOPI, BT MARTYRIS, BEATI JOANNIS EVANGELISTÆ QUONDAM DISCIPULI, RESPONSIONUM FRAGMENTA.
Matthaeus Dominum dixisse testatur (Cap. xix, 5), quod Moyses scribit (Gênes. II, 24), Adam locutum fuisse hoe modo: Hoc nunc os ex ossibus meis, et caro ex carne mea : propter hoc relinquet homo patrem et matrem, etc. Sed concordant Domini verba cum Moysi sermonibus, qui Adam praebens officium inspiratione divinapropbetavit, ipse a Moyse hoc dixisse refertur. Deus vero, qui per inspirationem divinam in corde Adam ista verba formavit, ipse Pater a Domino recte locutus fuisse refertur. Nam et Adam hanc prophe­ tiam protulit: et Pater, qui eum inspiravit, recte dicitur protulisse.
IDEM AD HÆC VERBA CHRISTI, Calicem meum bibetis, etc. Matth. XX.
Per huiusmodi potum, significat passionem. Et Ja-
colum quidem novissimum martyrio consummandum (Actor. XII, 2), fratrem vero ejus Joannem transitu­ rum absque martyrio ; quamvis et affictiones pluri­ mas, et exsilia tolerarit: sed præparatam martyrio mentem Christus martyrem judicavit. Nam Apostolus Paulus: Quotidie, inquit, morior (I Cor. xv, 31); dum impossibile sit quotidie mori hominem ea morte qua semel vita hæc finitur. Sed quoniam pro Evangelio ad mortem jugiter erat præparatus, se mori quotidie sub ea significatione testatus eat. Legitur (In gestis) et in dolio ferventis olei pro nomine Christi beatus Joannes fuisse demersus.
IDEM DE INITIO EVANGELII SECUNDUM MARCUM.
Rationabiliter evangelistae principiis diversis utun­
tur, quamvis una eademque evangelizandi eorum probetur intentio. Matthæus ut Hebræis scribens, ge­ nealogiæ Christi ordinem texuit, ut ostenderet ab ea Christum descendisse progcnie de qua eum nascitu­ rum universi prophetae cecinerant. Joannes autem ad Ephesum constitutis, qui legem tanquam ex Gentibus
ignorabant, a causa nostrae redemptionis Evangelii sumpsit exordium : quæ causa ex eo apparet, quod Filium suum Deus pro nostra salute voluit incarnari: Lucas vero a Zachariæ sacerdotio incipit, ut ejus fi. Iii miraculo nalivitatis, et tanti prædicatoris officio, divinitatem Christl Gentibus declararet. Unde et Marcus antiqua prophetici mysterii competentia ad­ ventui Christi declarat : ut non nova, sed antiquitus prolata ejus praedicatio probaretur. Aut per hoc evangelistis curse fuit, eo uti prooemio, quod unus­ quisque judicabat auditoribus expetere. Nihil ergo contrarium reperitur, ubi licet diversis scriptis, ad eamdem tamen patriam pervenilur.
IDEM IN ILLUD : Noli vocare amicos tuos, sed pauperes et debiles, etc. Luc. XIV, 12.
Praecepit non amicos, sed infirmos quosque vo­ candos ad prandium. Quod si claudus aut quilibet corum sit amicus, sine dubio talis pro amicilia minime est rogandus : unde ipsa quasi videntur scimpugnare mandata. Nam si non amici, sed claudi et caeci sunt invitandi, ipsosque quoque amicos esse contingat, nequaquam rogare debemus. Sed amicos , arbitror, intelligi hoc loco debemus illos, quos pro mundi hujus terrena consideratione diligimus, non pro divinae contemplationis intuitu. Hi sunt igitur amici relin­ quendi. Denique, ideo debilium exempla proposuit, quos pro nullius possumus appetere necessitate ne­ gotii, nisi tantum pro fructu retributionis æternæ.
IDEM IN ILLUD : Opus consummavi, quod dedisti mihi
ut faciam. Joan. XVII, 4.
Quomodo opus salutis humanae adimplesse comme­ morat, cum necdum crucis vexillum conscenderat Sed definitione voluntatis, de qua cuncta venerandæ passionis insignia adire decreverat, jure se opus per­ fecisse significat, etc. a.
a Hæc VictorCapuanus vir Graece etLatine doctus, circa annum Dom. 480t ex Graeco Responsionum capitulorum B. Polycarpi, quem nactus erat, codice, a se Latina facta recensuit: et in supra nominata Catena manuscripta, quam penes me babeo, et, cum per typographos licebit, studiosis communicabo , . citantur : quae in hunc locum inserere atque publi­ care visum est, quod hactenus nondum evulgata fuisse noverim. FIUARDENTIUS. ,; . J
