EODEM TEMPORE. JOANNES, ARELATENSIS EPISCOPUS.
JOANNIS , ARELATENSIS EPISCOPI , EPISTOLA AD YIRGINES MONASTERII SANCTÆ MARIÆ.
Sanctis ac venerandis in Christo sororibus, ipsis quibus sanctæ memoriae prædecessor noster Aure­ lianus episeopus monasterium sanclae Marie intra muros Arelatensis urbis constituit, praecepta vivendi sancivit, Joannes, gratia Domini ac Dei nostri Jesu Christi, episcopus.
Cum plenissime series regulae vobis constitutae vi­ ctus et vestitus qualitatem et quantitatem vestrae sanctitatis contineat, nihilque indignum in ea, quod ad emendationem formulæ ejus pertineat, invenia­ tur; tamen pro charitate et cura ejusdem, quam Do­ minus Ecclesiae suæ commendavit, admonemus, ut cum quanta possumus industria vigilemus, ne ali­ quam occasionem antiquo hosti subripiendi sanctum gregem relinquamus; nobisque futuro judicio censura
pro torporis negligentia justissime inferatur; aliqua vestrae sanctitat addicimus, per quae, ut nobis videtur, liberis gressibus, nullisque præpedientibus occasio- nibus inter [forte iter] coelestis Jerusalem, Christo Domino præviante, incedere valeatis. Praecipimus
itaque, postulantes sanctam charitatem vestram, ut in Ipsis temporibus, quibus jejunandi et reficiendi vobis statuta praecepta sunt, nulla sit vobis cum vi­ ris aut mulieribus religiosis aut laicis, quamvis qui­ buslibet propinquis aut extraneis, potandi licentia. Bed et tantum ipsis, quibus præfati sumus, pro cha­ ritatis officio, sicut concedat vestram sanctitatem, pociolos offerre præcipimus. VOS tamen in eorum præsentia in omnibus abstinete; ne si licentius cum eis indulta occasione potatæ fueritis, in resolutione potandi aut cor vestrum contraria cogitatio subripiat, aut jocus indecens per oculos el aures, et verba aut cachinnos prorumpat. Sed sicut diximus, ab hujus­ modi licentia in omnibus abstinentes, et per gradus singulos regulae constitutæ ambulantes, vitæ præ-
sentis cursum feliciter gradiamini; et vitae aeternx mansiones permissione Domini nostri Jesu Christi ingredi festinetis. Quod ipse præstare dignetur, qui cum Patre et Spiritu sancto unus Deus pe" manet a sæculis, per sæcula, in saecula sæculorum.
