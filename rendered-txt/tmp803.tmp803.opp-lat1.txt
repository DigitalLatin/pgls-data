VIGILII DIACONI REGULA MONACHORUM, Quæ vulgo dicitur REGULA ORIENTALIS.
Cod. Regular. Marian. Brockie tom. t.)
t. Ut neque seniores in regendis fratribus inaniter laborent, neque disciplina juniorum vacillet, quae abbatis conversatione stabilita firma sit, oportet ab­ batem irreprehensibilem esse, severum, patientem, jejunum, pium, humilem : ut doctoris et patris locum impleat seipsum formam præbens bonorum operum. Ad cujus ordinationem omnes fratres respiciant; nihil sine consilio et auctoritate ipsius facientes. Qui sustinens monasterii necessitates de omnibus quae in monasterio sunt libere judicabit; nullius perso­ nam accipiens, nec ulli gratiam praestans, sed unum­ quemque secundum merita quotidianae conversatio­ nis in veritate judicuM , admoneat, hortetur, casti­
get, condemnet, te! suscipiat, si ita utile videtur, venientes ad monasterium; vel ejiciat, si ita neces­ sitas fuerit, male habitantes.
II. In monasterio seniores sint duo, ad quos vel praesente abbate vel absente omnium fratrum disci plina et omnis cura monasterii pertineat : dantes sibi vices per dies, et dividentes inter se pondus ac necessitatem monasterii; ex quibus unus tempore suo praesens in monasterio semper erit, ad præstan­ dum abbati solatium , vel obsequium advenientibus fratribus; et ad procedendum, ubi necessitas com­ munis exegerit, atque diligentiam circa omnia quae ad quotidianam custodiam et conventionem mona-
sterii pertinent adhibendam : ut quæcumque ad ob-. sequium usumque monasterii facienda sunt, sine negligentia et querela faciant. Alius cum fratribus erit, tempore suo exiturus cum ipsis ad omnia opera et omnem necessitatem , providens ne quid contra disciplinam faciant. Qui considerans omnes actus singulorum , si quae contra rationem facta viderit, sed per se emendet, vel abbati indicet.
III. Ille vero, qui secundum ordinem disciplina ordinatione abbatis ex consilio et voluntate omnium fratrum fratribus præpositus est, omnem ad se cu­ ram de disciplina fratrum et diligenliam monasterii revocabit; habens potestatem abbate absente faciendi omnia quæ abbas praesens facit. Ille autem patien­ tiam , mansuetudinem , humilitatem , charitatem,
æquitatem, sine personarum acceplione servabit; ita agens, ut nec abbati taedium generet, nec fratres intemperantia illius laborent. Hæc observabit senior monasterii qui fratribus præpositus est, referens ad abbatem omnia , vel praecipue illa quæ per se non voluerit explicare.
IV. Commendatum aliquod etiam a germano fratre nullus accipiat : nihil in cella sua absque præpositi jussione quispiam habeat, nec poma quidem vilis­ sima, et caetera hujuicemodi.
V. Operantes vero fratres nihil loquantur sæcu­ lare : sed aut meditentur ea quae sancta sunt, aut certe silebunt.
VI. Qui autem coquinat, antequam fratres refi­ ciant, non gustabit quidquam.
VII. Nemo in cella aut in domo sua habeat quid- quim pra ter ea, quae in communi monasterii lege præcepta sunt.
VIII. Cumque ad dormiendum se collocaverint, alter alteri non loquatur. Cellam alterius, nisi prius ad ostium percutiat, introire non audeat.
IX. Mutare de his quæ a præposito acceperit cum altero non audebit. Nec accipiet melius et dabit de­ terius, aut econtrario dans melius et deterius acci­ piens. Nemo ab altero accipiat quidpiam, nisi prae­ positus jusserit.
X. Clausa cella nullus dormiat, nec habeat cubi­ culum quod claudi possit, nisi forte ætati alicujus vel infirmilati pater monasterii concesserit.
XI. Nemo a terra solvat funiculum absque ius-
sione patris. Qui in monasterio fratrum invenerit quidpiam, suspendat ut tollat qui cognoverit.
XII. Ad collectam et ad psallendum nullus sibi occasiones inveniat, quibus se dicat occupalum, quasi ire non possit. Et si in monasterio, vel in agro, aut in itinere, aut in quolibet minislerio fuerit, orandi et psallendi tempus non prætermittat.
XIII. Qui minister est, habeat studium ne quid operis pereat in monasterio. In qualicumque omnino arte, quæ exercetur a fratribus, si quid perierit, et per negligentiam fuerit dissipalum, increpetur a pa­ tre minister operum; et ipse iterum increpet alium qui opus perdiderit, dumtaxat juxta voluntatem et
præscientiam principis, absque quo nullus increpandi fratrem habebit potestatem.
XIV. Si inventus fuerit unus a fratribus aliquid per contentionem agens, vel contradicens majuris imperio, increpabit juxta mensuram peccati sui.
XV. Qui mentitur, aut odio quemquam habere fuerit deprehensus , aut inobcdiens , aut plus joco quam honestum est deditus , aut otiosus , aut dure respondens, aut habens consuetudinem fratribus de­ trahendi vel his qui foris sunt, et omnino quidquid contra Regulam Scripturarum est et monasterii di­ sciplinam , et audierit pater monasterii , vindicabit juxta mensuram opusque peccati.
XVI. Si omnes fratres viderint praepositum ni­ mium negligentem, aut dure increpanlem fratres, et
mensuram monasterii eXcedentem, referant hoc pa­ tri, et ab eo increpetur. ipse autem praepositus nibil faciat, nisi quod pater jusserit : maxime in re nova. Quæ ex more descendit, servabit Regulam mona­ sterii.
XVII. Præpositus vero non inebrietur, nec sedeat in humilioribus locis. Ne rumpat vincula quae Deus in coelo condidit ut observentur in terris. Ne lugeat in die festo Domini Salvaloris; dominetur carni suae juxta mensuram Sanctorum. Non inveniatur in excel­ sis cubilibus, imitans morem gentilium. Non sit du­ plicis fldei. Non sequatur cordis sui cogitationes, sed legem Dei. Non resistat sublimioribus tumenti ani­ mo potestatibus. Ne fremat, nec hirriat iratus super humiliores; nec transferat terminos Regulae. Non sit
fraudulentus, neque in cogitationibus verset dolos; nec negligat peccatum animæ suae; nec vincatur carnis luxuria. Non ambulet negligenter. Non loqua­ tur verbum otiosum. Non ponat scandalum ante pe­ des caeci. Non doceat voluntatem animam suam. Non resolvatur risu stultorum ac joco. Non capiatur cor ejus ab his qui inepta loquuntur et dulcia. Non vin­ catur muneribus; non parvulorum sermone ducatur. Non deficiat in tribulatione. Non mortem timeat, sed Deum; non praevaricator sit propter imminentem limorem. Non relinquat verum lumen propter modi­ eos cibos. Non nutet ac fluctuet in operibus suis. Non mutet sententiam, sed firmus sit solidique de­ creti; justus, cuncta considerans; judicans in veri­ tate absque appetitu gloriæ ; manifestus Deo et homi-
nibus, et a fraude procul. Ne ignoret conversationem suorum, nec ad eorum scientiam cæcus existat. Nulli noceat per superbiam; nec sequatur concupiscentias oculorum. Veritatem numquam prætereat : oderit injustitiam. Secundum personam numquam judicet pro muneribus, nec condemnet animam innocenlem per superbiam. Non rideat inter pueros : non dese­ rat veritatem timore superatus. Non despiciat eos, qui indigent misericordia. Non deserat juslitiam propter lassitudinem; ne perdat animam suam pio­ pter verecundiam : ne respiciat dapes lautioris mensae : nec pulchra vestimenta desideret; nec se negligat, sed semper dijudicet cogitationes suas. Non inebrietur vino; sed humilitati junctam habeat veri-
tatem. Quando judicat, aequatur praecepta majorum et legem Dei, quae in toto orbe prædicata est.
XVIII. Si deprehensus fuerit aliquis e fratribus libenter cum pueris ridere et ludere, et habere ami­ cilias aetatis infirmx, tertio commoneatur, ut rece­ dat ab eorum necessitudine, et memor sit honestatis et timoris Dei : si non cessaverit, corripiatur, ut dignus est correptione severissima.
XIX. Qui contemnunt praecepta majorum et Re­ gulas monasterii, quæ Dei præcepto constituto sunt, et parvipendunt seniorum consilia, corripiantur juxta ordinem constitutum, donec corrigantur.
XX. Majores , qui cum fratribus mittuntur foras, quamdiu ibi fuerint, habebunt jus praepositorum, et eorum regentur arbitrio. Docebunt fratres per
constitutos dies; et si forte inter eos ortum fuerit aliquid simultatis, audient ipsi majores, et dijudica­ bunt causam, et dignum culpa increpabunt; vel ad imperium eorum statim pacem pleno corde conso­ cient.
XXI. Si quis frater contra præpositum suum ha­ buerit tristitiam, aut ipse praepositus contra fratrem aliquam querimoniam, probatae fratres conversatio­ nis et fidei eos audire debent, et dijudicabunt inter eos. Si tamen absens est pater monasterii, vel ali­ cubi profectus, primum quidem exspectabunt eum : sin autein diutius vident foris demorari, tunc audient inter praepositum et fratrem; ne diu suspenso judi­ do tristitia major oriatur, ut et ille qui praepositus est, et ille qui subjectus est, et illi qui audiunt, juxta
timorem Dei cuncta faciant, et non dent in ullo oc­ casionem discordiæ.
XXII. Nullus mittatur foras ad aliquod negotium solus. Missi vero non singuli, sed bini vel terni am­ bulent : ut dum se invicem custodiunt et consolantur, et seniores eorum de honesta eorum conversatione securi sint, et illi non periclitentur. Observantes ta­ men hoc, ut non se invicem fabulis inanibus de­ struant, neque negligentiæ dent locum destructionis; sed unusquisque in actu suo attentus sit, prout tem­ pus fuerit.
XXIII. Quando autem reversi fuerint in monaste­ rium, si ante ostium viderint aliquem quaerentem suorum affinium , de his qui in monasterio commo­ rantur , non valebunt ire ad eum , et nuntiare, vel
evocare. Et omnino quidquid foris gesserint, in mo­ nasterio narrare non præsumant.
XXIV. Omnibus erit potestas legendi usque ad horam tertiam : si tamen nulla causa exstiterit, qua necesse sit etiam aliquid fieri. Post horam vero ter­ tiam si quae statuta sunt, sicut scriptum est, per su­ perbiam, vel negligentiam, vel desidiam interceden­ tem non custodierit , sciat se cum in hoc errore de­ prehensus fuerit, culpabilem judicandum; quia per suum errorem et alios in vitium mittit.
XXV. Gellarii vero cura sit, ut abstinentiam et sobrietatem studens illata in monasterio ad sumptus fratrum diligenter et fideliter servet : nihil susci­ piens, nec quidquam tradens sine auctoritate vel
seniorum consilio. Qui etiam omnia utensilia quae in monasterio sunt, id est, vestem, vas, ferramen­ tum, et quidquid usibus quotidianis necessarium est, custodiat; et unamquamque rem proferens , cum fuerit necessarium, ab eo iterum ad reponendum, cui utendo consignaverit, recepturus. Ad victum vero fratrum proferat ac tradat septimanariis, ad condiendos cibos det necessaria secundum quoti­ dianæ expensae consuetudinem, neque profuse neque avare; ne vitio ipsius vel monasterii substantia gra­ vetur, vel fratres patiantur injuriam. Sed et necessi­ tatem infirmorum fratrum ac laborem considerans, nihil aegrotantium desideriis neget ex his, quae ha­ buerit, quantum illis necesse fuerit. Advenientibus diversis fratribus escas parabit. Haec erit cura custo-
dis cellarii, recurrens semper ad seniorum consilium, et requirens de omnibus, vel praecipue de his quae proprio suo intellectu non potuerit adimplere.
XXVI. Ostiarii eura sit, ut omnes advenientes intra januas recipiat; dans eis responsum honestum cum humilitate et reverentia, ac statim nuntians vel abbati, vel senioribus, quis venerit, et quid petierit. Nec ullus extraneorum patiatur injuriam; neque ha­ beat cum aliquo de fratribus necessitatem ac facul­ tatem loquendi, absque scientia abbatis, vel senio­ rum præsentia. Si quid vero cuicumque de fratribus missum mandatumque fuerit, nihil ad ipsum perve­ niat priusquam abbati vel senioribus indicetur. Ante omnia ostiarius Monasterii hæc observabit, ne quem­ quam de fratribus foris januam exire permittat.
XXVII. Si quis accesserit ad ostium volens sæ­ culo renuntiare, et fralrum aggregari numero, non habeat liberlalem intrandi; sed prius nunlielur patri monasterii, et manebit paucis diebus foris ante ja­ nuam, ac docebitur orationem Dominicam, et psal­ mos quantos potuerit discere; et diligenter sui ex­ perimentum dabit, ne forte mali quidpiam fecerit, ut turbatus ad horam timore discesserit, aut sub aliqua potestate sit; ct utrum possit renuntiare pa­ rentibus suis, et propriam contemnere facultatem. Si eum viderint aptum ad omnia , tunc docebitur et reliquas monasterii disciplinas; quae facere debeat, quibusque servire, sive in collecta omnium fratrum, sivc in domo cui tradendus est, sive vescendi ordine : ut instructus atque perfectus in omni opere bono
fratribus copuletur. Haec observabit custos januæ. referens omnia , sicut superius scriptum est, et an- nuntians senioribus.
XXVIII. Septimanarii ad cibos parandos, vel ad luminaria concinnanda , vel ad nitores faciendos, et quae ad obsequium ususque monasterii pertinent, semper parati sint. Hos nulla alia necessitas occu­ pet, sed in hoc studium impendant, ut rem susce­ ptam utiliter et diligenter impleant. Et si quid forte nesciunt, de his quae agere debent, sine dissimula­ tione seniores suos semper interrogent.
XXIX. Hi itaque quibus disciplina, vel utilitas, vel opinio, vel obsequium monasterii creditur, officia sibi injuncta fideliter custodiant et impleant. Hos
enim errare non decet, qui ad omnes errores emen­ dandos præpositi sunt. Qui si vel superbia , vel ne­ gligentia , vel desidia ałiqua ex his praetermiserint, quae in Regula continentur; per ipsosque destructio esse caeperit, per quos debet ædificatio crescere, omnibus condemnationibus, quaS Regula continet, subjacebunt.
XXX. Inter omnes fratres hoc observabitur, vel obedientes senioribus suis, et deferentes sibi invi­ cem, habeant patientiam, moderationem, humilita­ tem, charitatem , pacem siMe figmento et mendacio, et maledictione, et verbositate, et jurandi consuetu­ dine, ita ut nemo suum qnidquam Vindicet, neque ullus aliquid peculiariter usurpet; sed habeant om­ nia communia.
XXXi. Sine seniorum verbo et auctoritate nullus fratrum quidquam agat : neque accipiat aliquid, ne­ que dei; neque usquam prorsus procedat.
XXXII. Cum vero inventa fuerit culpa, ille qui culpabilis invenitur, corripiatur ab abbate secretius. Quod si non sufficit ad emendationem, corripiatur a paucis senioribus. Quod si nec sic emendaverit, ex­ communicetur; et non manducet quidquam. Cui si nec hoc quidem profuerit, in quolibet loco fuerit, postremus inter omnes in psallendi ordine ponatur. Quod si in pravitate perseverat, etiam psallendi ei facultas auferatur. Quem si vel haec confusio non commoverit, abstineatur a conventu fratrum ; ita ut nec mensae, nec Missæ intersit, neque cum eo ullus frater de junioribus colloquatur. Abstinebitur autem
tamdiu, quamdiu vel qualitas culpae poposcerit, secundum abbatis ac seniorum arbitrium; vel se ex corde pro culpa pœnitens humiliaverit, et veniam erroris sui omnibus præsentibus petierit. Quod si in fratrem peccavit, etiam ab eo fratre veniam petat, cui injuriam fecit.
XXXIII. Si quis errori ejus consenserit, et secun­ dum durdiam illius magis consilium dederit, ut se tardius humiliet, sciat se, cum in hoc errore fuerit deprehensus, simili modo culpabilem judicafdum.
XXXIV. Hoc etiam addendum fuit , ut frater, qui pro qualibet culpa arguitur vel increpatur , patien­ tiam habeat, et non respondeat arguenti se : sed hu­ miliet se in omnibus, et emendet.
XXXV. Si vero fuerit aliquis tam durus et tam
alienus a timore Domini, at tot castigationibus et tot remissionibus non emendet, projiciatur de monaste­ rio, et velut extraneus habeatur : ne vitio ipsius alii periclitentur.
XXXVI. Quod si aliquis locutus fuerit, vel rise­ rit in vescendo, increpetur, et agat pœnitentiam.
XXXVII. Si quis ad manducandum tardios venerit absque majoris imperio, similiter agat pænitentiam, aUt ad cellam suam jejunus revertatur.
XXXVIII. Si aliquid necessarium fuerit in mensa, nemo audebit loqui , sed ministrantibus signum soni dabit. Ministri vero absque his quæ in commune fra­ tribus prœparata sunt, nihil aliud comedant, net niu­ tatos cibos sibi audeant præparare.
XXXIX. Nemo plus alteri dabit quam alter acce.
pit, quod si obtenditur infirmitas, praepositus domus perget ad ministros ægrotantium, ab his quae neces­ saria sunt accipiet.
XL. Quando ad ostium monasterii aliqui venerint, si clerici fuerint aut monachi , majori honore susci­ pientur : lavabuntque pedes eorum, juxta Evangelii præceptum, et præbebunt eis omnia, quae apta sunt usui monachorum.
XLI. Si quis ad ostium monasterii vencrit, dicens velle se videre fratrem suum vel propinquum, janitor nuntiabit abbati, et permittente ro accipiet coniitem, cujus fides probata est; et sic mittetur ad fratrem videndum vel proximum.
XLII, Si propinquus aHcujus mortuns fuerit, pro­ Sequendi funus non habebit licentiam, nisi pater
monasterii præceperit.
XLIII. Nullus de horto tollat olera, nisi ab hortu­ lano acceperit.
XLIV. Nemo alteri loquatur in tenebris; nullus in psiatho cum altero dormiat; manum alterius nemo tencat; sed sive steterit, sive ambulaverit, sivo sederit, uno cubito distet ab altero.
XLV. Si quis tulerit rem non suam, ponetur su­ per humeros ejus; et sic agat pœnitentiam tublice in collecta.
XLVI. Si praepositus injuste judicavcrit, injusti­ tiæ ab aliis condemnabitur.
XLVII. Qui consentit peccatis, et defendit alium delinquentem, maledictus erit apud Deum et homines corripietur increpatione severissima.
