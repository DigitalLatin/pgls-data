INCIPIT VERSUS PAULINI DE VISLTATIONE NEPOTULI SUI.
a Quam modicam stillam quanto torrente rependis, Sancte Deus, licet ipsa hujus vel guttula roris A te tam sterili data sit vel praestita cordi. Non his obsequiis tam largum numen egebat, Et tenuis levibus foliis qui decidit humor Tam profluo augmento faceret dum labitur aNni Cum magis ad ramos de rupi surgeret humor, Dum virens fundit nebularum stamina gurges, Contiguumque rapit sitiens vicinia frigus Inque hæc gutta meas tetigit tam prodiga fauces, Tangeris ut marmor solidi crystalla fluenti. Quantum hæc sola mihi ferret patientia donum Ut nullam incideret felix audacia culpam. Nunc vero his etiam duplicaret gratia signis Ut nullo te fine canam, venerande sacerdos,
Non finitur opus quo susciter, addita crescunt, Quae meminisse jubet virtus, dum proditur astat, Tune meas visus lacrymas, tu fletibus illis Fers miseratus opem, te vitæ altissimus auctor Exorante gravis cohibet lamenta senectae. Ipsa salus vitam revehit : dejecerat ægrum Et pene exanimem morbi vis tanta nepotem, Conjunctamque eidem nubendi lege puellam, Ut vix jam tenui spirarent corpora flatu, Nec posset solers tactus deprendere venas Subtracti pulsus filo languente latentes. Me quoque submotum pietas arcebat ab omni Onicio : exosam vitabant lumina lucem, Dum pcena est quodcunque vident. Spes una paventis Cor tetigit juvenis, causam mandare patrono,
Indulti et toties proprii meminisse favoris. Nuper contigerat perlectam evolvere chartam Quæ tanti ad nosmet meriti pervenerat, index Innumera ut miris fulgeret gratia signis, Queis Dominus veri meritum testatus amici, Ornabat sanctum per dona immensa sepulerum. Hæc signa antistes dextra signaverat alma PERPETUUS, tanti gavisus laude magistri. llanc igitur chartam vix linguae murmure parvo, Incunctante fide spes non incerta poposcit. Exanimi juveni vires fiducia fandi Præstitit, et fessam laxavit gratia linguam.
a Hi versus valle corrupti crant in vetere codice.
Ergo inter medios quos febris moverat ignes Virtutum palmas stomacho conjunxit anhelo, Et rapuit recolendo fidem quæ scripsit in ipsis Condita visceribus quidquid conclusa tegebat Pagina, et ad votum velox medicina cucurrit. Exiluit jussus tanta ad miracula sudor, Crevit et ad numerum tanti quoque muneris ordo Ut scribendo fidem faciam quam scripta retentant : Non tam pernici suspendunt succina saltu Festucam CeDi vicini glute vaporis, Quam citus ad chartam madefacli corporis humor Mandato celebrante redit, sæpe vita revertens Affectu quæsivit avum, quasi nuntia tanti Muneris, et reliquis jussit me jungere signis Quam praesentit opem, tali mandanda patrono est
Cama rei, assistit propior clementia sanctis Et culpae offensam relevat tutela favoris. Nec mora commoditas numerum prægressa dierum Qua sæpe ignaros spes dinumerata fefellil Auxiliis orantis adest, nec clauditur ullis Gratia vera locis, nec vires terminns aretat, Quas Deus accumulat, propter curatio tangit Qua Salvator adest: tam longe abjuncta sepulcro Cellula suscepit quod mens attenta poposcit, Atque ipsa est ingressa locum, quo credita puncto. Ulle aeger, lethumque pavens uxoris amatæ, Fit medicus, suadetque fidem mittendo salutem, Poscit et illa toris quidquid persenserat iste. Est certamen opem retinere, et quaerere partam, Hic possessa timet dimittere, illa probatis
Se quoque salvari festinat credula signis , Siquedure inque vices ambo orant, ambo retentant (sic), Atque hærens uni pietas succurrit ulriquc. Grates, sancte, tibi dum spiritus hos reget artus, Mens et lingua canet, nunc respice cætera clemens Membra domus, celeris revehens fomenta salutis, Et tibi commissam propior solare senectam, Optata indulgens propere, vel præstita servans.
DE ORANTIBUS.
Quisque solo acclinis mersisti in pulvere vultum : Humidaquæ illæsæ pressisti lumina terræ. Attollens oculos, trepido miracula visu Concipe, et eximio causam committe patrono,
Nulla potest tantas complecti pagina ludes Quanqum ipsa his titulis caementa et saxa notentur. Terrenum non claudit opus quod regia coeli Suscipit, et rutilis inscribunt sidera gemmis, Martini si qoacris opem trans astra resurgens Tange polum, augelicum scrutatus in aethere cœtum, Illuc conjunctum Domino perquire patronum Sectantem æterni semper vestigia Regis. Si dubitas, ingesta oculis miracula cerne Queis famuli meritum verus Salvator honorat Accedes reliquis inter tot millia testis,
Dum narranda rides, solers et visa retexis. In sanctis quidquid signarit pagina libris Instaurat renovante Deo, quo munere pudent Cæcus, claudus, inops, furiosus, anxius, æger, Debilis, oppressus, captivos, mœstus, egenus. Ominis apostolicis gaodet curatio signis. Qui flens adfuerit, lætus redit, omnia cedunt Nobila, quod meritum turbat medicina serenat. Expete præsidium, non frustra hæc limina pulsas. In cunctum perget pietas tam prodiga mundam.
