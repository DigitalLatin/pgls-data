MONITA S. PACHOMI I.
Honora Deum, et valebis. Memor esto gemitus quos perpessi sunt sancti, Efficiamur unanimes, permanentes in quo vocati sumus; pro omnibus curam gerentes, ut hanc quam arripuimus vitam perficere valeamus, et cursum institutionis nostrae Deo placitum perficere mereamur; ut ne similes inveniamur, qui in vanis et caducis rebus laetantur : ne quando mens nostra recti itineris lineam dere- linquens, in peccatum corruat, et spe aeterna frau- detur. Intellectu namque est optimum cognoscere voluntatem Dei. Omnium enim superior efficitur homo, qui obedierit veritati. Omnium enim malo- rum pejus est legi Dei resistere, et acquiescere propriae voluntati. Qui enim suam perficit volun-
tatem, a divina cognitione fraudabitur : nec poterit perficiendo propriam voluntatem, viam sanctorum incedere; et in novissimo interitum et planctum inveniet. Nunc igitur tempus placendi Domino : quia salus in tempore tribulationis acquiritur. Ne ergo tantummodo credulitatem fidei in tempore laetitiae teneamus, et in tempore tribulationis ab eadem recedamus. Scriptum est enim :
Si voveris votum Domino, ne moram feceris reddere illud (Eccle.
V
, 3), et in tribulatione ne delicias; sed patiens esto, et obsecra Dominum. Immobilis enim fidei plenitudo tribuetur a Deo, quam per Spiritum sanctum acquisierunt prophetae, in qua et apostoli confirmati sunt, qui propter fidem diversas tribu-
lationes
83
persecutionum excipientes ad pro- missa praemia pervenerunt. Hoc ergo scientes, ne circumferamur errorum seductione decepti; sed potius firmi et immobiles maneamus, ut cogitatio- num pervagationes, quae velut aquae effervescunt, divinae legis assidua memoria refrenemus, per quam carnalis concupiscentiae legem destruentes, omne quod Deo placitum est exquirere valeamus : et cu- stodiamur illaesi a curis saecularibus, omnique ela- tione, quae est insania pessima, pejor omnium ma- lorum. Dominum semper prae oculis habentes, re- miniscamur passionem crucis ejus ac mortis, per quem redempti ac vivificati sumus. Odiamus ergo mundum et omnia quae in eo sunt, odiamus etiam
omnem requiem corporalem.
84
Abrenuntiemus huic vitae, ut Deo vivere valeamus.
Memores ergo simus, charissimi, professionis nostrae, quemadmodum Deo polliciti sumus deser- vire : hoc ipsum enim exquiritur a nobis in die judicii. AEsuriamus, sitiamus, nuditatem perferamus, vigilemus, et in psalmis atque orationibus positi ex intimo corde ingemiscentes lacrymas effundamus; nosmetipsos cauta discussione probantes, si vel in aliquo digni Deo pro ejus immensa clementia in- veniri mereamur. Tribulationis angustiam non refugiamus, ut consolationis Dominicae requiem consequamur; et immortalis vitae ac sempiternae requiem percipere mereamur.
