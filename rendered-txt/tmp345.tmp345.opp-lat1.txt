COELII SEDULII EPIGRAMMA.
381
Haec tua perpetuae quae scripsi dogmata vitae, Corde, rogo, facias, Christe, manere meo :
382
Ut, tibi quae placeant, tete faciente, requirens, Gaudia coelorum, te duce, Christe, metam.
SCHOLIA.
Hoc epigramma exstat in Vatic. 1, et Aldo statim
post elegiam, et ante hymnum
A solis
, in Reg. 5, post hunc hymnum, ubi inscribitur
Sedulii epigramma
. In editione Ascensiana collocatum est inter car- men paschale, et hymnum. Productum etiam est a Barthio e suo codice lib.
x.
Advers. c. 9, et Usserio Antiquit. Britann. cap. 16; in quodam vetusto ms. inventum fuit a Poelmanuo, descriptum a Fabricio in poetarum christianorum corpore p. 662, excusum etiam ab editore Scoto. Heinsius idem epigramma reperit in codice Nansii. Barthius loc. cit.,
Non vero
, ait,
indignum est Sedulio hoc epigrammation, Cum maxime vel ex eo ejus indoles eluceat, quod acu- men in voculis paribus
te tua, tete, tibi
,
quaerit : quod genus cum honestate quadam amat hic Christi olor
. Goldastus in Manuali Biblico vocat
orationem Sedulii
, et post elegiam describit. Quatuor tantum sunt versus epigrammatis, ut apud atios exstat : sed in Reg. 5 alii plures adduntur, quos censeo esse exscriptoris Matthiae filii Adae Sculteri, Mansiona-
rii in ecclesia Cracoviensi. Ita igitur continenter procedit epigramma :
Finem carmen habet, nec lauri serta requiro.—Tu studii merces esto, Maria, mei.— Tardus ego laudum pelagus lustrare tuarum—Exigua coepi, Virgo serena, manu.—Exemplum praebeus aliis imitabile doctis, — Ut coeptis studeant addere plura meis : — Et Jove cum falso saeva Junone relicta, — Incipiant veram te celebrare deam.—Nunc ubi magna sedes hominum regina beatrix,—A dextris nati plena decore tui. —Qui cum Patre Deo vivens per saecula cuncta, — Una cum sancto flamine regnat : amen
. In versu
Nunc, ubi
obscure scriptum est
Nunc
, et in
v
.
Qui cum
, etc. non satis clare
cuncta
. Primum disti- chum
Finem carmen habet
, etc.; aliis in locis ejus- dem codicis reperitur. In pentametro,
Incipient ve- ram te celebrare deam
, merito displicebit, quod Virgo Deipara vocetur
vera dea
. Lamindus Pritanius, sive nomine vero Ludovicus Muratorius in opere
Della regolata divozione
monendos docet fideles, Mariam non esse deum : contra quem Benedictus Plazza
part. 2 Vindicat. devotion. cap. 1, disserit,
super- vacanee
, aut etiam
contumeliose
hoc monitum exhi- beri, cum nemo sit fidelium qui Mariam
deum
esse credat, aut dicat. Certum tamen est, nonnullos mi- nus caute beatissimam Virginem Matiam
deam
ap- pellasse : nam ut omittam auctorem anonymum hu- jus epigrammatis, et Apollinarem haereticum, qui
in carmine etiam
ut deam
vocavit, satis notus est versus Justi Lipsii :
Si vota concepisset Hallensi deae
: quod Lipsius, ut ait Raynandus observat, in ad Marian. Nomenclat. tom,
xvii
:
necessitate metri adactus scripsit, nec ejus auctoritas, in politiori litte- ratura summa, ejusdem momenti est in re theologica
. Negat idem Raynaudus, Petrum Damiani in elogiis Deiparae hoc vocabulo
deae
usum fuisse, quod alii asseruerant : dubitat autem, an Leo X, vel potius Joannes Medices in epistolis ejus nomine scriptis Mariam
deam
nuncupaverit : nihil enim tale reperit, quamvis aliqui rem ita se habere affirmaverint. Ja- cobus Balde Epod. 115, eodem fere modo, ac Lip- sius, peccat :
Virgo, serenati circumdata solis amictu, — Solem premebat calcibus, — Os, humerosque deae similis; quantamque referre — Augusta majestas po- test
.
3. Codex Nansii
cum placeant
: alii
quae placeant
; etiam Aldus, cui Arntzenius affingit
placeat
. Nostri mss. cum Aldo
tete favente
, resistente metro. In
Vat. 1 prius erat
tete fatente
, quod pejus est : cor- rectum deinde per
favente
cum glossa
concedente
. Cappusotus in editione Ascensiana, et Barthius e suo mss.
tete fautore
. Fabricius ex conjectura, ut opinor,
tete formante
. Scotus Editor emen- dabat
tete faciente
, quod ad marginem veluti pro di- versa scriptura Usserius notavit, et probat Burman- nus, Secundi patruus, ex Heinsio ad Ovidium
i
p. 39, et l.
viii
Met. v. 251. Haec lectio elegans est : praecedit enim
facias
; et videtur esse vera, cum fa- cile
faciente
in
favente
a librariis mutari potuerit. Goldastus edidit
tete manente
quod neque metro ne- que sensui congruit.
Sequitur, ut descriptis jam veris carminibus Se- dulii appendices addam : in quarum prima versus, qui a nonnullis falso Sedulio imputati sunt, ascri- bam : in reliquis ea colligam, quae ad laudes ejus, aut opera illustranda pertinere posse arbitratus suus. Centoni Virgiliano in prima appendice subjiciam
versus Virgilii a Martenio collectos, et a me iterum collatos, ex quibus Cento coalescit. Cur autem is- tiusmodi Cento inter Sedulii carmina reponi non de- beat, disserui in Proleg. num. 54 seq. contra Mar- tenium qui in eo carmine centonario cumdem sty- lum atque in Carmine Paschali Sedulii sibi visus est deprehendisse.
